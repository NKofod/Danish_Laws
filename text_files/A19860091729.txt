 Herved bekendtgøres lov nr. 100 af 29. marts 1924, jf.  

 lovbekendtgørelse nr. 217 af 8. april 1949 om forsørgelse af militære  

 invalider og sådannes efterladte i de sønderjyske landsdele, med de  

 ændringer, der følger af lov nr. 505 af 20. december 1950, lov nr. 401 af 18.  

 december 1963, lov nr. 118 af 3. april 1965, lov nr. 439 af 17. december  

 1965, lov nr. 214 af 19. maj 1971, lov nr. 176 af 7. maj 1975, lov nr. 255 af  

 16. juni 1980 og lov nr. 218 af 16. maj 1984.
I.
Almindelige bestemmelser § 1.  Invalideforsørgelse efter nedenstående regler  

 tilstås personer, der før 15. juni 1920 i anledning af udførelsen af tysk  

 værnepligtstjeneste har pådraget sig erhvervsindskrænkende skade eller har  

 fået en bestående skade forværret på erhvervsindskrænkende måde.
Det er en  

 betingelse for adgangen til at oppebære invalideforsørgelse, at pågældende  

 har dansk indfødsret og har fast bopæl og varigt ophold i riget eller er  

 forhyret med dansk skib, jf. dog § 32.
Stk. 2.  Efterladteforsørgelse efter nedenstående regler  

 tilstås efterladte efter personer, der før den 15. juni 1920 er dræbt eller  

 dødeligt såret ved udøvelsen af tysk værnepligtstjeneste eller senere er  

 afgået ved døden som følge af en ved sådan tjeneste pådragen sygdom eller  

 beskadigelse.
Det er en betingelse for adgangen til at oppebære  

 efterladteforsørgelse, at den efterladte har dansk indfødsret samt fast bopæl  

 og varigt ophold her i riget.
Lige med en indfødt anses med hensyn til  

 efterladteforsørgelse den efterladte enke, selv om hun ikke har dansk  

 indfødsret, såfremt hendes afdøde mand var dansk statsborger.
 Stk. 3.  Personer, der omfattes af lov nr. 351 af 7.  

 august 1922 om pensioner til fhv. tyske tjenestemænd og sådannes efterladte i  

 de sønderjyske landsdele, henhører ikke under nærværende lov.
 § 2.  Invalid er den, der i anledning af de i § 1  

 nævnte tjenestepligters udførelse har fået en sådan legemsbeskadigelse  

 (herunder vansirethed) eller svaghed, som tilintetgør eller i væsentlig grad  

 svækker den pågældendes evne til at sørge for sit og sin families underhold.
 Stk. 2.  En nedsættelse af erhvervsevnen med mindre end  

 10 pct. giver ikke adgang til invalideforsørgelse.
 § 3.  Lige med den i § 1 nævnte værnepligtstjeneste  

 regnes:
 § 4.  (Bortfaldet ved lov af 4. april 1932).
II.
Invalideforsørgelsen § 5.  Invalideforsørgelse ydes efter derom fremsat  

 andragende, når og så længe erhvervsevnen på grund af invaliditeten i  

 væsentlig grad er svækket (jf. § 2).
 Stk. 2.  Når der indtræder en væsentlig forandring i de  

 forhold, der har været afgørende for forsørgelsens fastsættelse, forhøjes,  

 nedsættes eller inddrages forsørgelsen i overensstemmelse med de fremkomne  

 oplysninger.
 Stk. 3.  Efterundersøgelser til konstatering af, om  

 erhvervsevnen vedblivende er i overensstemmelse med den ved forsørgelsens  

 fastsættelse forefundne grad, skal ikke, medmindre pågældende selv ønsker  

 det, kunne foretages efter en invalids fyldte 55. år, eller når  

 erhvervsindskrænkningen er ansat til 40 pct. eller derover.
 § 6.  For personer, der har pådraget sig invaliditeten  

 under krigsforhold, udgør den årlige forsørgelse uden hensyn til vedkommendes  

 tjenestetid eller tjenestegrad - ved en erhvervsindskrænkning på: 10  

 pct................................................. 1.860 kr. 15  

 pct................................................. 2.784 kr. 20  

 pct................................................. 3.708 kr. 25  

 pct................................................. 4.644 kr. 33 1/3  

 pct............................................. 6.180 kr. 40  

 pct................................................. 7.416 kr. 50  

 pct................................................. 9.276 kr. 60  

 pct................................................. 11.136 kr. 66 2/3  

 pct............................................. 12.372 kr. 75  

 pct................................................. 13.920 kr. 80  

 pct................................................. 14.844 kr. 90  

 pct................................................. 16.692 kr.
 100 pct................................................. 18.552 kr.
 Stk. 2.  Til gifte og de med disse i henhold til  

 tjenestemandsloven ligestillede ydes et tillæg på 25 pct.
 Stk. 3.  For tidligere værnepligtige officerer forhøjes  

 den dem efter foranstående regler tilkommende forsørgelse med 30 pct.
 § 7.  For personer, der har pådraget sig invaliditeten  

 under fredsforhold, udgør forsørgelsen 2/3 af den krigsinvaliderne i henhold  

 til § 6 tilkommende forsørgelse.
 § 8.  De i §§ 6 og 7 nævnte invalider har, for så vidt  

 erhvervsindskrænkningen mindst udgør 40 pct., krav på et tillæg for svær  

 skade.
 Stk. 2.  Tillægget udgør årligt ved en invaliditet på:  

 40 pct................................................. 1.368 kr. 50  

 pct................................................. 3.432 kr. 60  

 pct................................................. 5.496 kr. 66 2/3  

 pct............................................. 6.864 kr. 75  

 pct................................................. 8.580 kr. 80  

 pct................................................. 9.612 kr. 90  

 pct................................................. 11.664 kr.
 100 pct................................................. 13.728 kr.
 Stk. 3.  Såfremt den tilstedeværende  

 erhvervsindskrænkning delvis skyldes en forud for militærtjenesten pådragen  

 invaliditet, udgør tillægget for svær skade en så stor brøkdel af tillægget  

 for den samlede invaliditet, som svarer til forholdet mellem denne og den ved  

 militærtjenesten forårsagede forøgelse af invaliditeten.
 Stk. 4.  For invalider, der modtager en til 100 pct.  

 erhvervsindskrænkning svarende forsørgelse for blindhed på begge øjne, samt  

 for krigsinvalider, der den 1. juli 1924 oppebar mindst 3 krøblingetillæg,  

 forhøjes det dem efter reglerne i nærværende paragrafs 2. stykke tilkommende  

 tillæg med 50 pct.
 Stk. 5.  En tilsvarende forhøjelse af forsørgelsen skal  

 også kunne tilstås invalider, hvis invaliditet på et senere tidspunkt antager  

 et sådant omfang, at de efter de indtil den 1. juli 1924 gældende regler  

 ville have oppebåret mindst 3 krøblingetillæg.
§ 9.  Når omstændighederne taler derfor, og  

 invaliderne fremsætter begæring derom, skal der i tilfælde af simple  

 kirurgiske skader uden komplikationer kunne bevilges en affindelsessum een  

 gang for alle, for så vidt invaliditetsprocenten ikke overstiger 25 pct.  

 Tilsvarende affindelse kan også uden sådan begæring finde sted, såfremt  

 erhvervsindskrænkningen ikke andrager 40 pct., og lægevidenskabelige hensyn  

 og erhvervsmæssige muligheder gør en affindelse anbefalelsesværdig.
Når sådan  

 affindelse har fundet sted, bortfalder invalidens og hans efterladtes krav på  

 fremtidig forsørgelse, dog ikke adgangen til sygehjælp i henhold til § 16,  

 jf. § 15.
 Stk. 2.  Affindelsen udbetales efter nedenstående tabel:
 Tabel:
..................................................................Der  

 udbetales ved 21 års alder...................................... 18 1/2 gange ved 22 års alder...................................... 18 1/4 gange ved 23 års alder...................................... 18 gange ved 24 års alder...................................... 17 3/4 gange ved 25 års alder...................................... 17 1/2 gange ved 26 års alder...................................... 17 1/4 gange ved 27 års alder...................................... 17 gange ved 28 års alder...................................... 16 3/4 gange ved 29 års alder...................................... 16 1/2 gange ved 30 års alder...................................... 16 1/4 gange ved 31 års alder...................................... 16 gange ved 32 års alder...................................... 15 3/4 gange ved 33 års alder...................................... 15 1/2 gange ved 34 års alder...................................... 15 1/4 gange ved 35 års alder...................................... 15 gange ved 36 års alder...................................... 14 3/4 gange ved 37 års alder...................................... 14 1/2 gange ved 38 års alder...................................... 14 1/4 gange ved 39 års alder...................................... 14 gange ved 40 års alder...................................... 13 3/4 gange ved 41 års alder...................................... 13 1/2 gange ved 42 års alder...................................... 13 1/4 gange ved 43 års alder...................................... 13 gange ved 44 års alder...................................... 12 3/4 gange ved 45 års alder...................................... 12 1/2 gange ved 46 års alder...................................... 12 1/4 gange ved 47 års alder...................................... 12 gange ved 48 års alder...................................... 11 3/4 gange ved 49 års alder...................................... 11 1/4 gange ved 50 års alder...................................... 10 3/4 gange ved 51 års alder...................................... 10 1/4 gange ved 52 års alder...................................... 9 3/4 gange ved 53 års alder...................................... 9 1/4 gange ved 54 års alder...................................... 8 3/4 gange ved 55 års alder...................................... 8 1/4 gange Invaliderentens årlige beløb efter § 6.
Stk. 3.  I ganske særlige tilfælde kan invalidenævnet  

 efter derom fremsat begæring bestemme, at der af fremtidig forsørgelse  

 forskudsvis udbetales en invalid eller enke indtil 2 års forsørgelse på een  

 gang, såfremt der herved foreligger sandsynlighed for en forbedring af  

 pågældendes erhvervsforhold, der skønnes at kunne få invalidemæssig  

 betydning.
Forskuddet afdrages efter nævnets nærmere bestemmelse.
§ 10.  Sålænge en invalid, der oppebærer forsørgelse i  

 henhold til §§ 6 eller 7, er ansat i pensionsberettigende stilling under stat  

 eller kommune eller er pensioneret fra en sådan stilling, bortfalder den del  

 af forsørgelsen, der svarer til 20 pct. erhvervsindskrænkning, dog således at  

 ingen forsørgelse i medfør af denne bestemmelse kan nedsættes til under  

 halvdelen.
Endvidere bortfalder de dele af forsørgelsen, der svarer til en  

 erhvervsindskrænkning over 60 pct.
Dersom pensionering på grund af den  

 anerkendte militærinvaliditet finder sted, forinden invaliden har opnået ret  

 til den højeste pension, der kan opnås i vedkommende stilling, sker fradrag i  

 forsørgelsen kun, når den ham tilkommende pension og den tidligere  

 forsørgelse tilsammen overstiger den nævnte højeste pension, og fradraget  

 udgør i så fald det overskydende beløb, dog ikke udover det beløb, der kan  

 fradrages efter 1.-2. pkt.
 Stk. 2.  Tillægget i henhold til § 8 berøres ikke af  

 foranstående bestemmelse.
 § 11.  Krav på invalideforsørgelse må, for at komme i  

 betragtning, anmeldes for invalidenævnet senest 1 år efter denne lovs  

 ikrafttræden.
 Stk. 2.  Krav, der fremsættes efter udløbet af denne  

 frist, kan undtagelsesvis komme i betragtning, for så vidt den pågældende  

 skade bevisligt er pådraget ved militærtjeneste under krigsforhold, og det  

 godtgøres, at andrageren på grund af forhold, han ikke selv er herre over,  

 eller fordi erhvervsindskrænkningen først senere har vist sig, har været  

 forhindret i at indgive andragende før ovennævnte frists udløb.
 § 12.  Forsørgelsen regnes fra begyndelsen af den  

 måned, der følger efter den, i hvilken kravet er anmeldt.
 Stk. 2.  Forhøjelse, der bevilges efter andragende,  

 regnes ligeledes fra begyndelsen af den måned, der følger efter andragendets  

 modtagelse.
 Stk. 3.  Nedsættelse eller inddragelse af forsørgelsen  

 samt forhøjelse, der bevilges uden andragende, træder i kraft med udløbet af  

 den måned, i hvilken meddelelsen om forandringen er tilstillet den  

 pågældende.
 Stk. 4.  Forsørgelsen bortfalder med udgangen af den  

 måned, i hvilken invaliden afgår ved døden.
 § 13.  Dør en invalid, der oppebærer forsørgelse,  

 udbetales der som efterforsørgelse uden hensyn til dødsårsagen til enken det  

 tredobbelte beløb af den afdødes sidste månedlige forsørgelse med tillæg.
 Stk. 2.  Det samme beløb tilfalder, når enke ikke  

 efterlades, den pågældendes uforsørgede børn under 18 år, overfor hvem den  

 afdøde ifølge lovgivningens almindelige regler havde forsørgelsespligt.
 Stk. 3.  Efterlader invaliden sig forældre eller  

 bedsteforældre, kan disse efter ansøgning få beløbet tilkendt, dog kun  

 såfremt de efter bestemmelserne i nærværende lovs § 21 ville være berettiget  

 til forældreforsørgelse i tilfælde af, at invalidens død skyldtes en ved  

 militærtjenestens udøvelse pådragen lidelse.
§ 14.  Er døden indtrådt som følge af den pådragne  

 invaliditet, tilkommer der de efterladte eller andre private personer, der  

 har bekostet afdødes begravelse (ligbrænding) en hjælp af indtil 3.144 kr.
I  

 andre tilfælde kan der efter ansøgning tillægges den, der har bekostet  

 begravelsen, en tilsvarende hjælp, for så vidt de med begravelsen forbundne  

 nødvendige udgifter ikke kan betales af den afdødes efterladenskaber.
III.
Sygehjælp § 15.  Gennem invalidenævnet ydes der invaliderne af  

 statskassen den sygehjælp, der er fornøden til behandling af den anerkendte  

 militære invaliditet, uanset om erhvervsindskrænkningen er af et så ringe  

 omfang, at den ikke berettiger til invalideforsørgelse (jf. § 2).
 § 16.  Sygehjælpen omfatter:
Stk. 2.  De under 2) nævnte hjælpemidler må være  

 tilpasset de krav, som invalidens beskæftigelse stiller.
Tilståelsen af  

 hjælpemidlerne, der leveres efter derom fremsat begæring, kan gøres afhængig  

 af, at invaliden lader dem prøve på sig og tilpasse, eller for at gøre sig  

 fortrolig med brugen af dem underkaster sig en foreskreven uddannelse.
 Stk. 3.  Nye hjælpemidler kan i almindelighed kun  

 forlanges leveret, når de ubrugelige, som skal erstattes, samtidig leveres  

 tilbage.
§ 17.  Kan der efter invalidenævnets skøn ved  

 sygebehandling, herunder indlæggelse på helbredelsesanstalt, opnås, at  

 invaliditeten ophæves eller væsentlig nedsættes eller blot, at en forværrelse  

 forebygges, og invaliden nægter at underkaste sig en sådan behandling, kan  

 retten til invalideforsørgelse helt eller delvis forbrydes, dog kun såfremt  

 invaliden forud ved anbefalet brev er advaret om den retlige følge af sin  

 undladelse.
Ingen er dog pligtig at underkaste sig nogen operation, der kan  

 medføre fare for liv eller førlighed.
 § 18.  Under indlæggelse på helbredelsesanstalt for  

 længere tid end 1 uge afløses forsørgelsen for den overskydende tid af  

 dagpenge, idet der under hensyntagen til de økonomiske forhold, herunder  

 særlig om den pågældende invalid har måttet forlade lønnet arbejde eller  

 selvstændigt erhverv, kan bevilges gifte invalider og invalider, der fører  

 selvstændig husstand, 46-122 kr. pr. dag og ugifte uden selvstændig  

 husførelse indtil 46 kr. pr. dag.
 § 19.  Ved en invalids indlæggelse på en kommunal  

 helbredelsesanstalt må der højst beregnes samme betaling som for patienter,  

 der indlægges for privat regning.
 Stk. 2.  Sker indlæggelsen på en af staten eller med  

 statstilskud dreven helbredelsesanstalt, må der ikke beregnes højere betaling  

 end for medlemmer af statsanerkendte sygekasser.
 § 20.  For så vidt en invalid er medlem af en  

 statsanerkendt sygekasse, er sygehjælp for den af nævnet anerkendte  

 invaliditet og dens følger sygekassen uvedkommende i det omfang, som den ydes  

 efter nærværende lov, hvorimod kassen i øvrigt er pligtig til at yde  

 invaliderne sædvanlig vedtægtshjemlet sygehjælp.
IV.
Forsørgelsen af efterladte § 21.  Efterladteforsørgelse omfatter:
 Til ægtebørn under 18 år af de under a) nr. 3 nævnte personer kan der i  

 trangstilfælde efter ansøgning tilstås en forsørgelse, der dog ikke kan  

 overstige to tredjedele af den normale krigsbørneforsørgelse.
 Med de efter punkt b) og d) nævnte børn ligestilles adopterede børn, når  

 adoptionen har fundet sted før invaliditetens pådragelse.
 § 22.  Krigsenkeforsørgelse ydes i reglen ikke, når  

 ægteskabet er indgået i de sidste 3 måneder før mandens død.
§ 23.  Krigsenkeforsørgelsen udgør Stk. 2.  Som forældreløse børn anses ikke sådanne børn,  

 der lever sammen med en stedmoder, som selv oppebærer krigsenkeforsørgelse.
§ 24.  Fredsenkeforsørgelsen udgør Stk. 2.  Bestemmelsen i § 23, sidste stykke, finder  

 tilsvarende anvendelse for de heromhandlede børn.
§ 25.  Forældreforsørgelsen udredes under hensyn til  

 det økonomiske tab, invalidens død har forvoldt forældrene, og udgør som  

 maksimum det i henhold til de gældende regler om udbetaling af aldersrente  

 for 65-årige fastsatte aldersrentebeløb.
Ved fastsættelsen af dette maksimum  

 kommer reglerne om beregning af aldersrente under hensyn til pågældendes  

 indtægt og formue til anvendelse, således at forældreforsørgelsen lades ude  

 af betragtning som indtægt, medens omvendt den rente, der i henhold til  

 folkeforsikringsloven måtte være tilkendt forældrene eller en af dem, kommer  

 i betragtning i så henseende.
Ved beregningen af den rente, der i henhold til  

 folkeforsikringsloven måtte blive tilkendt forældrene eller en af dem,  

 medregnes forældreforsørgelsen ikke.
 Stk. 2.  Skønner nævnet, at forældrenes forhold er  

 ganske særlig vanskelige, kan det tilstå dem et tillæg til  

 forældreforsørgelsen på indtil 25 pct. af denne.
 § 26.  Krav om tilkendelse af efterladteforsørgelse  

 efter § 21 skal, for at komme i betragtning, fremsættes senest 1 år efter  

 invalidens død.
 Stk. 2.  Denne frist forlænges i de tilfælde, hvor døden  

 er indtrådt før denne lovs ikrafttræden, til 1 år efter dette tidspunkt.
 Stk. 3.  Er manden bortebleven under krigsforhold, skal  

 andragende, bilagt med dødsattest, indgives inden udgangen af 1924.
 Stk. 4.  I øvrigt får bestemmelsen i § 11, 2. stykke,  

 tilsvarende anvendelse.
 § 27.  Udbetaling af krigsenke- og  

 krigsbørneforsørgelse samt fredsenke- og fredsbørneforsørgelse begynder, når  

 der ikke er udbetalt efterforsørgelse, fra den 1. i den på dødsdagen følgende  

 måned.
 Stk. 2.  For under krigsforhold borteblevne personer  

 gælder som dødsdag den af retten fastsatte dato.
 Stk. 3.  Når udbetaling af efterforsørgelse har fundet  

 sted, begynder efterladteforsørgelsens udbetaling med den på dødsdagen,  

 henholdsvis anmeldelsen, følgende måned, idet dog det udbetalte  

 efterforsørgelsesbeløb fradrages i løbet af 3 måneder med 1/3 i hver måned.
 Stk. 4.  Dersom efterforsørgelsen overstiger den enken  

 og børnene for et tidsrum af 3 måneder tilkommende efterladteforsørgelse,  

 begynder efterladteforsørgelsens udbetaling først med den på dødsdagen  

 følgende 4. måned.
 Stk. 5.  For børn, der er født efter faderens død,  

 begynder forsørgelsens udbetaling med den 1. efter fødselsmåneden.
 Stk. 6.  Ved enkens dødsfald eller indgåelse af nyt  

 ægteskab bortfalder forsørgelsen med den måneds udgang, i hvilken dødsfaldet  

 er indtrådt, eller det nye ægteskab er indgået.
 Stk. 7.  Når forsørgelsesberettigede børn afgår ved  

 døden eller fylder 18 år, bortfalder forsørgelsen med den måneds udløb, i  

 hvilken dødsfaldet er indtrådt, eller barnet er fyldt 18 år.
 § 28.  Såfremt en enke, der oppebærer  

 krigsenkeforsørgelse i henhold til bestemmelsen i § 21, a., nr. 1 og 2,  

 indgår ægteskab, tilkommer der hende, hvor ikke ganske særlige forhold taler  

 derimod, efter ansøgning en affindelsessum een gang for alle lig to gange  

 årsbeløbet af den af hende sidst oppebårne krigsenkeforsørgelse på betingelse  

 af, at den nye ægtefælle har dansk indfødsret, og at enken ikke har  

 overskredet det 55. leveår.
 Stk. 2.  Affindelsesbeløbet kan dog kun een gang komme  

 til udbetaling til een og samme person.
 Stk. 3.  Såfremt en enke, der har oppebåret  

 krigsenkeforsørgelse, indgår nyt ægteskab og dette opløses ved ægtefællens  

 død, kan der i trangstilfælde tillægges enken en enkeforsørgelse, svarende  

 til to tredjedele af den normale krigsenkeforsørgelse.
 § 29.  Forældreforsørgelsen regnes fra begyndelsen af  

 måneden efter andragendets indgivelse.
 Stk. 2.  Forældreforsørgelse kan bortfalde, nedsættes  

 eller forhøjes, hvis indtægterne mere end rent midlertidigt forøges eller  

 formindskes med et så stort beløb, at beregning af aldersrente i henhold til  

 de herom gældende regler ville give et andet resultat.
V.
Fællesbestemmelser for alle forsørgelsesarter § 30.  Alle forsørgelser udbetales månedlig forud med  

 1/12 af årsbeløbet og med lige store månedlige beløb.
Stk. 2.  Udbetalingen sker gennem de stedlige posthuse  

 imod aflevering af kvitteringer.
Ved den sidste udbetaling i hvert kvartal  

 skal kvitteringen være ledsaget af en erklæring, i hvilken rigtigheden af de  

 for udbetalingen krævede betingelser skal være attesteret af  

 kommunalbestyrelsen eller den stedlige politimyndighed.
§ 31.  Reguleringspristallet for januar og juli  

 måneder benyttes ved dyrtidsreguleringer af de beløb, der kommer til  

 udbetaling i medfør af §§ 6, 7, 8, 14, 18, 23 og 24. Beløbene forhøjes eller  

 nedsættes med 3 pct. for hver fulde 3 points udsving i reguleringspristallet  

 ud over 100 og med 2 pct. for hver fulde 2 points udsving i  

 reguleringspristallet under 100. Eventuelle overskydende points henstår til  

 næste regulering.
Beløb, der kommer til udbetaling i medfør af § 18, afrundes  

 til nærmeste kronebeløb, medens de øvrige beløb afrundes til nærmeste med 12  

 delelige beløb i kroner.
 Stk. 2.  De i stk. 1 nævnte ændringer har gyldighed fra  

 henholdsvis 1. april og 1. oktober.
 § 32.  Forsørgelsen inddrages i følgende tilfælde:
 Stk. 2.  Når en forsørgelse henstår uhævet et helt år  

 eller længere, hjemfalder det uhævede beløb til statskassen.
 Stk. 3-6. (Ophævet ved lov nr. 118 af 3. april 1965).
 § 33.  Der kan kun foretages transport og pantsættelse  

 af og kun gøres arrest og udlæg i krav på forsørgelse:
 Stk. 2.  Herudover kan forsørgelsen ikke med  

 retsvirkning bortgives, sælges, pantsættes eller gøres til genstand for  

 arrest eller udlæg.
 § 34.  Indgår en enke, der modtager enkeforsørgelse,  

 påny ægteskab, eller afgår forsørgelsesberettigede børn ved døden, skal  

 ægteskabets indgåelse eller børnenes dødsfald af enken, henholdsvis moderen  

 eller værgen, ufortøvet meddeles såvel nævnet som det posthus, fra hvilket  

 sidste udbetaling har fundet sted.
 Stk. 2.  Det påhviler den, der oppebærer forsørgelse  

 efter § 21 e., at meddele invalidenævnet enhver forandring i indtægts- og  

 formueforhold eller ægteskabelige forhold, der kan få betydning for den ydede  

 forsørgelses størrelse.
 § 35.  Dersom en person mod bedre vidende uberettiget  

 har oppebåret forsørgelse i henhold til nærværende lov eller har undladt at  

 give det stedlige posthus eller invalidenævnet de i § 34 nævnte meddelelser,  

 vil det beløb, der med urette er oppebåret, efter socialministerens nærmere  

 bestemmelse være at erstatte af den pågældende selv i levende live eller af  

 dødsboet.
 § 36.  Enhver offentlig og kommunal tjenestemand har  

 uden betaling at meddele de oplysninger, attester, bevidnelser og dokumenter,  

 som i forekommende tilfælde måtte forlanges af invaliderådet, invalidenævnet  

 eller den, der attrår forsørgelse efter nærværende lov.
 Stk. 2.  I fornødent fald skal den, der begærer  

 forsørgelse, eller andre, der måtte kunne meddele manglende oplysninger, være  

 forpligtet til ved politiforhør at give sådanne oplysninger.
Stk. 3.  Invalider, der begærer forsørgelse m.m., er  

 forpligtet til efter tilsigelse at give møde for invalidenævnet eller  

 invaliderådet for at afgive forklaring.
Hermed forbundne, nødvendige  

 rejseudgifter betales henholdsvis af nævnet eller rådet.
 § 37.  De i nærværende lov nævnte forsørgelser m.m.  

 samt sygehjælp fastsættes og anvises til udbetaling af invalidenævnet.
Stk. 2.  Invalidenævnet, der har sæde i Sønderborg,  

 består af 5 af socialministeren beskikkede medlemmer.
To af disse beskikkes  

 efter forslag af »Foreningen for krigsbeskadigede og faldne  

 Efterladte«.
 Stk. 3.  Et af nævnets medlemmer beskikkes til formand.  

 Til gyldig beslutning kræves, at mindst 2 medlemmer har afgivet deres stemme.  

 I tilfælde af stemmelighed er formandens stemme afgørende.
 Stk. 4.  Nævnets formand kan antage indtil 2  

 honorarlønnede lægekonsulenter.
§ 38.  Invalidenævnets afgørelser vedrørende sygehjælp  

 (jf. §§ 15-20) kan med den nedenfor nævnte undtagelse vedrørende § 17 ikke  

 påankes.
Såfremt der inden en frist af en måned til nævnet fremkommer klage  

 over en afgørelse vedrørende sygehjælp, skal nævnet, såfremt der ikke inden  

 for dette er enighed om at fastholde den trufne afgørelse, optage sagen til  

 fornyet prøvelse, og nævnet kan efter sagens omstændigheder tilkalde een  

 eller flere speciallæger som rådgivere ved pågældende sags fornyede  

 behandling.
Den afgørelse, nævnet på grundlag heraf træffer, er endelig.
Dog  

 kan nævnets afgørelse vedrørende de i § 17 omhandlede tilfælde inden for en  

 frist af en måned forelægges invaliderådet.
 Stk. 2.  Invalidenævnets afgørelser vedrørende  

 fastsættelse og nægtelse af forsørgelser m.m. kan inden for en frist af 3  

 måneder fra afgørelsens dato indbringes for invaliderådet, hvis afgørelser er  

 endelige.
Stk. 3.  Invaliderådet, der har sæde i København, består  

 af 5 af kongen beskikkede medlemmer.
To af disse skal opfylde betingelserne  

 for at kunne beklæde et dommerembede, og en skal være læge.
Indstillingsret  

 til den fjerde og femte plads har »Foreningen for krigsbeskadigede og  

 faldnes efterladte«.
Den skal indstille tre personer, blandt hvilke  

 beskikkelsen sker.
Det ene af rådets medlemmer beskikkes til formand.
 Stk. 4.  I tilfælde af stemmelighed er formandens stemme  

 afgørende.
 § 39.  Genoptagelse ved invalidenævnet af en af  

 invaliderådet eller nævnet påkendt sag kan - bortset fra tilfælde, der falder  

 ind under nærværende paragrafs 2. stykke - kun ske med rådets samtykke, og  

 når der fremskaffes sådanne nye oplysninger om andragerens retlige og  

 personlige forhold, at det kan antages, at kendskabet til disse ville have  

 medført en anden bedømmelse af sagen.
 Stk. 2.  Sker der, efter at et forsørgelsesandragende er  

 afgjort, forandring i andragerens helbredstilstand eller i hans økonomiske  

 forhold, hvor disse kommer i betragtning, kan invalidenævnet selvstændigt  

 genoptage spørgsmålet om bevilgelse, forhøjelse, nedsættelse eller ophør af  

 forsørgelse.
 § 40.  Såvel invalidenævn som invalideråd skal i  

 tvivlstilfælde, inden den endelige afgørelse træffes, forelægge spørgsmål,  

 hvis afgørelse beror på en juridisk fortolkning af loven, for  

 socialministeren, hvis fortolkning danner grundlag for afgørelsen.
 § 41.  De nærmere regler for invalidenævnets og  

 invaliderådets virksomhed fastsættes af socialministeren, der ligeledes  

 bestemmer, i hvilket omfang invalidenævnet gennem konsulenter i de  

 sønderjyske købstæder skal yde invaliderne og de efterladte vejledning og  

 råd.
 Stk. 2.  Invalidenævnet bemyndiges til i samarbejde med  

 invalideforsikringsretten og »Foreningen for krigsbeskadigede og faldnes  

 efterladte« efter nærmere af socialministeren fastsatte regler at virke  

 for, at invalider, der oppebærer invalideforsørgelse i henhold til lovens § 6  

 for en erhvervsindskrænkning på mindst 50 pct., får arbejde i sådanne  

 stillinger i statens eller kommunens tjeneste eller inden for det private  

 erhvervsliv, som pågældende skønnes egnet til at udfylde.
 § 42.  Invalidenævnets og invaliderådets udgifter til  

 honorarer samt medhjælp og kontorhold bevilges på finansloven.
 § 42 A.  (Ophævet ved lov nr. 218 af 16. maj 1984).
Overgangsbestemmelser § 43.  Personer af de militære underklasser, hvis  

 militærrente var fastsat 1) alene efter tjenestetid og -grad eller 2) - hvor  

 de pågældende var kommet til skade ved militærtjenesten - uden hensyn til  

 erhvervsindskrænkningsgraden, får nævnte militærrente udbetalt gennem  

 invalidenævnet med det markbeløb (omsat i kroner til parikurs), som renten  

 udgjorde efter de den 5. maj 1920 gældende tyske lovregler, dog at de under  

 1) nævnte personers militærrente ikke må være større end den pension m.m.,  

 der ville have tilkommet dem, om de var behandlet efter lov nr. 351 af 7.  

 august 1922, og at de under 2) nævnte personer, hvis de er invalider i  

 nærværende lovs betydning (jf. § 2), er berettiget til i stedet for  

 ovennævnte militærrente at vælge invalideforsørgelse efter denne lovs §§ 6  

 ff, men valget er da endeligt.
 § 44.  Til de før denne lovs ikrafttræden anerkendte  

 invalider, der fremtidig får deres forsørgelse beregnet efter bestemmelserne  

 i § 6, ydes der desuden - uanset erhvervsindskrænkningens størrelse - et  

 særligt tillæg, der for det første år efter denne lovs ikrafttræden udgør et  

 beløb af 180 kr. og derefter afvikles med 24 kr. årligt.
 § 45.  De forsørgelser, der udbetales i henhold til  

 lov om midlertidig understøttelse m.m. af 1. december 1920, udbetales  

 fremdeles efter denne lovs ikrafttræden, indtil forsørgelserne m.m. efter  

 nærværende lov er fastsat.
 Stk. 2.  Denne fastsættelse har tilbagevirkende kraft  

 fra nærværende lovs ikrafttræden at regne.
Stk. 3.  De i henhold til lov af 1. december 1920  

 udbetalte beløb fradrages ved en eventuel efterbetaling.
Er de i henhold til  

 nærværende lov fastsatte ydelser mindre end de hidtil udbetalte, indtræder  

 nedsættelsen først med udløbet af den måned, i hvilken den nye fastsættelse  

 af forsørgelsen er meddelt vedkommende.
 Stk. 4.  Efterbetaling i henhold til nærværende lovs  

 bestemmelser kan ikke finde sted for tidsrum, der ligger forud for denne lovs  

 ikrafttræden.
§ 46.  Enker og børn efter tidligere værnepligtige  

 officerer og sådanne enker, der på grund af den afdøde ægtefælles  

 erhvervsindtægt efter de hidtil gældende regler har oppebåret et særligt  

 forsørgelsestillæg, skal vedblivende kunne oppebære dette.
Tillæggets  

 størrelse fastsættes i hvert enkelt tilfælde af Invalidenævnet under  

 hensyntagen til vedkommendes økonomiske forhold og kan ikke overstige 2/3 af  

 de i § 23, jf. § 31, for krigsenke- og krigsbørneforsørgelsen fastsatte  

 beløb.
§ 47.  Personer, der efter de hidtil gældende regler  

 har oppebåret forsørgelse, men efter nærværende lovs bestemmelser ville være  

 afskåret derfra, kan vedblivende oppebære forsørgelse.
Denne må dog ikke  

 udgøre et større beløb end det, der svarer til den forsørgelse, der efter  

 nærværende lov oppebæres af personer, der nærmest må ligestilles med  

 disse.Nye forsørgelser af de nævnte arter eller forhøjelser af samme kan kun  

 ydes, når nærværende lovs betingelser er iagttaget.
 § 48.  (Bortfaldet ved lov af 4. april 1932).
 § 49.  Denne lov træder i kraft den 1. juli 1924.  

 Samtidig ophæves lov nr. 740 af 1. december 1920 samt lov nr. 658 af 15.  

 december 1920.
