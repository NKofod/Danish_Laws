Bekendtgørelse om ændring af bekendtgørelse om forretningsorden for Offshoresikkerhedsrådet1) § 1 I bekendtgørelse nr. 1205 af 23. oktober 2015 om forretningsorden for Offshoresikkerhedsrådet foretages følgende ændringer:
 1. I § 1, stk. 1, indsættes efter nr. 1 som nyt nummer:
»2) medvirke ved operatørernes og ejernes samarbejde med tilsynsmyndigheden om udarbejdelse og revision af standarder og retningslinjer for bedste praksis samt eventuelle andre vejledninger, jf. offshoresikkerhedslovens § 55, stk. 3.« Nr. 2 og 3 bliver herefter nr. 3 og 4.
§ 2 Bekendtgørelsen træder i kraft den 1. januar 2017.
Arbejdstilsynet, den 17. november 2016 Peter Vesterheden / Katrine Krone 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2013/30/EU af 12. juni 2013 om sikkerheden i forbindelse med offshore olie- og gasaktiviteter og om ændring af direktiv 2004/35/EF, EU-Tidende 2013, nr.
L 178, side 66.
