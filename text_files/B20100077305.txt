Bekendtgørelse om ændring af bekendtgørelse om elevers fravær fra undervisningen i folkeskolen § 1 I bekendtgørelse nr. 822 af 26. juli 2004 om elevers fravær fra undervisningen i folkeskolen, som ændret ved bekendtgørelse nr. 768 af 5. juli 2006, foretages følgende ændringer:
 1. § 1, stk. 2 , affattes således:
»Stk. 2. Skolens leder og elevernes lærere fører dagligt kontrol med, at eleverne er til stede under undervisningen og registrerer fraværet elektronisk i de elevadministrative systemer.
Der skal angives følgende om grunden til fraværet:
 1) Fravær på grund af elevens sygdom eller lignende.
 2) Fravær med skolelederens tilladelse (ekstraordinær frihed).
3) Ulovligt fravær.« 2. § 1, stk. 3 , affattes således:
»Stk. 3. Fraværsoplysningerne skal være elektronisk tilgængelige for kommunalbestyrelsen.
For elever i de regionale undervisningstilbud skal fraværsoplysningerne være elektronisk tilgængelige for regionsrådet.« § 2 Bekendtgørelsen træder i kraft den 1. august 2010.
