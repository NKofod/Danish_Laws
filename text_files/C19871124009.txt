 § 1. Varetægtsarrestanter skal snarest efter indsættelsen orienteres om  

 mulighederne for undervisning og uddannelse under eventuel senere udståelse  

 af fængselsstraf og om adgangen til oprettelse af uddannelsesplan.
Stk. 2. Orienteringen sker ved udlevering af en brochure »Uddannelse  

 og beskæftigelse under afsoning«.
Den pågældende skal samtidig gøres  

 bekendt med adgangen til at gennemse en samling af beskrivelser af  

 uddannelses- og beskæftigelsesmuligheder i kriminalforsorgens anstalter.
 Stk. 3. Det i stk. 2 nævnte materiale rekvireres i Direktoratet for  

 Kriminalforsorgen (undervisningskonsulenten).
 § 2. Der oprettes ikke uddannelsesplan, såfremt det forventes, at den  

 pågældende idømmes forvaring eller straf af fængsel i 8 år eller derover.
 Stk. 2. Uddannelsesplan oprettes og behandles efter de regler, der fremgår  

 af mappen »Uddannelsesplan - vejledning og retningslinier«.
 § 3. En uddannelsesplan, der ikke er endelig godkendt, kan ændres  

 (eventuelt standses), såfremt den pågældendes forhold i institutionen,  

 længden af den idømte straf, pladsforholdene eller andre særlige forhold  

 taler derfor.
 Stk. 2. Efter endelig godkendelse kan uddannelsesplanen kun ændres  

 (eventuelt standses), såfremt der er sket væsentlige ændringer i  

 vurderingsgrundlaget, især hvis disse ændringer skyldes mangelfulde eller  

 vildledende oplysninger fra den indsatte eller om den pågældendes forhold i  

 institutionen.
§ 4. Foranstående regler finder tilsvarende anvendelse for personer, der  

 indsættes til udståelse af fængselsstraf.
For indsatte, der udstår forvaring  

 eller fængsel i 8 år eller derover, skal oprettelse af uddannelsesplaner  

 godkendes af Direktoratet for Kriminalforsorgen.
 Stk. 2. Reglerne finder med de fornødne afvigelser tillige anvendelse for  

 personer, der afventer indkaldelse til udståelse af fængselsstraf.
 § 5. Cirkulæret træder i kraft den 1. juli 1987.
W.
Rentzmann /Henning Jørgensen Til kriminalforsorgens anstalter og afdelinger samt arresthusene.
