 I bekendtgørelse nr. 18 af 19. januar 1978 om sikkerheds- og  

 kontrolbestemmelser for elektrisk materiel som ændret ved bekendtgørelse nr.  

 347 af 23. juli 1980 og bekendtgørelse nr. 206 af 8. april 1987 foretages  

 følgende ændringer:
§ 1 1. § 1, stk. 3 affattes således:
 »For materiel, der er omfattet af EF-direktiv af 18. december 1975  

 (76/117/EØF) om indbyrdes tilnærmelse af medlemsstaternes lovgivning  

 vedrørende elektrisk materiel til anvendelse i eksplosionsfarlig atmosfære og  

 EF-direktiv af 6. februar 1979 (79/196/EØF) med senere ændringer om  

 indførelse af visse beskyttelsesmåder for sådant materiel, skal, når  

 materiellet er beregnet til brug her i landet, det i stk. 1 nævnte krav være  

 opfyldt på en af de i § 2a nævnte måder«.
 2. § 2a affattes således:
»Eksplosionsbeskyttet materiel skal uanset mærkespænding og uanset om  

 materiellet er beregnet for net- eller batteritilslutning, være udført enten  

 i overensstemmelse med de harmoniserede normer, der er anført i de ovenfor i  

 § 1, stk. 3 nævnte direktiver med senere ændringer eller på en måde, der yder  

 mindst samme sikkerhed som materiel, der opfylder de nævnte harmoniserede  

 normer.
I begge tilfælde skal der fremlægges et certifikat udstedt af DEMKO  

 eller et dertil bemyndiget organ i en anden af medlemsstaterne i De  

 europæiske Fællesskaber, eller et certifikat, som kan anerkendes af DEMKO  

 eller Elektricitetsrådet.
Endvidere skal materiellet, i det omfang de  

 elektriske sikkerhedskrav ikke er omfattet af de nævnte harmoniserede normer,  

 være udført i overensstemmelse med stærkstrømsreglementets  

 bestemmelser«.
 § 2  Bekendtgørelsen træder i kraft den 11. december  

 1992 og samtidig ophæves bekendtgørelse nr. 914 af 22. december 1989.
