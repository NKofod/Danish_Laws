Fremsat den 7. oktober 1999 af trafikministeren (Sonja  

 Mikkelsen) Forslag til Lov om nedlæggelse af havnebanen mellem  

 Hobro Station og Hobro Havn § 1. Trafikministeren bemyndiges til at nedlægge  

 havnebanen mellem Hobro Station og Hobro Havn.
 § 2. Loven træder i kraft dagen efter  

 bekendtgørelsen i Lovtidende.
 Stk. 2. Lov nr. 29 af 24. marts 1898 om Anlæg af en  

 Sporforbindelse fra Hobro Station til Hobro Havn ophæves.
Bemærkninger til lovforslaget Almindelige bemærkninger 1. Baggrund for lovforslaget Havnebanen i Hobro er anlagt i henhold til lov nr. 29 af  

 24. marts 1898 om anlæg af en sporforbindelse mellem Hobro Station og  

 Hobro Havn.
 Hobro Kommune har fremsat ønske om at få  

 nedlagt havnebanen, der ikke har været trafikeret i flere år.
 DSB har ingen indvendinger mod en nedlæggelse af  

 havnebanen og Banestyrelsen har ikke kendskab til andre operatører,  

 som ønsker at benytte havnebanen, der heller ikke indgår i  

 planer for udvidelse af banebetjeningen i området.
 Da der således er basis for, at banen kan  

 nedlægges, har Banestyrelsen og Hobro Kommune den 9. juni 1999  

 indgået aftale om de nærmere betingelser for en  

 nedlæggelse.
Ifølge aftalen er den overordnede  

 forudsætning for nedlæggelsen, at Banestyrelsen ikke skal have  

 omkostninger i forbindelse hermed.
Kommunen overtager hele det ledigblevne  

 areal og formidler selv videresalg til evt. interesserede nabolodsejere.  

 Ifølge aftalen fjernes sporene af Banestyrelsen.
Udgifterne hertil  

 dækkes af kommunens betaling for arealerne.
Herefter vil der ikke  

 være mulighed for banebetjening af havnen.
2. Lovforslagets indhold Forslaget indeholder bestemmelser om, at trafikministeren  

 bemyndiges til at nedlægge havnebanen mellem Hobro Station og Hobro  

 Havn.
3. Administrative og økonomiske konsekvenser for det  

 offentlige Forslagets bestemmelse om nedlæggelse af havnebanen  

 i Hobro skønnes ikke at have økonomiske eller administrative  

 konsekvenser for staten, amtskommuner og kommuner.
4. Administrative og økonomiske konsekvenser for  

 erhvervslivet Nedlæggelse af havnebanen skønnes at have  

 positive erhvervsøkonomiske konsekvenser for virksomheder i  

 området.
For at tilvejebringe bedre tilkørselsforhold til en af  

 Hobros meget store virksomheder, der står over for en udvidelse, er det  

 således hensigtsmæssigt at fjerne en viadukt, som havnebanen  

 går over.
Hobro Byråd har vedtaget lokalplan herom.
5. Forslagets miljømæssige konsekvenser Forslaget skønnes ikke at have  

 miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nedlæggelse af havnebanen skønnes at have  

 positive erhvervsøkonomiske konsekvenser for virksomheder i  

 området.
For at tilvejebringe bedre tilkørselsforhold til en af  

 Hobros meget store virksomheder, der står over for en udvidelse, er det  

 således hensigtsmæssigt at fjerne en viadukt, som havnebanen  

 går over.
Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter 8. Høring Lovforslaget har været sendt til høring hos  

 Statsministeriet, Justitsministeriet, Finansministeriet,  

 Indenrigsministeriet, Skatteministeriet, Erhvervsministeriet, Miljø-og  

 Energiministeriet, Konkurrencestyrelsen, DSB, Banestyrelsen, Hobro Kommune,  

 Nordjyllands Amt samt PrivatBanen Sønderjylland.
Lovforslaget er  

 samtidig sendt til høring hos berørte organisationer m.v.  

 Når høringssvarene er modtaget, vil trafikministeren oversende  

 disse til Folketingets Trafikudvalg ledsaget af kommentarer, udtalelserne  

 måtte give anledning til.
Bemærkninger til lovforslagets enkelte  

 bestemmelser Til § 1 Trafikministeren bemyndiges ifølge forslaget til at  

 nedlægge havnebanen mellem Hobro Station og Hobro Havn.
Til § 2 Loven foreslås at træde i kraft dagen efter  

 bekendtgørelsen i Lovtidende.
Samtidig ophæves lov nr. 29 af 24.  

 marts 1898 om Anlæg af en Sporforbindelse fra Hobro Station til Hobro  

 Havn.
