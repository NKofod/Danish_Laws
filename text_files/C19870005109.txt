Oversigt over tavshedspligtsbestemmelserne 1. Ved lov nr. 571 af 19. december 1985  

 (forvaltningsloven) er der gennemført en række retsgarantier for borgerne i  

 en forvaltningssag, herunder bestemmelser om myndighedernes tavshedspligt  

 m.v.
Der skal i det følgende redegøres for, hvilke konsekvenser  

 forvaltningslovens regler om tavshedspligt m.v. har for skattemyndighedernes  

 tavshedspligt.
 2. For skattemyndighederne gælder ud over den  

 almindelige tavshedspligt i straffelovens § 152 de særlige  

 tavshedspligtsbestemmelser i kildeskattelovens § 87 og statsskattelovens §  

 44. Efter disse bestemmelser skal skattemyndighederne iagttage ubetinget  

 tavshed over for uvedkommende med hensyn til oplysninger om skattepligtiges  

 eller indeholdelsespligtiges økonomiske, erhvervsmæssige eller privatlivet  

 vedrørende forhold, som de under varetagelsen af deres hverv kommer til  

 kundskab om.
Bestemmelserne har i praksis hidtil været fortolket restriktivt.
Således  

 har man anset andre myndigheder for »uvedkommende« i relation til  

 modtagelsen af tavshedsbelagte oplysninger, medmindre myndighederne har haft  

 særlig lovhjemmel til at indfordre oplysningerne fra skattemyndighederne.
 3. Forvaltningslovens kapitel 8 indeholder dels  

 bestemmelsen i § 27, der navnlig specificerer indholdet af den almindelige  

 tavshedspligt efter straffelovens § 152, dels bestemmelserne i §§ 28-32 om  

 udlevering af oplysninger til andre myndigheder.
De særlige tavshedspligtsbestemmelser i forhold til  

 forvaltningsloven 4. Forvaltningslovens § 27 opregner en række eksempler  

 på, hvad der er omfattet af den almindelige tavshedspligt efter straffelovens  

 § 152. Bestemmelsen medtager i stk. 1, nr. 6 og nr. 7 oplysninger, som også  

 er omfattet af skattemyndighedernes særlige tavshedspligt.
Det gælder  

 oplysninger om enkeltpersoners eller private selskabers/ foreningers  

 personlige eller interne, herunder økonomiske, forhold, eller oplysninger om  

 tekniske indretninger/ fremgangsmåder eller om drifts- eller  

 forretningsforhold.
Forvaltningslovens § 27 gør dog forbudet mod  

 videregivelse betinget af, at hemmeligholdelse er nødvendig for at varetage  

 væsentlige hensyn til de pågældendes private interesser.
 Heroverfor står skattemyndighedernes særlige tavshedspligt, der  

 foreskriver ubetinget tavshedspligt med hensyn til de kategorier af  

 oplysninger, som er nævnt i forvaltningsloven.
Da skattemyndighederne vanskeligt kan foretage en sådan  

 væsentlighedsvurdering, vil de særlige tavshedspligtsbestemmelser på  

 skatteområdet blive opretholdt uændret i forholdet til private og  

 ikke-forvaltningsmyndigheder.
Dette får endvidere betydning i relation til  

 spørgsmålet om aktindsigt, idet den almindelige adgang for offentligheden til  

 aktindsigt er begrænset af særlige tavshedspligtsbestemmelser, men ikke af  

 den almindelige tavshedspligt efter straffeloven, forvaltningsloven eller  

 tjenestemandslovgivningen, jf. offentlighedslovens § 14.
Videregivelse til andre forvaltningsmyndigheder efter begæring  5.  

 Med hensyn til udlevering af fortrolige oplysninger til andre  

 forvaltningsmyndigheder efter begæring foreskriver forvaltningslovens § 28,  

 stk. 1, at særlig følsomme oplysninger ikke kan videregives, bortset fra de i  

 § 28, stk. 2, nævnte undtagelsestilfælde.
Som eksempler på særlig følsomme  

 oplysninger nævnes oplysninger om race, religion og hudfarve, om politiske,  

 foreningsmæssige, seksuelle og strafbare forhold samt oplysninger om  

 helbredsforhold, væsentlige sociale problemer og misbrug af nydelsesmidler  

 o.lign. Økonomiske og erhvervsmæssige oplysninger anses dog ikke for særlig  

 følsomme oplysninger, men falder derimod ind under § 28, stk. 3. Efter denne  

 bestemmelse kan alle andre fortrolige oplysninger end de særlig følsomme  

 oplysninger kun videregives til en anden forvaltningsmyndighed, når det må  

 antages, at oplysningerne vil være af væsentlig betydning for myndighedernes  

 virksomhed eller for en afgørelse, myndigheden skal træffe.
På denne baggrund finder man efter gennemførelsen af forvaltningsloven  

 ikke grundlag for at opretholde den under punkt 2 beskrevne restriktive  

 praksis.
Det vil sige, at begrebet »uvedkommende« i relation til  

 andre forvaltningsmyndigheder må fortolkes i statsskattelovens § 44 og  

 kildeskattelovens § 87 i overensstemmelse med kriteriet i forvaltningslovens  

 § 28, stk. 3.
I dette væsentlighedskriterium kan indgå, om den rekvirerende myndighed  

 har eller tidligere har haft særlig lovhjemmel til at indfordre  

 oplysningerne.
Det bemærkes i den forbindelse, at det ifølge bemærkningerne  

 til forvaltningsloven forventes, at de særlige pligtudleveringsbestemmelser i  

 et vist omfang vil blive ophævet som følge af § 28, stk. 3.
 Som bilag til cirkulæret er optrykt en liste over en række af de  

 bestemmelser, ifølge hvilke skattemyndighederne udleverer tavshedsbelagte  

 oplysninger til de pågældende myndigheder.
 Såfremt skattemyndigheden finder, at den rekvirerende myndighed har  

 væsentligt behov for oplysningerne, udleveres oplysningerne efter de  

 retningslinjer, som er beskrevet nedenfor under punkt 8.
 Finder skattemyndigheden, at den anden myndighed ikke har væsentligt behov  

 for oplysningerne, skal den anden myndighed gøres bekendt med klageadgangen  

 efter punkt 6.
Klageadgang 6. Finder en skattemyndighed, at de oplysninger, som  

 den rekvirerende myndighed har anmodet om, ikke har væsentlig betydning for  

 myndighedens virksomhed eller for en afgørelse, som myndigheden skal træffe,  

 jf. forvaltningslovens § 28, stk. 3, kan myndigheden påklage  

 skattemyndighedens afgørelse direkte til skattedepartementet.
Uopfordret videregivelse 7. Skattemyndighederne kan i særlige tilfælde  

 uopfordret give andre myndigheder fortrolige oplysninger om formodede  

 lovovertrædelser, som skattemyndighederne er blevet opmærksomme på ved  

 gennemgangen af selvangivelser m.v.
Videregivelse bør kun ske i tilfælde,  

 hvor overtrædelsen skønnes at være af en vis grovere karakter.
Oplysninger om  

 andre formodede lovovertrædelser indgives til statsskattedirektoratet,  

 ligesom tvivlstilfælde forelægges direktoratet.
 Også her må udgangspunktet være, at der kun kan videregives oplysninger,  

 som den modtagende myndighed har væsentligt behov for i sin sagsbehandling,  

 jf. forvaltningslovens § 28, stk. 3, pkt. 5 ovenfor.
 Vedrørende spørgsmålet om, i hvilken form oplysningerne kan udleveres,  

 henvises til punkt 8 nedenfor.
Fremgangsmåden 8. Såfremt skatteoplysninger fra  

 selvangivelsesmateriale skal tilgå en anden forvaltningsmyndighed, må  

 oplysningerne ikke udleveres ved, at originale selvangivelser eller originalt  

 bilagsmateriale oversendes til myndigheden.
Hvis oplysningerne kun findes i  

 det nævnte selvangivelsesmateriale, kan der træffes aftale med myndigheden  

 om, hvorledes kravet om oplysningerne mest praktisk kan imødekommes, f.eks. i  

 form at en fotokopi af selvangivelsen eller af andet foreliggende materiale.
Selvangivelsesmaterialet kan imidlertid indeholde særlig følsomme  

 oplysninger, f.eks. oplysninger om underholdsbidrag, bistandshjælp eller  

 bidrag til trossamfund, som ikke må udleveres til myndigheden, jf.  

 forvaltningslovens § 28, stk. 1. Selvangivelsesmaterialet kan endvidere  

 indeholde oplysninger om trediemand, der ikke er relevante for den anden  

 myndighed, og som derfor ikke kan udleveres.
Det kan være oplysninger om  

 kreditorers, debitorers og medinteressenters økonomiske eller private  

 forhold.
Skattemyndighederne må derfor sikre sig, at det materiale, der  

 udleveres, ikke indeholder oplysninger af denne art, eller at sådanne  

 oplysninger gøres ulæselige.
 Originale selvangivelser/bilagsmateriale må kun videregives til andre  

 skattemyndigheder og - i skattesager - til Kammeradvokaten, politi,  

 anklagemyndighed og domstole.
 9. Nærværende cirkulære afløser cirkulæreskrivelse nr.  

 66 af 22. maj 1984 om meddelelse til skattemyndighederne om udlevering af  

 selvangivelser til andre myndigheder.
Skattedepartementet, den 6. marts 1987 JENS ROSMAN /Jesper Pålsson Bilag Efter følgende lovbestemmelser har skattemyndighederne hidtil  

 udleveret skatteoplysninger (listen er ikke udtømmende):
 Lov om arbejdsformidling og arbejdsløshedsforsikring m.v. (§ 91, stk. 5).
 Lov om social bistand (§ 17).
 Lov om erstatning til besættelsestidens ofre (§ 10).
 Lov om dagpenge ved sygdom eller fødsel (§ 52).
 Lov om social pension (§ 22, stk. 2).
 Lov om landbrugsejendomme (§ 29, stk. 2).
Lov om valutaforhold m.v. (§ 14, stk. 2, jf.
Industriministeriets  

 bekendtgørelse om valutaforhold).
 Lov om godstransport med motorkøretøjer (§ 5, stk. 2).
 Lov om Statens Uddannelsesstøtte (§ 7, stk. 6).
 Lov om rigsrevisionen (§ 12).
 Lov om Arbejdsgivernes Elevrefusion (§ 5).
 Lov om Arbejdsmarkedets Tillægspension (§ 30, stk. 2).
 Lov om Lønmodtagernes Garantifond (§ 5).
 Lov om Arbejdsskadeforsikring (§ 20, stk. 2).
 Lov om merværdiafgift (moms) (§ 33).
