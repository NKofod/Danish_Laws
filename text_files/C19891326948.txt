Statens Plantetilsyns regler af 1. juni 1989 Regler for autorisation af eksportører til udfyldelse af plantesundheds-  

 og reeksportcertifikater for væksthusplanter og afskårne blomster I medfør af § 14, 15, 16 og 17 i landbrugsministeriets bekendtgørelse nr.  

 820 af 11. december 1987 om indførsel og udførsel af planter m.m. fastsættes  

 hermed følgende:
Ansøgning § 1.  Eksportører, der ønsker autorisation til  

 udfyldelse af plantesundheds- og reeksportcertifikater for væksthusplanter og  

 afskårne blomster skal indsende en ansøgning herom til Statens Plantetilsyn,  

 Center for Gartneri, Gersonsvej 13, 2900 Hellerup.
 Stk. 2.  Ansøgningen skal underskrives af virksomhedens  

 juridisk ansvarlige leder.
 Stk. 3.  Eksportøren skal i ansøgningen opgive navnet på  

 den person, der er ansvarlig for overholdelse af autorisationsordningen i  

 virksomheden.
Autorisationens omfang og begrænsninger § 2.  Betingelsen for at blive autoriseret til  

 certifikatudfyldning er, at firmaet har en kontinuerlig eksport.
Herved  

 forstås et forbrug på ca. 10 certifikater om ugen.
§ 3.  Eksportører, der opfylder  

 autorisationsbetingelserne, tilsendes autorisationsskrivelse.
Heri fastlægges  

 vilkår for autorisationen, som ikke allerede findes i disse regler.
 Stk. 2.  Eksportøren får tildelt et autorisationsnummer.
§ 4.  Autorisationen omfatter eksport og reeksport til  

 EF-landene, Norge, Sverige, Finalnd, Island, Schweiz og Østrig.  

 Autorisationen kan begrænses med hensyn til lande og visse plantearter.
Disse  

 begrænsninger meddeler tilsynet skriftligt eksportøren.
Instruktion § 5.  Den af eksportøren udpegede ansvarlige person er  

 forpligtet til at deltage i tilsynets instruktioner vedrørende udfyldning af  

 plantesundheds- og reeksportcertifikater.
Eksportørens ansvar § 6.  Eksportøren skal sikre sig, at planterne leveres  

 fra gartnerier, der er underkastet tilsynets avlskontrol med planter, eller  

 at planterne er lovligt importeret til Danmark.
 Stk. 2.  Eksportøren skal på tilsvarende måde sikre sig,  

 at det givne planteparti efter tilsynets avlskontrol frit kan sælges.
Stk. 3.  Den autorisationsansvarlige er forpligtet til  

 at være orienteret om og overholde de love og regler, der gælder for eksport  

 eller reeksport af planter.
Disse love og regler findes i håndbøger udleveret  

 af tilsynet eller vil blive udsendt som rettelser eller tillæg hertil.
Bortfald af autorisation § 7.  Såfremt eksportøren misligholder sin  

 autorisation, sker der umiddelbart bortfald af denne i en 3 ugers periode.
Ikrafttræden § 8.  Autorisationsordningen træder i kraft den 1.  

 juni 1989.
