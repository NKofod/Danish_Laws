Bekendtgørelse om ændring af bekendtgørelse om køre- og hviletidsbestemmelserne i vejtransport § 1 I bekendtgørelse nr. 328 af 28. marts 2007 om køre- og hviletidsbestemmelserne i vejtransport, som ændret ved bekendtgørelse nr. 975 af 16. juli 2007, foretages følgende ændringer:
 1. I § 1, stk. 1, indsættes som nr. 6:
»6) Virksomhedskontrol: Den administrative kontrol med virksomheders overholdelse af køre- og hviletidsforordningen, kontrolapparatforordningen og AETR, der varetages af Rigspolitiet eller af en politikreds, jf. § 1, stk. 2, 2. pkt.
Virksomhedskontrol kan foretages i myndighedens eller virksomhedens lokaler.« 2. I § 1, stk. 2, indsættes som 2. pkt.:
»Rigspolitiet kan bemyndige en eller flere politikredse til at varetage den administrative kontrol med virksomheders overholdelse af køre- og hviletidsforordningen, kontrolapparatforordningen og AETR.« 3. I § 1, stk. 3, ændres »Rigspolitichefen« til: »Rigspolitiet«.
 4. § 1, stk. 4, affattes således:
»Afgørelser truffet af Rigspolitiet eller af en politikreds bemyndiget efter § 1, stk. 2, 2. pkt., som led i den administrative virksomhedskontrol kan ikke indbringes for anden administrativ myndighed.« 5. I § 8, stk. 1, ændres »Rigspolitichefen« til: »Rigspolitiet«.
§ 2 Stk. 1. Bekendtgørelsen træder i kraft den 15. juli 2014.
 Stk. 2. Klager indgivet før bekendtgørelsens ikrafttræden behandles efter de hidtil gældende regler.
