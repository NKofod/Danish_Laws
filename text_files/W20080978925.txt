Investering i juletræsplantage i Ungarn var formueforvaltning Arbejdsmarkedets Ankenævn har behandlet Deres klage på møde den 17. april 2008.
Ankenævnet traf denne A F G Ø R E L S E Deres fem hektar med juletræer i Ungarn anses for at være formueforvaltning for Dem i relation til reglerne om arbejdsløshedsforsikring og efterløn.
 Arealet med juletræer har derfor ikke betydning for Deres ret til efterløn den 1. august 2006.
 Ankenævnet ændrer således Arbejdsdirektoratets afgørelse af den 13. februar 2007.
B E G R U N D E L S E Ankenævnet har lagt til grund, at De i forbindelse med at De søgte om at overgå til efterløn den 1. august 2006 oplyste, at De havde investeret i et areal på ca. fem hektar med ca. 35.000 juletræer i Ungarn (navnet på plantagen udeladt).
 Det fremgår af de foreliggende oplysninger, herunder prospektet for (navnet på plantagen udeladt):
 at (navnet på plantagen udeladt) realiseredes i samarbejde mellem XX som udbyder og projektudvikler YY som sælger og driftsansvarlig  at projektet består af et areal på ca. 200 hektar jord, som YY har lejet  at De som eneejer erhvervede brugsretten til et areal på ca. fem hektar som skulle tilplantes med ca. 35.000 juletræer  at YY forestår på baggrund af skriftlige aftaler med den enkelte investor anlæggelse af plantagen og den efterfølgende vedligeholdelse/pleje samt total ledelse og administration af driften  at YY har det fulde ansvar lige fra forberedelse af jordarealet over plantning og pleje  til høst og salg af træer  at XX sammen med YY påtager sig det fulde ansvar på det administrative område  at De er momsregistreret  at De skattemæssigt anvender virksomhedsskatteloven  at De har oplyst, at Deres arbejdsindsats i forbindelse med investeringen er begrænset til få minutter årligt i forbindelse med udfyldelse af selvangivelsen.
 Det fremgår af Aftale om kulturanlæg og administration, som De underskrev den 25. november 2003:
 at ZZ v.
YY påtager sig at forberede jorden på det areal, som De har brugsretten til, og tilplante arealet med nordmannsgraner  at ZZ v.
YY påtager sig at varetage administrationen af investeringen, herunder kontakt til danske og ungarske myndigheder, jordudlejer samt advokat og revisor  at aftalen er gensidigt uopsigelig indtil den 31. december 2014.
 Af Aftale om kulturpleje, tilsyn samt høst af juletræer, som De ligeledes underskrev den 25. november 2003, fremgår:
 at WW v.
YY forpligter sig til at sørge for vedligeholdelse, tilsyn og kulturpleje af juletræerne samt at høste produktionen på arealet  at høsten af juletræer påregnes at foregå i årene 2010-2014.
 Ankenævnet finder efter en konkret vurdering, at Deres investering i arealet på ca. fem hektar med ca. 35.000 juletræer i Ungarn, ikke kan anses for at være drift af selvstændig virksomhed i relation til reglerne om arbejdsløshedsforsikring og efterløn.
 Ankenævnet vurderes således, at der, uanset at De som eneejer af arealet med juletræer har den økonomiske risiko ved driften, ligesom De har den formelle handlefrihed, er tale om en passiv kapitalanbringelse i et investeringsarrangement.
 Ankenævnet har i den forbindelse lagt vægt på, at De har indgået vidtgående aftaler om driften af arealet med juletræer, herunder om administrationen, og at det således må anses for godtgjort, at investeringen ikke er forbundet med nogen form for personlig arbejdsindsats fra Deres side.
 Deres investering i juletræsproduktion i Ungarn må herefter anses for at være formueforvaltning, der er uden betydning for Deres ret til efterløn.
R E G L E R Ankenævnet henviser til:
 § 58, stk. 1, nr. 2a, i lov om arbejdsløshedsforsikring m.v., jf. lovbekendtgørelse nr. 874 af 11. september 2005  § 2, stk. 2, nr. 6 og stk. 3, nr. 1 og nr. 3 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, samt de yderligere oplysninger, som ankenævnets sekretariat har indhentet hos Dem i form af Aftale om kulturanlæg og administration og Aftale om kulturpleje, tilsyn samt høst af juletræer.
 .........
 De kan læse om afgørelsens retlige grundlag på de følgende sider.
 .........
Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Ret til dagpenge og aktiveringsydelse § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) Stk. 2.
 Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed:
Selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
