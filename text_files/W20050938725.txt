 Landsskatteretskendelse vedr. benzinforhandler, der ved  

 forpagtningsaftales ophør havde krav på godtgørelse.
 Klagen vedrører en konkret dispositions  

 kvalificering som godtgørelse ved ophør af forpagtningskontrakt eller  

 gældsnedsættelse.
Landsskatterettens afgørelse Skatteankenævnet har anset klageren for  

 skattepligtig af beløb på 600.000 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren drev i henhold til  

 forpagtningsaftale med A/S B en servicestation beliggende i X.
I forbindelse med driften af  

 servicestationen var der mellem klageren og A/S B indgået aftale vedrørende  

 indkøbssamarbejde og gennemførelse af kampagner/aktiviteter.
Ifølge aftalen  

 stod A/S B som økonomisk delkrederansvarlig over for leverandørerne for  

 klagerens  

 betaling af varer købt i henhold til indgåede leverandøraftaler.
A/S B ønskede i august 1998 at opsige  

 forpagtningsaftalen med klageren.
Forpagtningsaftalen mellem klagen og A/S B  

 har ikke kunnet fremskaffes, men ifølge B´s standardforpagtningskontrakt kan  

 kontrakten opsiges af begge parter med 1 års varsel.
 B tilbød ved brev af 21. august 1998  

 klageren erstatning og fratrædelsesgodtgørelse på 600.000 kr. ved fratræden  

 senest den 15. april 1998, jf. nedenfor:
   

  

 Vedr. erstatning og  

 fratrædelsesgodtgørelse for tabt indtjening for det kommende år.
Såfremt A fratræder senest den 15.  

 september 1998 tilbydes kr. 600.000,- som erstatning for opsigelsen og  

 godskrivning af den manglende indtjening, fordi A fratræder senest den  

 15.9.1998, og dermed ikke har et års indtjening. Klageren havde ifølge kontoopgørelse pr.  

 14. september 1998 en gæld til B A/S på 347.582 kr.
Ved omposteringer af 14.  

 september 1998 blev gælden nedskrevet med 600.000 kr. til 252.418 kr.
 Ved brev af 31. august 1998 fra B til  

 klageren bekræftede B den indgåede aftale om godtgørelse på 600.000 kr. til  

 klageren,  

 jf. nedenfor:
 I henhold til aftale fratræder du den  

 14.9.1998 som forpagter af ovennævnte servicestation, og vi har desuden  

 aftalt,  

 at vi yder dig en samlet godtgørelse på kr. 600.000,00.
Dette beløb omfatter godtgørelse efter  

 benzinforhandlerkontraktlovens § 3a, stk. 3 samt godtgørelse for, at du  

 fratræder pr. den 14.9.1998 og til fuld og endelig afgørelse i forbindelse  

 med  

 din fratræden som forpagter.
Beløbet omfatter derimod ikke varelager og/eller  

 driftsinventar, som vi måtte købe.
.. Ved brev af 26. oktober 1998 til  

 klageren anførte B følgende:
 Vi bekræfter i enighed at du ophørte  

 som forpagter på ovennævnte station den 14. september 1998.
 Det er i den forbindelse aftalt, at A/S  

 B overtager varelager ifølge optælling opgjort pr. 14. september og inventar  

 m.m. ifølge opgørelse, samt vaskemaskine til vurderingssum.
 A/S B yder akkord på kr. 600.000, som  

 modregnes i vores tilgodehavende, under forudsætning at A/S B´s og C´s saldo  

 hermed  

 er indfriet.
A frafalder samtidigt ethvert krav om  

 godtgørelse i forbindelse med ophøret som forpagter i X. Skatteankenævnets afgørelse Det modtagne beløb på 600.000 kr. er  

 anset for skattepligtig for klageren, jf. den dagældende ligningslovs § 16 E,  

 stk. 1, nr. 4.
Beløbet på 600.000 kr. er anset som  

 erstatning fra B for tab af indtjening ved ophør af samarbejdsaftale.
At den  

 oprindelige benævnte erstatning i henhold til tilbud fra B i den endelige  

 aftale er ændret til en akkord, kan efter ankenævnets opfattelse ikke  

 tillægges  

 skattemæssig betydning.
Dette begrundes med, at B i henhold til  

 forpagtningsaftalen har et opsigelsesvarsel på 1 år og angiveligt ønskede at  

 forkorte denne periode af andre hensyn end ud fra en fra klagerens side rent  

 økonomisk årsag.
Det faktum, at opsigelsesvarslet forkortes, giver efter  

 ankenævnets opfattelse klageren ret til en kompensation af en vis størrelse.  

 Det er således ankenævnets opfattelse, at den modtagne godtgørelse   

 eller hvad  

 man end benævner denne  er skattepligtig.
Klagerens  

 påstand og argumenter Klagerens repræsentant har fremsat  

 påstand om, at klageren har modtaget en akkord fra N, og at akkorden er  

 skattefri efter kursgevinstlovens § 24. Den foretagne forhøjelse af  

 indkomsten  

 på 600.000 kr. påstås derfor annulleret.
Klageren var frem til 14. september 1998  

 forpagter af en B-servicestation i X.
B ønskede i august 1998 at opsige  

 forpagtningsaftalen med klageren med kortere varsel end 1 år   

 formentlig af  

 strategiske årsager, som klageren ikke har nærmere kendskab til.
 Driften af servicestationen havde i  

 1994-1997 følgende resultater:
 i kr.
1994 1995 1996 1997 1998* resultat af primær drift 468.000 459.169 323.536 241.887 resultat før skat 418.000 411.407 273.243 173.429 110.218 egenkapital -215.000 -125.131 -255.388 -242.871 -429.879 * Resultat er pr. 31.08.1998.
 Som det fremgår, var resultaterne  

 faldende og egenkapitalen konstant negativ.
Som følge af klagerens økonomiske  

 situation måtte B i forbindelse med en opsigelse imødese tab dels på lån til  

 klageren, dels på nogle kautionsforpligtelser.
Klageren og B havde indgået en  

 indkøbsaftale, hvor B påtog sig at være økonomisk delkrederansvarlig (garant)  

 over for klagerens leverandører for betaling af varer købt i henhold til den  

 indgåede aftale, jf. nedenfor:
  

  

 4.3 Delkrederansvarlig Det er hensigten, at B skal stå  

 økonomisk delkrederansvarlig over for leverandørerne for forhandlernes  

 betaling  

 af varer købt i henhold til indgåede leverandøraftaler.
I tilfælde af realiseret delkrederansvar  

 er B berettiget til at søge regres over for den enkelte forhandler, herunder  

 foretagne modregning i ethvert forhandleren tilkommende tilgodehavende eller  

 kræve dækning i henhold til en af forhandleren over for B stillet  

 sikkerhed. Klagerens gæld til B pr. 14. september  

 1998 udgjorde 347.582 kr.
Derudover var B på det tidspunkt delkrederansvarlig  

 for i alt 410.240 kr.
B var derfor interesseret i at begrænse tabet fra  

 driften,  

 da det ville øge deres tab.
B tilbød derfor klageren en erstatning på 600.000  

 kr. for at acceptere opsigelsen.
Klageren ønskede imidlertid ikke at udtræde  

 som forpagter, idet han forventede, at udviklingen netop stod for at vende.  

 Han  

 afslog derfor Bs tilbud.
B ønskede fortsat at opsige kontrakten  

 og efter videre forhandling, blev parterne enige om, at klageren skulle  

 fratræde som forpagter pr. 14. september 1998 mod at få en akkord på 600.000  

 kr.
Til gengæld frafaldt klageren ethvert krav om godtgørelse i forbindelse  

 med  

 ophøret af forpagtningsaftalen.
Ved opsigelsen af forpagtningsaftalen ville B  

 ellers  

 være erstatningsansvarlig i henhold til lov om benzinforhandlere.
Erstatning  

 i  

 henhold hertil ville udgøre 100.000-200.000 kr.
Akkorden var betinget af, at gæld til B  

 og den gæld, de hæftede for, blev indfriet.
Det drejede sig på det tidspunkt  

 kun om en gældspost til C på 122.027,15 kr.
Der havde desuden været en gæld  

 på  

 288.213,15 kr. til D, men denne gældspost blev betalt den 30. september 1998  

 via klagerens mellemregning med B og var dermed betalt, da aftalen om akkord  

 blev bekræftet skriftligt den 26. oktober 1998. Akkorden havde effekt fra 14.  

 september 1998.
 Aftalen mellem B og C kan ikke  

 fremlægges, da B ikke ønsker at udlevere denne, da den indeholder fortrolige  

 oplysninger, men B har ved brev af 30. oktober 2002 bekræftet, at C var  

 omfattet af garantien.
I stedet for at indfri klagerens gæld  

 til C og derved erhverve et regreskrav mod klageren, valgte B altså at yde en  

 akkord,  

 der indbefattede, at gælden til C blev modregnet.
Akkorden blev gennemført  

 ved  

 omposteringer på mellemregningen.
 Foruden aftalen om akkord blev parterne  

 enige om, at B overtog varelagre og inventar pr. 14. september 1998.  

 Aktiverne  

 udgjorde da ca. 875.000 kr., hvilket B har betalt i form af kreditnotaer pr.  

 13. oktober 1998.
Som det fremgår, havde klageren en gæld  

 til B, der oversteg nedskrivningen.
Akkorden blev ydet ved en skriftlig  

 aftale  

 mellem parterne.
Det kan ikke tillægges betydning, at B forud herfor tilbød  

 klageren en erstatning, da et tilbud ikke er en aftale og dermed ikke en  

 skattepligtig transaktion.
Der foreligger således en aftale om akkord, der  

 som  

 udgangspunkt må lægges til grund for den skattemæssige behandling.  

 Skattemyndighederne kan ikke tilsidesætte parternes aftale herom.
Klageren og B er ikke interesseforbundne  

 parter, hvorfor B ikke havde grund til at begunstige klageren på bekostning  

 af  

 dem selv.
Konkret kan det dog siges, at der ikke forelå modstridende  

 interesser,  

 da B ikke umiddelbart stilles dårligere ved at yde en akkord frem for at give  

 en erstatning, hvorimod klageren vil være skattepligtig af erstatningen, men  

 skattefri af en akkord.
Det ville dog have haft betydning for B,  

 om de har ydet klageren en erstatning eller en akkord, hvis klageren var  

 blevet  

 erklæret konkurs.
Ved en erstatning kunne B ikke have gennemført modregning  

 og  

 ville derfor have lidt et væsentligt større krav.
For klageren var en erstatning ikke et  

 alternativ til akkorden.
Klageren accepterede aldrig opsigelsen i forbindelse  

 med, at han blev tilbudt en erstatning.
Ved overvejelserne om at opsige klageren  

 har B foretaget en vurdering af hans økonomiske situation og det tab, som B  

 kunne forvente.
Tabsrisikoen skal ses både i relation til den fordring, B  

 allerede  

 havde mod klageren, samt de regresfordringer, som B måtte forvente ville  

 blive  

 aktualiseret i denne sammenhæng.
Som det fremgår af regnskabet for 1998, var  

 egenkapitalen pr. 31. december 1998 - det vil sige efter akkorden - på 42.603  

 kr.
Der er således god sammenhæng mellem akkorden og klagerens økonomiske  

 situation.
Samlet set må Bs vurdering af fordringens værdi lægges til  

 grund,  

 og fordringen kan dermed ikke anses for at være nedskrevet til et mindre  

 beløb  

 end dens værdi for B.
Landsskatterettens bemærkninger og  

 begrundelse I henhold til aftale om fratræden pr.  

 14. september 1998 tilbød B klageren et beløb på 600.000 kr. som erstatning i  

 henhold til lov om benzinforhandlerkontrakter samt godtgørelse for, at  

 klageren  

 fratrådte pr. 14. september 1998. Efter det oplyste accepterede klageren  

 aldrig  

 tilbuddet.
I B´s brev af 26. oktober 1998 til  

 klageren er det anført, at B yder klageren en akkord på 600.000 kr. under  

 forudsætning af, at B´s og C´s tilgodehavender indfries.
Det anføres videre i  

 brevet, at klageren samtidig frafalder ethvert krav om godtgørelse i  

 forbindelse  

 med ophøret som forpagter.
 Efter de foreliggende oplysninger er det  

 rettens opfattelse, at klageren ved en fratræden pr. 14. september 1998 var  

 berettiget til erstatning i henhold til loven om benzinforhandlerkontrakter  

 samt berettiget til godtgørelse for tabt indtjening som følge af, at klageren  

 fratrådte uden brug af det aftalte opsigelsesvarsel på 1 år.
 Retten er på denne baggrund enig med  

 ankenævnet i, at det ikke kan tillægges skattemæssig betydning, at den  

 oprindelige benævnte erstatning og godtgørelse efterfølgende er benævnt som  

 en  

 akkord, da der efter rettens opfattelse reelt er tale om, at klageren har  

 modtaget en erstatning i henhold til lov om benzinforhandlerkontrakter samt  

 en  

 godtgørelse for fratræden uden brug af opsigelsesvarslet på 1 år.
 Da repræsentanten ikke har bestridt, at  

 erstatning i henhold til lov om benzinforhandlerkontrakt og godtgørelse for  

 ophør af forpagtningsforholdet er skattepligtig, er retten af den opfattelse,  

 at klageren er skattepligtig af beløbet på 600.000 kr.
 Ankenævnets afgørelse stadfæstes  

 således.
