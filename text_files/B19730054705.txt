 Bekendtgørelse om statshusmandsbrug m.m. og jordrente.
 I medfør af § 37, stk. 1 og 2, i lov nr. 181 af 28. april 1971 om statens  

 udlån til jordbrugsmæssige formål m.m., jfr. lovbekendtgørelse nr. 250 af 9.  

 maj 1973 om statens fremskaffelse af jord og udlån til jordbrugsmæssige  

 formål m.m., fastsættes følgende bestemmelser for ejendomme, der er oprettet,  

 og lån, der er ydet i henhold til lov nr. 339 af 9. juni 1948 med  

 tillægslove, jfr. lovbekendtgørelse nr. 117 af 10. april 1967 -  

 statshusmandsloven - eller de ældre jordlove (* 1), og for arealer, der er  

 afhændet på jordrentevilkår i henhold til de nævnte love:
 Almindelige bestemmelser.
§ 1.  Pantebreve for lån i henhold til lov nr. 339 af  

 9. juni 1948 med tillægslove - statshusmandsloven - eller de ældre jordlove  

 bevarer deres prioritetsstilling, og de i pantebrevene fastsatte bestemmelser  

 om lånenes forrentning, amortisation og forfald, om renteefterbetaling, jfr.  

 § 6, stk. 4, tilbagerykning, udpantning m.m. gælder uændret.
Om indfrielse  

 eller overtagelse af lånene ved ejerskifte og om konvertering af lån ved  

 ejerskifte gælder dog i alle tilfælde bestemmelserne i §§ 5 og 6.
 Stk. 2.  Pantebreve, der er udfærdiget i medfør af  

 statshusmandsloven, og som indeholder bestemmelse om, at de på nærmere vilkår  

 står tilbage for kredit- og hypotekforeningslån samt for sparekasselån, ydet  

 alene mod pant i ejendommen, står på tilsvarende måde tilbage for lån af  

 Dansk Landbrugs Realkreditfond.
 Stk. 3.  Statens jordlovsudvalg kan efter ansøgning fra  

 ejeren tillade, at lån, der er ydet i henhold til de i stk. 1 nævnte love, og  

 som er omfattet af de før 1. april 1960 gældende lånevilkår, konverteres  

 efter reglerne i § 6.
 § 2.  Servitutter og andre rådighedsindskrænkninger,  

 der påhviler ejendomme i henhold til statshusmandsloven eller de ældre  

 jordlove, bevarer deres gyldighed.
 Stk. 2.  Ejeren er forpligtet til at give den eller dem,  

 som statens jordlovsudvalg bemyndiger dertil, adgang til at føre tilsyn med,  

 at de i stk. 1 nævnte servitutter og andre rådighedsindskrænkninger  

 overholdes.
 Stk. 3.  Hvis der konstateres væsentlige mangler ved  

 ejendommen eller dennes drift, eller hvis de nævnte servitutter og andre  

 rådighedsindskrænkninger, herunder forpligtelsen til at tegne forsikringer  

 for ejendommen med besætning og inventar m.v., ikke overholdes, er ejeren  

 pligtig til inden en af statens jordlovsudvalg fastsat frist at afhjælpe  

 manglerne eller at overholde servitutterne m.v.
Stk. 4.  Overtræder ejeren nogen af de pålagte  

 servitutter og andre rådighedsindskrænkninger, eller oversiddes en af statens  

 jordlovsudvalg efter stk. 3 fastsat frist, træffer statens jordlovsudvalg  

 afgørelse om, hvorledes der vil være at gå frem mod ejeren.
De i ejendommen  

 indestående statsmidler - bortset fra eventuel jordrente - kan af staten  

 opsiges helt eller delvis med et halvt års varsel til indfrielse i en juni  

 eller december termin eller, for så vidt det er hjemlet i de for lånene  

 tinglyste pantebreve, betragtes som straks forfaldne til betaling.
 Stk. 5.  Kræves lånene ikke indfriet, kan statens  

 jordlovsudvalg bestemme, at de statslån, der indestår i ejendommen, herunder  

 påløbet tilsvar for renteefterbetaling, jfr. § 6, stk. 4, konverteres til et  

 samlet lån efter reglerne i § 6, stk. 1, og at lånevilkårene skærpes efter  

 reglerne i § 5, stk. 2.
 § 3.  De i henhold til statshusmandsloven eller de  

 ældre jordlove foretagne noteringer i matrikel og tingbog opretholdes.
Stk. 2.  Indfries de i en ejendom indestående lån af  

 statskassen eller jordfonden, fritages ejendommen for de forpligtelser, der  

 er pålagt i henhold til statshusmandsloven eller de ældre jordlove, bortset  

 fra de af en eventuel jordrenteforpligtelse flydende, jfr. §§ 13, 15 og 16,  

 og den i stk. 1 omhandlede notering i matrikel og tingbog slettes ved statens  

 jordlovsudvalgs foranstaltning med undtagelse af den eventuelle notering om  

 jordrenteforpligtelse.
Samtidig noteres ejendommen som landbrugsejendom, for  

 så vidt den opfylder betingelserne herfor efter lovgivningen om  

 landbrugsejendomme.
Stk. 3.  Når lån, der er omfattet af de før 1. april  

 1960 gældende lånevilkår, konverteres efter reglerne i § 6, jfr. § 1, stk. 3,  

 § 2, stk. 5, og § 33, stk. 1, slettes den i stk. 1 omhandlede notering i  

 matrikel og tingbog ved statens jordlovsudvalgs foranstaltning med undtagelse  

 af den eventuelle notering om jordrenteforpligtelse.
Samtidig noteres  

 ejendommen som landbrugsejendom, for så vidt den opfylder betingelserne  

 herfor efter lovgivningen om landbrugsejendomme.
 Stk. 4.  Afløses jordrenten i en ejendom, fritages  

 ejendommen for de af jordrenten flydende forpligtelser, og noteringen om  

 jordrenteforpligtelse slettes ved statens jordlovsudvalgs foranstaltning.
§ 4.  For renter og afdrag og andre krav vedrørende de  

 i § 1 og kap.
II, afsnit C, omhandlede lån og for jordrenteydelser efter  

 reglerne i kap.
II, afsnit A, har staten udpantningsret.
Stk. 2.  For årlige pengeydelser af ældre husmandsbrug  

 til embeder eller bestillinger, offentlige stiftelser eller kirker, som er  

 prioriteret forud for statslånet, haves også udpantningsret.
Ydelserne  

 betales halvårsvis på samme tid og samme sted som ydelserne til staten.
 § 5.  Ved ejerskifte kan statens jordlovsudvalg  

 tillade, at den nye ejer overtager de i § 1, stk. 1, omhandlede lån, såfremt  

 han opfylder betingelserne i § 15 i lovbekendtgørelse nr. 250 af 9. maj 1973,  

 dog med de ændringer i lånevilkårene, som følger af reglerne i stk. 2 og § 6,  

 stk. 1-5. Hvis ejendommen overgår til et barn, herunder adoptivbarn, eller  

 svigerbarn eller et barns livsarvinger, kan der bortses fra  

 aldersbetingelserne.
Stk. 2.  Når lån overtages af den nye ejer, kan statens  

 jordlovsudvalg med virkning straks eller fra et nærmere fastsat tidspunkt  

 bestemme, at lånebeløb, som hidtil har været rentefri, fremtidig forrentes, at lånebeløb, som hidtil har henstået afdragsfri, fremtidig  

 afdrages, at renten forhøjes, herunder undtagelsesvis, at den forhøjede  

 rente ændres fra konjunkturbestemt rente til fast rente, samt at halvårsydelserne forhøjes ud over den forhøjelse, der følger af  

 fornævnte skærpelse.
Stk. 3.  Ved overdragelse kan køberen ikke bindende i  

 forhold til sælgeren overtage tilsvar for statslån, for jordrenteforpligtelse  

 (kapitaliseret til den ved overdragelsen gældende jordrenteværdi) eller for  

 renteefterbetaling, jfr. § 6, stk. 4, ud over de beløb, som i  

 overdragelsesdokumentet er angivet herfor af den vedtagne købesum for  

 ejendommen.
Hvad køberen herefter måtte have erlagt for meget, kan han efter  

 eget valg kræve refunderet af sælgeren ved kontant betaling eller ved  

 afskrivning på gældsmellemværende.
§ 6.  Når lån, der er omfattet af de før 1. april 1960  

 gældende lånevilkår, ved ejerskifte overtages af den nye ejer, ændres  

 lånevilkårene således, at restlånene, herunder tillige hæftelse for  

 renteefterbetaling, jfr. stk. 4, som måtte være overtaget fra den tidligere  

 ejer, konverteres til et samlet lån, der afvikles ved faste halvårlige  

 ydelser, idet lånet forrentes med 6 1/2 pct. p.a., hvortil kommer et bidrag  

 på 0,2 pct. p.a. af resthovedstolen til dækning af administrationsudgifter,  

 og afdrages over en periode, der ikke væsentligt overstiger 30 år fra det  

 oprindelige låns anvisning.
Pantebrevet for det konverterede lån skal have  

 samme prioritetsstilling som pantebrevet for det oprindelige lån.
Pantebrevet  

 står dog tilbage for kredit- og hypotekforeningslån, for lån af Dansk  

 Landbrugs Realkreditfond samt for sparekasselån, ydet alene mod pant i  

 ejendommen, for så vidt lånet er sikret inden for ejendomsværdien ved sidste  

 vurdering med tillæg af 10 pct. af ejendomsværdien.
Landbrugsministeren kan  

 ved bekendtgørelse ændre dette procenttillæg, og landbrugsministeren kan i  

 særlige tilfælde bringe den automatiske tilbagerykning til ophør.
Hvis det  

 lån, der konverteres, er ydet til oprettelse af et selvstændigt gartneri,  

 rykker pantebrevet kun efter særlig tilladelse tilbage for de foran  

 omhandlede kreditforeningslån m.m.
Fra de anførte regler om konvertering  

 gælder de nedenfor under litra a-d anførte fravigelser:
Stk. 2.  De servitutter, der før konverteringen har  

 påhvilet ejendommen i henhold til statshusmandsloven eller de ældre jordlove,  

 aflyses i forbindelse med konverteringen, og i stedet optages bestemmelserne  

 i denne bekendtgørelses § 28 i konverteringspantebrevet.
Disse bestemmelser  

 skal ikke tinglyses servitutstiftende på ejendommen.
 Stk. 3.  Om slettelse af notering i matrikel og tingbog  

 henvises til § 3, stk. 3.
Stk. 4.  Ved renteefterbetaling, jfr. § 1, stk. 1, § 2,  

 stk. 5, § 5, stk. 3, og § 6, stk. 1, forstås betaling af forskellen mellem  

 det rentebeløb, der er betalt af lånet, og det, der ville have været at  

 betale, såfremt lånet skulle have været forrentet fuldt ud.
Ved beregning af  

 renteefterbetaling finder reglerne i kapitel III ikke anvendelse.
 Stk. 5.  Statens jordlovsudvalg kan efter nærmere af  

 landbrugsministeren fastsatte retningslinier nedsætte eller frafalde et til  

 et ældre statslån knyttet tilsvar for renteefterbetaling, når lånet  

 konverteres.
 Stk. 6.  Konvertering af lån efter stk. 1 skal ikke ske,  

 når en ejendom efter ejerens død eller ved skifte i levende live overtages af  

 ægtefællen, jfr. § 8, med mindre ægtefællen begærer konvertering i henhold  

 til § 1, stk. 3. Konverteres lånet ikke, og er renteefterbetaling hjemlet i  

 lånevilkårene, overtager erhververen pligten til renteefterbetaling for  

 ægtefællens ejerperiode.
 § 7.  Når ganske særlige forhold taler derfor, kan  

 statens jordlovsudvalg tillade en ny ejer, som ikke opfylder betingelserne i  

 § 15 i lovbekendtgørelse nr. 250 af 9. maj 1973, helt eller delvis at  

 overtage indestående statslån i ejendommen, dog kun på vilkår, som er  

 væsentligt skærpede efter reglerne i § 5, stk. 2, og § 6, stk. 1.
§ 8.  Afgår ejeren ved døden, og overtages ejendommen  

 af den efterlevende ægtefælle enten i forbindelse med skifte af afdødes bo  

 eller i forbindelse med boets udlevering til hensidden i uskiftet bo, kan  

 ægtefællen overtage de i ejendommen indestående statslån på uændrede vilkår,  

 uanset om ægtefællen opfylder betingelserne i § 15 i lovbekendtgørelse nr.  

 250 af 9. maj 1973 eller ikke.
Det samme gælder, hvis ejendommen overtages af  

 ægtefællen ved skifte mellem ægtefællerne i levende live.
 § 9.  De ifølge forordning af 13. maj 1769 § 5 og  

 senere bestemmelser gældende regler om selvejerbønders testationsret finder  

 også anvendelse med hensyn til testamentariske dispositioner over de  

 heromhandlede selvstændige ejendomme med tilbehør.
 § 10.  Såfremt staten efter foretagen retsforfølgning  

 vil sælge en ejendom, kan denne bortsælges fri for de  

 rådighedsindskrænkninger, der er pålagt i henhold til statshusmandsloven  

 eller de ældre jordlove.
 Bestemmelser vedrørende jordrente.
A.
Jordrenteforpligtelsen.
 § 11.  For arealer, hvorpå der hviler jordrente i  

 henhold til statshusmandsloven, gælder reglerne i §§ 12-17.
 Stk. 2.  Om arealer, hvorpå der hviler jordrente i  

 henhold til de ældre jordlove, henvises til § 18.
 § 12.  Jordrenten, der betales hver 11. juni og 11.  

 december termin, er 2 pct. af jordens grundværdi ved den seneste vurdering  

 (almindelig vurdering eller årsomvurdering) efter lov om vurdering af landets  

 faste ejendomme, jfr. dog reglerne i kapitel III.
 Stk. 2.  Er der fastsat et mindstebeløb for beregning af  

 jordrenten, beregnes jordrenten af dette beløb, for så vidt loddens  

 grundværdi er eller bliver ansat lavere.
 Stk. 3.  Efter hver vurdering betales jordrenten af den  

 ny grundværdi, første gang i den termin, der følger nærmest efter den  

 pågældende vurderings ikrafttræden.
§ 13.  Jordrenten vedbliver at påhvile ejendommen  

 uanset ejerskifte.
Afløsning af jordrenten kan finde sted efter reglerne i  

 afsnit B.
 Stk. 2.  En ejendom, hvortil der henlægges et  

 jordrentepligtigt areal, behandles efter bestemmelsen i § 24 i lov nr. 111 af  

 31. marts 1926 om tinglysning, således at tinglyste hæftelser i  

 hovedparcellen har prioritet efter jordrenten i tillægsparcellen.
Stk. 3.  Hvis der foretages ekspropriation af nogen del  

 af en jordrentelod, oppebærer jordfonden den del af erstatningen for arealet,  

 dog mindst dettes grundværdi, som ikke hidrører fra en værdiforøgelse, der  

 skyldes ejerens arbejde eller kapitalindsats, medens erstatning for ulemper,  

 driftstab o.lign. tilfalder ejeren.
Til ekspropriationen og taksationen skal  

 statens jordlovsudvalg indkaldes.
Til mindelig fastsættelse af erstatning for  

 arealet kræves statens jordlovsudvalgs godkendelse.
 § 14.  Når et selvstændigt brug søges overdraget til  

 en person, der ikke er den hidtidige ejers efterlevende ægtefælle eller  

 ejerens livsarving eller adoptivbarn eller den pågældendes ægtefælle, har  

 staten ret til at overtage hele bruget mod fuld erstatning under hensyn til  

 de begrænsninger af ejendomsretten, der er pålagt ejendommen i forbindelse  

 med jordrenteforpligtelsen.
 § 15.  Hvis der på et selvstændigt brugs arealer  

 opstår byggegrundsværdier, eller arealet af andre grunde får betydeligt  

 større værdi end til landbrugsdrift og havebrugsdrift, har jordfonden ret til  

 at overtage hele bruget mod fuld erstatning under hensyn til de begrænsninger  

 af ejendomsretten, der er pålagt ejendommen i forbindelse med  

 jordrenteforpligtelsen.
Stk. 2.  Når en jordrentelod eller en del af denne ved  

 udlejning, ved udvinding af materialer i jorden til salg eller industriel  

 udnyttelse eller ved bebyggelse eller indretning til særlige formål tages i  

 anvendelse til anden og væsentlig mere udbyttegivende udnyttelse end  

 landbrugsdrift, gartneridrift og havebrugsdrift, kan statens jordlovsudvalg  

 kræve, at ejeren til jordfonden indbetaler en afgift af det herved indvundne  

 merudbytte.
I de i § 16 omhandlede tilfælde skal tilladelse til den påtænkte  

 anvendelse af arealet forud indhentes.
Afgiften skal normalt andrage  

 halvdelen af, hvad den pågældende udnyttelse må forventes at indbringe ejeren  

 netto i årligt udbytte.
Ejeren er forpligtet til at meddele jordlovsudvalget  

 alle oplysninger, der er nødvendige for afgiftens fastsættelse.
Afgiften kan  

 enten fastsættes til en fast halvårlig ydelse eller til en vis procent af det  

 årlige bruttoudbytte eller til et bestemt beløb pr. leveret materialeenhed.
I  

 de to sidstnævnte tilfælde kan afgiften kræves indbetalt med et fast  

 halvårligt beløb, som senere reguleres efter behørig regnskabsaflæggelse.  

 Såfremt der ikke mellem jordlovsudvalget og ejeren kan opnås enighed om  

 merudbyttets størrelse, beregningsmåden, regnskabsaflæggelsen og de  

 nødvendige kontrolforanstaltninger, afgøres disse spørgsmål af personer, som  

 udpeges dertil af retten.
Såvel jordlovsudvalget som ejeren kan kræve  

 spørgsmålet om afgiftens størrelse taget op til fornyet afgørelse, såfremt de  

 forhold, som ligger til grund for afgiftens fastsættelse, væsentlig ændres.
§ 16.  Ejeren af en jordrentelod er uberettiget til på  

 denne at foretage foranstaltninger, hvorved jordens dyrkningsværdi varigt  

 forringes, såsom destruktion af jordoverfladen, udgravning af ler, kalk, tørv  

 m.v.
Statens jordlovsudvalg kan dog meddele tilladelse til foretagelsen af  

 sådanne foranstaltninger og fastsætter da vilkårene herfor.
Stk. 2.  Overtrædelse af bestemmelserne i stk. 1  

 straffes med bøde.
Endvidere kan ejeren idømmes tvangsbøder, regnet fra en i  

 dommen fastsat frist og løbende, indtil det i dommen angivne ulovlige forhold  

 er afhjulpet.
 Stk. 3.  Er den efter bestemmelserne i stk. 1 ulovlige  

 foranstaltning iværksat eller opretholdt af en tidligere ejer, kan også denne  

 straffes med bøde.
§ 17.  Indestår deri et selvstændigt jordrentebrug  

 lån, der er ydet i henhold til statshusmandsloven, og som forrentes og  

 afdrages efter de før 1. april 1960 gældende regler, må bruget ikke uden  

 tilladelse fra statens jordlovsudvalg pantsættes for et større beløb, end  

 hvad der svarer til de ved brugets oprettelse ydede statslån, bortset fra et  

 eventuelt etableringslån.
Forbudet omfatter ejendommens jord, bygninger og  

 tilhørende driftsinventar og driftsmateriel samt besætning, afgrøder og andre  

 frembringelser, som ikke udskilles ifølge en regelmæssig drift af ejendommen.  

 Undtaget fra forbudet er dog pantsætning for aftægt samt pantsætning for lån  

 eller ydelser, som i følge lovgivningen har fortrinsret efter reglerne i  

 tinglysningslovens § 4 eller i loven om fortrinsret i høsten.
 Stk. 2.  I en sådan ejendom med tilbehør kan der heller  

 ikke uden tilladelse fra statens jordlovsudvalg foretages retsforfølgning for  

 nogen ejeren personligt påhvilende gæld, bortset fra udpantning for forfaldne  

 personlige skatter med respekt af jordrente og tinglyst pantegæld.
 Stk. 3.  Begrænsningerne efter stk. 1 og 2 bortfalder,  

 når statslånene konverteres efter reglerne i § 6, jfr. § 1, stk. 3, § 2, stk.  

 5, og § 33, stk. 1.
 Stk. 4.  Sættes et selvstændigt brug til tvangsauktion,  

 kan hammerslag kun meddeles med respekt af statens forkøbsret, jfr. § 14.
§ 18.  Jordrente, der påhviler ejendomme eller  

 parceller i henhold til lov nr. 537 af 4. oktober 1919 med tillægslove eller  

 lov nr. 557 af samme dato med tillægslove, svares som hidtil i  

 overensstemmelse med de tinglyste bestemmelser.
Indtil videre vil der ved  

 fremtidige omvurderinger til jordrentesvarelse være at bortse fra den  

 værdiforøgelse, der gennem ejerens arbejde eller kapitalanvendelse er tilført  

 jorden siden første vurdering.
Disse omvurderinger foretages som hidtil i  

 forbindelse med de almindelige ejendomsvurderinger i henhold til lov om  

 vurdering af landets faste ejendomme, men omvurdering kan på begæring tillige  

 finde sted, når ejendommene er undergået arealforandring ved udstykning eller  

 sammenlægning.
I tilfælde af ejerskifte foretages de fremtidige omvurderinger  

 efter reglerne i § 12 i denne bekendtgørelse.
 Stk. 2.  Jordrente, der påhviler ejendomme eller arealer  

 i henhold til lov nr. 163 af 14. maj 1934 med tillægslove eller lov nr. 150  

 af 29. marts 1943 med tillægslove, svares efter reglerne i § 12 i denne  

 bekendtgørelse.
 Stk. 3.  For ejendomme og parceller, hvorpå der hviler  

 jordrente i henhold til de ældre jordlove, gælder - udover de i henhold til  

 de nævnte love pålagte servitutter, jfr. § 2, stk. 1, - bestemmelserne i §  

 13, stk. 1 og 3, § 14, § 15, stk. 2, § 16 og § 17, stk. 4. Endvidere finder §  

 17, stk. 2, anvendelse, sålænge der på ejendommen hviler lån, der er ydet i  

 henhold til de ældre jordlove, og som ikke er konverteret efter reglerne i  

 statshusmandsloven eller denne bekendtgørelse.
B.
Afløsning af jordrente.
 § 19.  Ejere af ejendomme og arealer, hvorpå der  

 hviler jordrente til jordfonden, herunder ejendomme og arealer, hvoraf  

 jordrenten tidligere har været svaret til et præsteembede, kan over for  

 statens jordlovsudvalg kræve jordrenten afløst mod en afløsningssum, der  

 fastsættes efter reglerne i §§ 20-23.
Stk. 2.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglerne i § 20, stk. 1 og 2, for så vidt angår de i § 20, stk. 2,  

 nævnte tilfælde uden tillægget på 25 pct.
Tinglysning kan ske uden samtykke  

 fra andre rettighedshavere i ejendommen, jfr. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
Stk. 3.  Tillæg til jordrenten i henhold til § 7, stk.  

 1, i lov nr. 326 af 5. juli 1949 skal uanset jordrentens overførelse fra  

 præsteembedet til jordfonden og uanset eventuel afløsning af jordrenten  

 fortsat betales til vedkommende præstelønningskasse.
Afløses jordrenten,  

 beregnes tillægget på grundlag af afløsningssummen.
§ 20.  Afløsningssummen er grundværdien efter fradrag  

 for forbedringer, således som denne er fastsat for ejendommen eller arealet  

 på tidspunktet for afløsningsbegæringens indgivelse.
Dette beløb gælder for  

 begæringer, der indgives i tiden fra vurderingstidspunktet for en almindelig  

 vurdering til udløbet af det følgende finansår.
For begæringer, der indgives  

 i hvert af de følgende finansår indtil vurderingstidspunktet for den næste  

 almindelige vurdering, reguleres beløbet ved et i procent angivet tillæg  

 eller fradrag, der beregnes efter prisudviklingen for bebyggede  

 landbrugsejendomme på 10-60 ha, der er solgt i almindelig fri handel i  

 landzoner uden for Københavns, Roskilde og Frederiksborg amtskommuner.  

 Tillægget eller fradraget beregnes som den procentvise ændring i forholdet  

 mellem ejendomsværdi og handelsværdi for jord og bygninger for de ejendomme,  

 der er solgt i det kalenderår, hvori almindelig vurdering har fundet sted,  

 beregnet af statens ligningsdirektorat, og forholdet mellem ejendomsværdi og  

 handelsværdi for jord og bygninger for de ejendomme, der er solgt i det  

 kalenderår, der ligger forud for begyndelsen af det finansår, i hvilket  

 begæringen fremsættes, beregnet af Danmarks Statistik.
Ved beregningen  

 afrundes procentbeløbet nedefter til nærmeste hele tal.
Procentbeløbet  

 beregnes af Danmarks Statistik og bekendtgøres af landbrugsministeren inden  

 finansårets begyndelse.
 Stk. 2.  For arealer, for hvilke der er fastsat  

 mindstebeløb, jfr. § 12, stk. 2, er afløsningssummen dette beløb med tillæg  

 af 25 pct., medmindre en fastsættelse efter reglerne i stk. 1 sammenholdt med  

 stk. 3 og §§ 21-23 medfører en højere afløsningssum.
 Stk. 3.  Såvel ejeren som statens jordlovsudvalg kan  

 gøre indsigelse mod, at afløsningssummen fastsættes efter reglerne i stk. 1.  

 Fremsættes sådan indsigelse, gælder reglerne i §§ 22 og 23.
§ 21.  Statens jordlovsudvalg kan forlange, § 22.  I tilfælde, hvor der er fremsat indsigelse  

 efter § 20, stk. 3, eller i de i § 21 nævnte tilfælde kan ejeren, hvis der  

 ikke opnås overenskomst om afløsningssummens størrelse, anmode  

 vurderingsrådet om at foretage en vurdering til brug ved afløsningssummens  

 fastsættelse.
Anmodningen kan fremsættes gennem statens jordlovsudvalg.  

 Vurderingen sker i overensstemmelse med reglerne i vurderingsloven, jfr. dog  

 § 21. Grundværdien ansættes efter prisforholdene på tidspunktet for  

 anmodningens indgivelse.
 Stk. 2.  Vurderingsrådenes ansættelser kan af statens  

 jordlovsudvalg og ejeren indbringes for skyldrådene og landsskatteretten  

 efter reglerne i vurderingsloven.
Stk. 3.  Er indsigelse i henhold til § 20, stk. 3,  

 fremsat af ejeren, skal han betale udgiften ved vurderingen, medmindre denne  

 fører til lavere afløsningssum.
I øvrigt afholdes udgiften af statens  

 jordlovsudvalg.
§ 23.  Ejeren kan kræve afløsningssummen fastsat efter  

 den i § 22 nævnte vurdering.
Meddelelse herom skal være statens  

 jordlovsudvalg i hænde inden 4 uger efter, at ejeren har modtaget meddelelse  

 om resultatet af vurderingen.
 Stk. 2.  Medfører en sag, der er indbragt for  

 vurderingsmyndighederne, ikke afløsning af jordrente, kan ny afløsningssag  

 først indbringes for disse efter den følgende almindelige vurdering.  

 Landbrugsministeren kan gøre undtagelse fra denne regel.
C.
Lån til afløsning af jordrente.
 § 24.  Der kan af jordfonden ydes lån til hel eller  

 delvis berigtigelse af afløsningssummen for landbrugsejendomme, gartnerier og  

 havebrug eller arealer under disse, såfremt ejeren opfylder betingelserne i §  

 15 i lovbekendtgørelse nr. 250 af 9. maj 1973. Lån kan dog ydes, selvom  

 ejeren er umyndig eller over 55 år.
Stk. 2.  Når ganske særlige forhold taler derfor, kan  

 der ydes lån til berigtigelse af afløsningssummen § 25.  Lånebeløb, der ikke sikres efter reglen i § 19,  

 stk. 2, skal sikres med betryggende panteret i ejendommen, oprykkende efter  

 bestående hæftelser.
Lån efter § 24. stk. 1, skal som hovedregel være  

 pantsikret inden for 120 pct. af pantets ejendomsværdi og lån efter § 24,  

 stk. 2, som hovedregel inden for ejendomsværdien.
Lån efter § 24, stk. 1,  

 står tilbage for kredit- og hypotekforeningslån, for lån af Dansk Landbrugs  

 Realkreditfond samt for sparekasselån, ydet alene mod pant i ejendommen, for  

 så vidt lånet er sikret inden for 120 pct. af pantets ejendomsværdi.
§ 26.  Lån efter § 24, stk. 1, forrentes med 2 1/2  

 pct. halvårlig fra lånets anvisning.
Renter og afdrag betales med faste  

 halvårsydelser.
Stk. 2.  Såfremt der før afløsningen svares  

 konjunkturbestemt jordrente, finder reglerne i kap.
III tilsvarende  

 anvendelse.
§ 27.  Af lån efter § 24, stk. 1, til ejere af  

 landbrugsejendomme, gartnerier eller havebrug, der er oprettet på  

 jordrentevilkår eller afhændet som stamparceller på sådanne vilkår, er 1/5  

 rente- og afdragsfri.
I de i stk. 3 omtalte tilfælde omfatter denne rente- og  

 afdragsfrihed dog kun 1/5 af den del af lånet, der svarer til et beløb  

 beregnet efter § 20, stk. 1 og 2. Halvårsydelsen beregnes således, at lånets  

 rente- og afdragspligtige del er afviklet ca. 60 år efter ejendommens  

 oprettelse eller stamparcellens afhændelse, dog at afviklingstiden fastsættes  

 til mindst 40 år.
 Stk. 2.  Andre lån efter § 24, stk. 1, afvikles over ca.  

 40 år.
Stk. 3.  Såfremt der ydes lån til berigtigelse af en  

 afløsningssum, der er fastsat efter reglerne i §§ 21 og 22, og som under  

 hensyn til byggegrundsværdier eller lignende værdier væsentligt overstiger en  

 afløsningssum, beregnet efter reglerne i § 20, kan der indrømmes  

 afdragsfrihed helt eller delvis for det overskydende lånebeløb.
Sådan  

 afdragsfrihed kan dog kun ydes, hvor forholdene taler derfor, herunder  

 navnlig for ejendomme og arealer, der er beliggende i landzone i nærheden af  

 byzone eller sommerhusområde.
De nærmere vilkår for afdragsfriheden  

 fastsættes i pantebrevet.
Renter af det afdragsfri lånebeløb henstår, til  

 dette lånebeløb forfalder.
 Stk. 4.  Når lånets rente- og afdragspligtige del er  

 indfriet, dog tidligst 40 år efter, at lånet er ydet, kan debitor forlange,  

 at lånebeløb, som henstår rente- og afdragsfri efter stk. 1 eller afdragsfri  

 efter stk. 3, herunder påløbne renter, skal afskrives.
 § 28.  Ejeren af en ejendom, hvori der indestår  

 statslån i henhold til § 24, stk. 1, er forpligtet til at holde ikke blot de  

 til ejendommen hørende bygninger, men også besætning og inventar,  

 driftsmateriel m.v. forsikret mod brandskade for den fulde værdi, for  

 bygningernes vedkommende i et af staten anerkendt brandforsikringsselskab.
 Stk. 2.  Ejeren er forpligtet til på samme måde at holde  

 markens afgrøde forsikret mod haglskade, ejendommens bygninger forsikret mod  

 stormskade og glas i drivhuse og mistbænke m.m. forsikret mod haglskade og  

 stormskade.
 Stk. 3.  Ejeren skal selv drive ejendommen forsvarligt.  

 Er ejendommen forsynet med beboelse, er ejeren forpligtet til selv at bebo  

 den, medmindre landbrugsministeren meddeler dispensation.
 Stk. 4.  Bestemmelserne i stk. 1-3 optages som  

 pantebrevsvilkår.
§ 29.  Vilkårene for lån i henhold til § 24, stk. 2,  

 fastsættes af statens jordlovsudvalg.
Der skal i almindelighed fastsættes  

 højere rente og kortere afviklingstid end for lån efter § 24, stk. 1.
§ 30.  De i nærværende afsnit omhandlede lån kan af  

 debitor til enhver tid opsiges med 3 måneders varsel til indfrielse i en juni  

 eller december termin.
Ved indfrielsen forfalder eventuelle rente- eller  

 afdragsfrie dele af lånet samt eventuelt påløbet rentetilsvar, jfr. § 32,  

 stk. 2, 2. pkt.
 Stk. 2.  Lånene forfalder til betaling ved ejerskifte.  

 Statens jordlovsudvalg kan efter reglerne i § 5 tillade, at lån overtages af  

 den nye ejer.
 Konjunkturbestemt rente.
 § 31.  Hvis der af lån, der er ydet i henhold til  

 statshusmandsloven eller de ældre jordlove, svares konjunkturbestemt rente,  

 eller hvis jordrente, der er pålagt i henhold til de nævnte love, svares som  

 en konjunkturbestemt ydelse, gælder reglerne i stk. 2-5.
 Stk. 2.  Rentefoden nedsættes eller forhøjes efter  

 følgende regler:
Når landbrugets forrentningsprocent udgør Stk. 3.  Den konjunkturbestemte rente kan dog ikke stige  

 mere end 50 pct. over eller falde mere end 50 pct. under den oprindeligt i  

 lov eller vedtagelse fastsatte normale rente.
Stk. 4.  Landbrugets forrentningsprocent udregnes af  

 Landøkonomisk Driftsbureau i forhold til landbrugskapitalen, ansat til  

 bogført værdi for landbrugsejendomme med grundværdi ved 14. almindelige  

 vurdering på mindst 19.000 kr., men under 59.000 kr.
I hver december termin  

 fastsættes renten efter den således for det sidste regnskabsår udregnede  

 forrentningsprocent, som ligeledes gælder for den efterfølgende juni termin  

 med de ændringer, der følger af de af Danmarks Statistik opgivne priser og  

 produktionsmængder for kalenderåret.
Efter hver almindelig vurdering lægges  

 dog den nye ejendomsværdi til grund ved opgørelsen af bogført  

 landbrugskapital ved udregningen af forrentningsprocenten til fastsættelsen  

 af renten i den førstkommende juni termin, og ved fastsættelsen af renten for  

 den følgende december termin lægges såvel nævnte vurdering som de på grundlag  

 af denne pålignede ejendomsskatter til grund.
 Stk. 5.  De nærmere regler for forrentningsprocentens  

 beregning fastsættes af landbrugsministeren.
 § 32.  Dette kapitels bestemmelser får ingen  

 indflydelse på reglerne for afdrags betaling, idet afdragene betales efter de  

 for lånene fastsatte regler, som om renten ikke var konverteret i  

 overensstemmelse med dette kapitel.
Stk. 2.  Den, der svarer konjunkturbestemt rente efter  

 reglerne i dette kapitel, kan ikke kræve adgang til at indfri sine lån eller  

 betale større afdrag end oprindelig fastsat.
Er bruget oprettet inden den 1.  

 april 1954, kan indfrielse dog tillades på betingelse af, at der indbetales  

 det beløb, hvormed de renter, der skulle have været betalt, såfremt  

 renteomregning ikke havde fundet sted, overstiger de siden renteomregningen  

 betalte renter.
 Stk. 3.  Det i stk. 2, 2. pkt., omhandlede beløb vil  

 ligeledes være at efterbetale i tilfælde af, at låneforholdet bringes til  

 ophør på grund af ejendommens ekspropriation, eller i tilfælde af lånets  

 indfrielse efter opsigelse fra kreditors side som følge af debitors  

 misligholdelse eller ejendommens overdragelse til en ny ejer.
§ 33.  Ejeren af en ejendom, af hvilken renterne  

 svares efter de i nærværende kapitel omhandlede regler, har ikke adgang til  

 at få renteformen ændret til fast rente.
Undtagelse herfra kan dog gøres for  

 gartnerier, som efter hidtil gældende regler er underkastet konjunkturbestemt  

 rentesvarelse, på betingelse af, at det i § 32, stk. 2, 2. pkt., omhandlede  

 beløb efterbetales, samt at statslånene konverteres efter reglerne i § 6.
 Stk. 2.  Når en ejendom, af hvilken der svares jordrente  

 efter de i dette kapitel omhandlede regler, tages i anvendelse til anden  

 udnyttelse end jordbrugsdrift, kan det bestemmes, at jordrenten svares som  

 fast rente.
 § 34.  Når renterne er omregnet som foran anført,  

 finder reglerne i § 17, stk. 1-3, tilsvarende anvendelse på selvstændige brug  

 uden jordrenteforpligtelse.
§ 35.  Jordfonden skadesløsholder  

 præstelønningskasserne for det tab, som disse lider ved renteomregning af det  

 i § 19, stk. 3, omhandlede tillæg til jordrenten.
Disse udlæg refunderes  

 jordfonden af det overskud, der fremkommer, når indtægten ved den i henhold  

 til fornævnte bestemmelser ændrede rente overstiger den normale renteydelse.
 Bestemmelse om forkøbsret.
§ 36.  Forkøbsret, der er pålagt landbrugsejendomme  

 eller landbrugsjord og udyrkede arealer efter reglerne i statshusmandsloven,  

 bevarer sin gyldighed.
Forkøbsretten udøves efter reglerne i §§ 20-26 i  

 lovbekendtgørelse nr. 250 af 9. maj 1973.
 Administration og ikrafttrædelse.
 § 37.  Ved administrationen af denne bekendtgørelse  

 bistås landbrugsministeren foruden af statens jordlovsudvalg, jfr. § 32 i  

 lovbekendtgørelse nr. 250 af 9. maj 1973, af de i lovens § 33 omhandlede  

 jordbrugskommissioner.
 Stk. 2.  Afgørelser, der træffes af statens  

 jordlovsudvalg i henhold til bestemmelserne i denne bekendtgørelse, kan inden  

 4 uger indbringes for landbrugsministeren.
 § 38.  Bekendtgørelsen træder i kraft dagen efter  

 offentliggørelsen i Lovtidende.
 Landbrugsministeriet, den 15. oktober  

 1973.
 Ib Frederiksen.
/Chr.
Jørgensen.
 Bilag.
 Fortegnelse over de ældre jordlove.
 Lov nr. 39 af 24. marts 1899, jfr. lov nr. 105 af 4. april 1928.
 Lov nr. 101 af 22. april 1904, jfr. lov nr. 97 af 6. april 1906 og lov nr.  

 105 af 4. april 1928.
 Lov nr. 94 af 30. april 1909.
 Lov nr. 127 af 13. juni 1914.
 Lov nr. 323 af 22. juni 1917 med tillægslove nr. 78 af 19. februar 1918,  

 nr. 60 af 12. februar 1919, nr. 157 af 14. april 1920, nr. 277 af 6. maj 1921  

 og nr. 362 af 7. august 1922.
 Lov nr. 81 af 29. marts 1924 med tillægslove nr. 149 af 1. juli 1927, nr.  

 107 af 4. april 1928, nr. 150 af 15. april 1930 og nr. 90 af 25. marts 1933  

 §§ 1-2.
 Lov nr. 557 af 4. oktober 1919 med tillægslove nr. 328 af 28. juni 1920,  

 nr. 278 af 6. maj 1921, nr. 363 af 7. august 1922, nr. 85 af 29. marts 1924,  

 nr. 59 af 2. april 1927, nr. 134 af 1. juni 1929, nr. 132 af 15. april 1930  

 og nr. 90 af 25. marts 1933 §§ 3-6.
 Lov nr. 91 af 25. marts 1933 med tillægslov nr. 137 af 13. april 1938.
 Lov nr. 162 af 11. maj 1933 afsnit I.
 Lov nr. 163 af 14. maj 1934 med tillægslove nr. 75 af 31. marts 1936, nr.  

 136 af 13. april 1938, nr. 452 af 22. december 1939, nr. 67 af 19. februar  

 1941 og nr. 357 af 26. august 1941.
 Lov nr. 168 af 18. maj 1937.
 Lov nr. 150 af 29. marts 1943 med tillægslove: lovanordning nr. 51 af 6.  

 marts 1944 (opretholdt ved lov nr. 320 af 7. juli 1945), lov nr. 423 af 11.  

 september 1945, nr. 314 af 14. juni 1946, nr. 186 af 4. juni 1947 og nr. 198  

 af 7. maj 1948.
 Vedrørende præstegårdsjord:
 Lov nr. 537 af 4. oktober 1919, jfr. lov nr. 283 af 30. juni 1922 § 2,  

 stk. 2, lov nr. 33 af 3. marts 1926 og lov nr. 418 af 12. juli 1946 § 38.
 (*1) jfr. bilag.
