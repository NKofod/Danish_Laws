 I medfør af § 7, stk. 3, §§ 14, 15, 16, 32, 35 og 36 i lov nr. 814 af 21.  

 december 1988 om husdyrsygdomme fastsættes:
 § 1.  Til markeder, auktioner, dyrskuer og andre  

 samlinger af dyr må kun bringes husdyr, som ikke viser tegn på sygdom.
 Stk. 2.  Klovbærende dyr, som tilføres de i stk. 1  

 nævnte samlinger af dyr, skal være mærket eller ledsaget af dokumentation,  

 således at deres identitet og oprindelse kan fastslås.
 § 2.  Beliggenhed og indretning af permanente anlæg,  

 der agtes anvendt til afholdelse af markeder, auktioner eller som samlestalde  

 for dyr, skal, forinden de tages i anvendelse, godkendes hertil af  

 Veterinærdirektoratet.
 Stk. 2.  Anlæg, der agtes anvendt til afholdelse af  

 marked eller samlestald med henblik på udførsel af dyr til stater, der er  

 medlemmer af Det Europæiske Økonomiske Fællesskab, eller på udførsel til  

 andre stater, skal godkendes hertil af Veterinærdikrektoratet.
§ 3.  Ansøgning om godkendelse af de i § 2 nævnte  

 anlæg indsendes til Veterinærdirektoratet.
Ansøgningen skal indeholde planer  

 over og beskrivelse af anlægget og redegørelse for, hvilke dyrearter der  

 agtes tilført, samt oplysning om, hvilke personer der udgør den ansvarlige  

 ledelse.
 Stk. 2.  Den ansvarlige ledelse skal underrette  

 Veterinærdirektoratet om påtænkte drifts- eller bygningsmæssige ændringer  

 samt om ændringer i ledelsen.
§ 4.  Veterinærdirektoratet fastsætter regler om  

 beliggenhed, indretning og drift af godkendte anlæg.
Der kan fastsættes  

 særlige regler for anlæg, hvorfra dyr agtes udført til stater, der er  

 medlemmer af Det Europæiske Økonomiske Fællesskab, eller udført til andre  

 stater.
§ 5.  Til at forestå de veterinære forretninger ved  

 markeder, auktioner og samlestalde, der afholdes under benyttelse af de i § 2  

 nævnte godkendte anlæg, beskikker Veterinærdirektoratet tilsynsførende  

 dyrlæger (embedsdyrlæger). Sådanne samlinger af dyr må ikke afholdes,  

 medmindre en tilsynsførende dyrlæge er beskikket.
Tilsynet udføres efter  

 regler fastsat af Veterinærdirektoratet.
Den for samlingen ansvarlige ledelse  

 skal rette sig efter de anvisninger, der gives af den tilsynsførende dyrlæge,  

 kredsdyrlægen eller Veterinærdirektoratet.
Det påhviler ledelsen at stille  

 den fornødne medhjælp til rådighed for den tilsynsførende dyrlæge.
 Stk. 2.  Den beskikkede dyrlæge vederlægges af  

 Veterinærdirektoratet med et honorar, der refunderes Veterinærdirektoratet af  

 ledelsen.
§ 6.  Markeder, hvortil der føres dyr, dyrskuer eller  

 auktioner over dyr,der afholdes højst 4 gange årligt, skal anmeldes til  

 kredsdyrlægen senest 3 uger før afholdelsen.
I forbindelse med anmeldelsen  

 skal det oplyses, hvilken personkreds, selskab eller forening, der er  

 arrangør.
 Stk. 2.  Anmeldelsen skal indeholde oplysning om tiden  

 for markedets, dyrskuets eller auktionens afholdelse, pladsens eller lokalets  

 beliggenhed, og om den forventede tilførsel (dyreart og antal). Forventes der  

 tilført klovbærende dyr, skal kredsdyrlægen anmodes om at udpege en  

 tilsynsførende dyrlæge.
 § 7.  Klovbærende dyr må kun tilføres de i § 6 nævnte  

 markeder m.v., såfremt en af kredsdyrlægen udpeget tilsynsførende dyrlæge  

 foretager sundhedseftersyn af de tilførte dyr.
Stk. 2.  Udgifterne ved dyrlægetilsynet og  

 sundhedseftersynet afholdes af arrangørerne.
Det påhviler arrangørerne at  

 stille fornøden medhjælp til rådighed for den tilsynsførende dyrlæge.
 § 8.  Under hensyn til sundhedstilstanden hos  

 husdyrene kan Veterinærdirektoratet for hele landet eller dele deraf  

 gennemføre begrænsninger for eller forbyde afholdelse af markeder og andre  

 samlinger af dyr og af tilførsel af husdyr til sådanne samlinger.
§ 9.  Med bøde straffes den, der § 10.  Bekendtgørelsen træder i kraft den 1. januar  

 1990.
Stk. 2.  Samtidig ophæves bekendtgørelse nr. 332 af 20.  

 juli 1984 om markedsordningen.
De i medfør heraf for tiden godkendte  

 markedspladser m.v. anses godkendt i henhold til nærværende bekendtgørelse.
