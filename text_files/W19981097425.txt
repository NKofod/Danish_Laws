I løbet af aftenen og først på natten blev barnet  

 tilset af henholdsvis reservelægen og bagvagten.
Begge blev af  

 sygeplejepersonalet orienteret om, at forløbet var roligt, hvorfor der  

 ikke blev foretaget undersøgelser af barnet.
Lidt før klokken 04.00 blev reservelægen tilkaldt, idet  

 barnet havde kastet op, og en sygeplejerske mente, at der kunne være  

 tale om tarmindhold.
Reservelægen blev oplyst om, at barnet var  

 vågnet i forbindelse med to opkastninger, at han var bleg og klam, og  

 at han havde temperatur på 39,1(. Patientklagenævnet lagde  

 endvidere vægt på, at reservelægen ved sin  

 undersøgelse fandt en puls på 120   130, hurtig overfladisk  

 respiration og en spændt bugvæg.
Reservelægen ordinerede  

 herefter, at der blev taget blodprøver på barnet.  

 Prøverne blev taget fra øret, idet det ikke var muligt at finde  

 en vene i armene.
Reservelægen oplyste til sagen, at hun telefonisk orienterede  

 bagvagten om, at barnet havde haft to opkastninger, og at han herefter var  

 blevet bleg, klam og fjern, samt at han havde temperaturforhøjelse.  

 Det blev endvidere oplyst, at en sygeplejerske havde beskrevet opkastet som  

 værende mørkt.
Samtidig gav reservelægen udtryk for  

 mistanke om, at der kunne være noget galt med barnets mave, eksempelvis  

 en gastorenteritis.
Bagvagten oplyste heroverfor, at han ikke blev orienteret om, at barnet  

 var blegt, klam og fjern.
Bagvagten oplyste endvidere, at han, da han senere  

 læste journalen, fandt at der var en betydelig diskrepans mellem  

 telefonsamtalen med reservelægen og journalnotatet.
Bagvagten  

 anførte tillige, at han alene blev orienteret om, at barnet havde  

 kastet op.
Han orienterede herefter reservelægen om, at han ville  

 konferere barnets tilstand med neurokirurgerne.
Ifølge bagvagten oplyste reservelægen, at tilstanden var  

 uændret.
Han udspurgte endvidere grundigt reservelægen og barnets  

 almentilstand, bevidsthedsniveau og bevægemønster.
 Herefter blev reservelægen orienteret om, at barnets leukocyttal var  

 25,6. Dette resultat blev telefonisk givet videre til bagvagten, der  

 anbefalede fortsat observation.
Efter at reservelægen havde forladt afdelingen omkring klokken  

 05.00, blev barnet tilset af en sygeplejerske klokken 05.30 og igen klokken  

 05.55. Ved det sidste tilsyn fandtes barnet meget dårligt.
Pupillerne  

 reagerede meget trægt, pulsen var steget til 170   180 og  

 vejrtrækningen var overfladisk.
Reservelægen og bagvagten blev  

 tilkaldt.
Der blev forsøgt genoplivning uden held, hvorefter barnet  

 blev erklæret død.
Forvagts kontakt til bagvagt vedrørende  

 et 14 måneders barns symptomer Patientklagenævnet fandt, at der var klare indicier  

 for, at der forelå en alvorlig lidelse i bughulen.
 Patientklagenævnet fandt dog ikke anledning til at  

 kritisere reservelægens undersøgelse af barnet kl. 04.00. Da  

 reservelægen havde journalført, at barnet efter opkastningerne  

 lidt før klokken 04.00 blev bleg, klam og fjern, fandt  

 Patientklagenævnet at måtte lægge til grund, at  

 reservelægen på bagvagtens forespørgsel havde oplyst ham  

 herom.
På denne baggrund fandt nævnet, at bagvagten  

 havde udvist manglende omhu ved ikke at tilse barnet for selvstændigt  

 at kunne vurdere tilstanden.
Patientklagenævnet tog ved sin vurdering i  

 betragtning, at reservelægen var nyuddannet med meget begrænset  

 klinisk erfaring.
Patientklagenævnet fandt endvidere anledning til at  

 indskærpe overfor bagvagten, at han skulle udvise større omhu i  

 sit fremtidige virke.
