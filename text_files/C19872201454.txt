(Til rektorer/forstandere for  

 gymnasieskolerne, studenterkurserne og kurser til højere forberedelseseksamen) Mundtlige reeksaminationer efter 1. og 2. gymnasieklasse, 1. kursusklasse  

 og 1. hf afholdes i løbet af de første 10 skoledage i august i henhold til  

 bekendtgørelse nr. 265 af 25. maj 1984, bekendtgørelse nr. 309 af 13. juni  

 1984 og bekendtgørelse nr. 304 af 3. juni 1984.
 I januar afholdes mundtlige eksaminer efter cirkulære om eksamen ved  

 gymnasiale suppleringskurser af 27. september 1972 og cirkulære om  

 koncentrerede undervisningsforløb i visse fag til højere forberedelseseksamen  

 af 22. februar 1985.
 Kun elever, der rettidigt har tilmeldt sig reeksamination, omgængereksamen  

 eller har fået godkendt ret til sygeeksamen kan deltage i  

 august/september-eksamen og kun elever tilmeldte på hold, der har eksamen i  

 januar, kan deltage i januareksamen.
 For maj-juni eksaminerne vil central censorbeskikkelse til de mundtlige  

 eksaminer finde sted.
 Ved januar og august/september eksaminerne uddelegerer direktoratet  

 censorbeskikkelserne til rektorerne efter følgende retningslinier:
Rektorerne aftaler indbyrdes placeringen af eksaminationerne og  

 fordelingen af censorhvervet, således at man kun benytter censorer, der  

 tidligere har fungeret som censor i faget på det pågældende niveau, og  

 således at man tilstræber at censorhvervet går på skift mellem skolernes  

 lærere.
Skolens egne lærere må ikke benyttes som censorer.
 Man skal i så høj grad som muligt forsøge at koordinere eksaminerne  

 således, at udgifterne til vederlag og rejseudgifterne for censorerne  

 begrænses mest muligt og således at prøverne ikke griber ind i de involverede  

 læreres undervisningstid.
 P.d.v.
