Bekendtgørelse om ændring af bekendtgørelse om kompensation, genhusning og overtagelse som følge af forurening og gener fra anlægget af Cityringen § 1 I bekendtgørelse nr. 768 af 25. juni 2014 om kompensation, genhusning og overtagelse som følge af forurening og gener fra anlægget af Cityringen, som ændret ved bekendtgørelse nr. 630 af 7. maj 2015, foretages følgende ændring:
 1. § 34, stk. 2, affattes således:
»Stk. 2. Ekspropriationskommissionen samt Taksationskommissionen kan afgøre sagen på grundlag af skriftlige udtalelser fra parterne.
Kommissarius samt formanden for Taksationskommissionen kan bestemme, at sagen afgøres ved skriftlig forelæggelse for medlemmerne uden afholdelse af møde.« § 2 Bekendtgørelsen træder i kraft den 20. maj 2016.
