Betænkning afgivet af Retsudvalget den  

 2. maj 2002 Betænkning over Forslag til folketingsbeslutning om  

 bekæmpelse af børnepornografi [af Jann Sjursen (KRF) m.fl.] 1. Ændringsforslag Der er af Kristeligt Folkeparti stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 11. december 2001 og  

 var til 1. behandling den 31. januar 2002. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 4  

 møder.
Spørgsmål Udvalget har stillet 3 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF, SF og RV)  

 indstiller beslutningsforslaget til forkastelse, men vil stemme for  

 det stillede ændringsforslag.
 Venstre og Det Konservative Folkeparti er enig med  

 forslagsstillerne i, at børn udsættes for en meget alvorlig  

 krænkelse i forbindelse med produktion og besiddelse af  

 børnepornografisk materiale, og at denne alvorlige kriminalitetsform  

 under ingen omstændigheder kan accepteres.
 Venstre og Det Konservative Folkeparti har med tilfredshed  

 noteret sig, at der i regeringens antiterrorpakke (L 35) er forslag om, at  

 bl.a. internetudbydere skal logge oplysninger om teletrafik i 1 år til  

 brug for efterforskning og retsforfølgning af strafbare forhold  

 således også i sager om børnepornografi.
 Venstre og Det Konservative Folkeparti har ligeledes med  

 tilfredshed noteret sig, at justitsministeren i et brev af 14. marts 2002,  

 jf. alm. del   bilag 410, til Retsudvalget har oplyst, at hun vil  

 fremsætte et samlet lovforslag om styrket indsats mod  

 børnepornografi m.v. i det kommende folketingsår, når  

 forhandlingerne om en EU-rammeafgørelse om bekæmpelse af seksuel  

 udnyttelse af børn og børnepornografi er afsluttet, og at der i  

 forbindelse hermed vil ske en forhøjelse af strafferammen for  

 børnepornografi.
 Venstre og Det Konservative Folkeparti har også  

 noteret sig justitsministerens tilkendegivelse om, at det kommende lovforslag  

 om styrket indsats mod børnepornografi m.v. tillige vil  

 gennemføre de ændringer i straffeloven og adoptionsloven, der er  

 nødvendige for, at Danmark kan ratificere tillægsprotokollen til  

 FN s konvention om barnets rettigheder om salg af børn,  

 børneprostitution og børnepornografi.
 I lyset af, at der fra regeringens side således  

 allerede er taget initiativer   eller er initiativer på vej   med  

 henblik på en yderligere styrket bekæmpelse af  

 børnepornografi, kan Venstre og Det Konservative Folkeparti ikke  

 støtte beslutningsforslaget.
 Dansk Folkeparti finder, at beslutningsforslaget  

 indeholder gode intentioner, der i dagens samfund er fuldt ud  

 berettigede.
 Dansk Folkeparti har med tilfredshed erfaret, at  

 justitsministeren arbejder med et mere gennemgribende forslag til  

 fremsættelse i det næste folketingsår, hvor også FN s  

 konvention om barnets rettigheder om salg af børn,  

 børneprostitution og børnepornografi er indeholdt.
 På den baggrund vil Dansk Folkeparti afvente  

 justitsministerens forslag og stemmer derfor imod dette  

 beslutningsforslag.
 Det Radikale Venstre ser med største  

 opmærksomhed på alle initiativer, der kan medvirke til  

 bekæmpelse af børnepornografi, og er til enhver tid parat til  

 konstruktivt at drøfte, hvad man fra lovgivningens side yderligere kan  

 foretage for at bekæmpe denne alvorlige, stærkt krænkende  

 kriminalitetstype.
 Det Radikale Venstre har med tilfredshed noteret sig  

 regeringens initiativer på området, dels det allerede fremsatte  

 lovforslag L 35, der pålægger internetudbydere at opbevare  

 oplysninger om teletrafik i 1 år, dels justitsministerens løfte  

 om fremsættelse af et samlet lovforslag, der ligeledes vil styrke  

 indsatsen mod børnepornografi.
Det Radikale Venstre deler regeringens opfattelse af, at  

 internationale samarbejdsaftaler   både inden for EU og FN   er af  

 allerstørste vigtighed inden for et område som  

 børnepornografi, hvor der er tale om global udbredelse af  

 krænkelser mod børn.
Det er derfor vigtigt, at danske  

 initiativer ses i snæver sammenhæng med det internationale  

 arbejde, der er i gang.
 På den baggrund  kan Det Radikale Venstre ikke  

 støtte dette beslutningsforslag.
 Et mindretal i udvalget (S og KRF) indstiller  

 beslutningsforslaget til vedtagelse med det stillede  

 ændringsforslag.
 Et andet mindretal i udvalget (EL) indstiller  

 beslutningsforslaget til forkastelse og vil stemme imod det stillede  

 ændringsforslag.
Enhedslisten kan ikke støtte beslutningsforslaget,  

 da partiet ikke ønsker at kriminalisere selve besiddelsen af  

 børneporno.
Folk, der tænder på børnepornografiske  

 billeder, bør i stedet tilbydes behandling.
Desuden er Enhedslisten  

 betænkelig ved, at almindelige familiefotos, hvor børn  

 tilfældigvis berører deres kønsdele, kan  gøres  

 ulovlige.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til teksten Af	et mindretal (KRF), tiltrådt af et flertal  

 (udvalget med undtagelse af EL):
1) Efter ordene »bekæmpelse af børnepornografi.«  

 affattes teksten således: »Ændringerne skal indebære, at al  

 besiddelse af børnepornografisk materiale skal være strafbar  

 uanset materialets grovhed.« Bemærkninger Til nr. 1 Regeringen har siden beslutningsforslagets  

 fremsættelse fremsat lovforslag nr.
L 35 vedrørende  

 gennemførelse af FN-konventionen til bekæmpelse af finansiering  

 af terrorisme, gennemførelse af FN s Sikkerhedsråds resolution  

 nr. 1373 (2001) samt øvrige initiativer til bekæmpelse af  

 terrorisme m.v.
I dette lovforslags § 2, nr. 2, foreslås en  

 logningspligt i 1 år.
Forslagsstillerne støtter regeringens  

 forslag om en længerevarende logningspligt end i dette  

 beslutningsforslag og har derfor stillet dette ændringsforslag til  

 andenbehandlingen.
Beslutningsforslagets oprindelige krav om logningspligt i  

 6 måneder var begrundet i anbefalingen fra et flertal i  

 Brydensholtudvalget.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.
Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 19 Bilagsnr.
