(Til samtlige kommuner, amtskommuner og  

 tilsynsråd) 1. Indledning.
 I denne vejledning er anført de retningslinier som Indenrigsministeriet i  

 perioden 1. januar 1992 - 31. december 1993 vil følge med hensyn til  

 kommunernes adgang til at optage lån til kloakrenovering og rensningsanlæg i  

 ordinære bolig- og industriområder m.v. og til at meddele garanti for lån til  

 betaling af tilslutningsbidrag til spildevandsanlæg.
 Vejledningen erstatter Indenrigsministeriets vejledning af 30. juni 1989  

 om kommunernes adgang til at optage lån til rensningsanlæg m.v. og til at  

 meddele garanti for lån til betaling af tilslutningsbidrag til  

 spildevandsanlæg.
 Baggrunden for denne nye vejledning er aftalen af 5. december 1991 mellem  

 regeringen, Socialdemokratiet, Centrum Demokraterne, Det Radikale Venstre og  

 Kristeligt Folkeparti om finansloven for 1992. Det fremgår heraf, at der  

 sigtes mod en fremrykning af renovering af kloaknettet m.v., således at  

 lånereglerne til rensningsanlæg i vejledningen af 30. juni 1989 udstrækkes  

 også til at omfatte investeringer i renovering af kloaknettet i ordinære  

 bolig- og industriområder.
 Retningslinierne i denne vejledning fastlægger derfor i hvilket omfang  

 kommunale udlæg vedrørende spildevandsanlæg kan lånefinansieres i 1992 og  

 1993, og i hvilket omfang kommunerne kan meddele garanti for lån til betaling  

 af tilslutningsbidrag til spildevandsanlæg.
 2. De nærmere regler.
 Kommuner med en ultimo likviditet på under 10 pct. af bruttodrifts- og  

 anlægsudgifterne i det år, hvori der ønskes låneoptagelse, kan efter  

 ansøgning opnå dispensation til at optage lån til finansiering af  

 anlægsudgifter til rensningsanlæg og renovering af kloaknettet i ordinære  

 bolig- og industriområder og til at meddele garanti for lån til betaling af  

 tilslutningsbidrag til spildevandsanlæg.
Låneadgangen i det enkelte regnskabsår udgør maksimalt kommunens udlæg  

 ultimo regnskabsåret vedrørende spildevandsanlæg.
Tilladelse til lån skal i  

 hvert enkelt tilfælde meddeles af Indenrigsministeriet.
Lånetilladelse gives  

 kun for et år ad gangen.
Det er en forudsætning, at driftsaktivitet i det regnskabsår, hvori lånet  

 ønskes optaget eller garantistillelsen ønskes meddelt, ikke påregnes  

 finansieret ved kasseforbrug.
Derimod vil en kommune kunne finansiere anden  

 planlagt anlægsvirksomhed (nettoanlægsudgifter) ved forbrug af kassen, uden  

 at det får betydning for kommunens mulighed for at få dispensation.
 Det forudsættes, at anlægsudgifterne (inkl. forrentning af kommunens  

 udlæg) betales af brugerne over en periode, der ikke overstiger 10 år.  

 Ligeledes forudsættes det, at løbetiden på lånet ikke overstiger 10 år.
 Reglerne om forrentning af udlægget fremgår af Indenrigsministeriets  

 bekendtgørelse nr. 621 af 23. august 1991 om kommunernes mellemværender med  

 de kommunale forsyningsvirksomheder.
 Der kan søges om dispensation til optagelse af lån til finansiering af  

 anlægsudgifter til rensningsanlæg og renovering af kloaknettet i ordinære  

 bolig- og industriområder i det omfang udgifterne hertil konteres under  

 følgende funktioner i det kommunale budget- og regnskabssystem:
0.50 Fælles formål 0.51 Hovedkloakker og pumpestationer med betalingsvedtægt 0.52 Detailkloakker med betalingsvedtægt 0.53 Rensningsanlæg med betalingsvedtægt 0.54 Hovedkloakker og pumpestationer uden betalingsvedtægt 0.55 Detailkloakker uden betalingsvedtægt 0.56 Rensningsanlæg uden betalingsvedtægt Det bemærkes, at der ikke kan optages lån til ny kloakering, men kun til  

 renovering af det eksisterende kloaknet i ordinære bolig- og industriområder.
 Der kan fortsat ikke lånes til spildevandsanlæg (herunder rensningsanlæg,  

 renovering af kloaknet samt anlæg af tilsvarende karakter) i  

 sommerhusområder, heller ikke til en afskærende ledning fra et  

 sommerhusområde til et rensningsanlæg.
Lånetilladelse vil kun blive ydet til anlægsudgiften excl. moms.
Denne  

 låneadgang reduceres yderligere, i det omfang der er et tilgodehavende hos  

 kommunen.
Opkrævede og budgetterede bidrag vedrørende spildevandsanlæg for  

 hvilke, der ikke er afholdt udgifter, skal anvendes først, inden  

 investeringsudgifter til rensningsanlæg og renovering af kloaknet i ordinære  

 bolig- og industriområder kan lånefinansieres.
Låneoptagelsen kan således  

 maksimalt svare til kommunens udlæg ultimo regnskabsåret i det år, hvor der  

 ønskes låneoptagelse.
 3. Særligt om kommunal garanti for lån til betaling af  

 tilslutningsbidrag til spildevandsanlæg.
Garanti for lån til betaling af tilslutningsbidrag til spildevandsanlæg  

 betragtes som et kommunalt lån, jf. § 4, stk. 1, nr. 5, i  

 Indenrigsministeriets bekendtgørelse af 30. juni 1989 med senere ændring  

 (lånebekendtgørelsen), idet garantistillelsen er et alternativ til en  

 kommunal låneoptagelse til finansiering af anlægsopgaven.
Ved  

 spildevandsanlæg forstås i denne sammenhæng hele hovedfunktionen  

 »Spildevandsanlæg«, dvs. både rensningsanlæg, kloakering og  

 tømningsordninger.
 4. Krav til dispensationsansøgninger.
 En dispensationsansøgning indenfor denne vejledning skal indeholde  

 følgende oplysninger:
 1. Størrelsen af de anlægsudgifter, der ønskes  

 finansieret ved lån, eller værdien af de garantistillelser kommunen ønsker at  

 meddele, - opdelt i henholdsvis udgifter til rensningsanlæg m.v. og  

 renovering af kloaknettet.
 2. Størrelsen af kommunens budgetterede bruttodrifts-  

 og anlægsudgifter, nettoanlægsudgifter, likviditetsforbrug og skønnet  

 kassebeholdning ultimo regnskabsåret i det år for hvilket der søges.
 3. Oplysninger om, hvorvidt skønnet over  

 likviditetsforbruget har ændret sig siden budgetvedtagelsen, og hvad der i  

 givet fald er grunden hertil.
 4. Kommunens budgetterede udlæg (incl. låneoptagelse)  

 ultimo regnskabsåret, i det år hvor der ønskes låneoptagelse eller  

 garantistillelse.
