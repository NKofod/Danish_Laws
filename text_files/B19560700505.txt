I.
REGULATIVETS OMRÅDE.
§ 1 Interessentskabet af lodsejere benævnes »Fiskeriforeningen for Bagå  

 og Mulebyå«.
 Nærværende regulativ gælder for fiskeriet i Bagåen fra havet til broen  

 over åen ved gården Baggaard samt tilløbet Mulebyå indtil grænsen for  

 regulativet »Aabygaard Møllegaard«.
II.
BESTEMMELSER OM FISKERIET.
§ 2 Af fiskerekskaber må kun anvendes ruser, anbragt i overensstemmelse med  

 lov om ferskvandsfiskeri af 19. december 1951, § 2, stk. 1, samt ketchere.
§ 3 A.
Fredningstiden for gedde bortfalder.
B.
Bestyrelsen bemyndiges til at søge om dispensation fra  

 fredningsbestemmelserne i lov om ferskvandsfiskeri af 19. december 1951, § 17  

 a., så der i tidsrummet fra 1. november til 31. januar må fanges farvet ørred  

 til udklækningsanstalten »Rønne's forsyning med befrugtet rogn.
Dette  

 fiskeri drives for foreningens regning indenfor 3 grupper og af 3 dertil af  

 bestyrelsen valgte personer.
C.
De i lov om ferskvandsfiskeri af 19. december 1951 § 19, under litra e.  

 og f. nævnte forbud bortfalder.
§ 4 I åerne udsættes årlig det antal ørredyngel, som er fastsat i den af  

 Danmarks Fiskeri- og Havundersøgelser udarbejdede udsætningsplan for åerne i  

 nøje overensstemmelse med planen for så vidt angår yngelens fordeling.
III.
FORBEDRINGER AF VANDOMRÅDET.
§ 5 Bestyrelsen skal påtale alle forureninger af vandet, der kan skade  

 fiskeriet, og skal drage omsorg for, at der ved møller og andre hindringer  

 indrettes fisketrapper, for så vidt det kan skønnes, at sådanne kan have  

 betydning for fiskeriet.
§ 6 Bestyrelsen er bemyndiget til at tage intiativet til opførelse af sådanne  

 for vandet stemmende værker, som hensynet til fiskeyngelens trivsel kunne  

 gøre ønskelige, og som vandsynsautoriteterne kan tiltræde.
IV.
FORENINGENS INDRE ANLIGGENDER.
§ 7 Medlem af foreningen er enhver lodsejer på det i § 1 nævnte område.
Ingen  

 anden kan være medlem.
§ 8 Foreningens bestyrelse består af fem af foreningens medlemmer.
De vælges  

 på den ordinære generalforsamling med simpel majoritet for to år ad gangen,  

 således at der i de lige år afgår to, i de ulige år tre bestyrelsesmedlemmer,  

 hvem der afgår første gang, bestemmes ved lodtrækning.
 Valg til bestyrelsen skal modtages, derimod kan et medlem nægte at modtage  

 genvalg for lige så langt et tidsrum, som han alt har fungeret.
 Bestyrelsen vælger af sin midte for et år ad gangen en formand og en  

 kasserer, hvilke poster begge er ulønnede.
Når bestyrelsen er valgt, skal der ske indberetning til  

 fiskeriministeriet, om hvem der er valgt til medlemmer af bestyrelsen,  

 ligesom der skal gives indberetning til ministeriet om senere stedfundne  

 ændringer i bestyrelsens sammensætning.
Dersom regulativets bestemmelser om  

 valg af bestyrelse ikke overholdes, kan fiskeriministeren, hvis der ikke  

 inden 6 måneder efter derom fremsat henstilling fra fiskeriministeriet vælges  

 en bestyrelse, efter fristens udløb ophæve regulativet, hvilket ved  

 fiskeriministerens foranstaltning bringes til almindelig kundskab for alle  

 vedkommende.
 Regnskabet fremlægges til godkendelse på den ordinære generalforsamling  

 efter at være revideret og underskrevet af bestyrelsen, der er ansvarlig for  

 foreningens eventuelle midler.
§ 9 Den ordinære generalforsamling sammenkaldes af formanden i hver februar  

 måned enten ved bekendtgørelse i 2 lokale blade eller ved mundtlig eller  

 skriftlig henvendelse med opgivelse af dagsorden til hvert enkelt medlem.
På den ordinære generalforsamling skal bestyrelsen aflægge beretning om  

 foreningens virksomhed og fremlægge det reviderede regnskab til foreningens  

 godkendelse.
Desuden skal der ske valg til bestyrelse.
 Ekstraordinær generalforsamling bekendtgøres på samme måde som den  

 ordinære og sammenkaldes, så ofte bestyrelsen finder det nødvendigt, eller  

 når mindst en trediedel af foreningens medlemmer tilstiller formanden en af  

 dem underskreven begæring herom, indeholdende dagsorden, hvorefter formanden  

 inden otte dage skal bekendtgøre generalforsamlingen.
Om indkaldelse til generalforsamling tilstilles der fiskeriministeriet  

 meddelelse med dagsorden.
Fiskeriministeren eller hans stedfortræder har ret  

 til at overvære generalforsamlingen og deltage i forhandlingerne, men har  

 ingen stemmeret.
§ 10 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet (jfr. dog lov om ferskvandsfiskeri af  

 19. december 1951, § 23, og regulativets § 8.) Skriftlig fuldmagt er gyldig, jfr. dog ligeledes her bemeldte lovs § 23.
§ 11 Området omfatter gruppe A. (terrainet mellem havet og Nyker Strandvej.)  

 Gruppe B. omfatter Mulebyå mellem gruppe A. og regulativet  

 »Aabygaard-Møllegaard«, og gruppe C. omfatter Bagå mellem gruppe A.  

 og broen ved Baggaard.
I gruppe A. må fabrikken kun opstille 1 ruse.
Gruppe B. (Mulebyå) må  

 opstille 1 ruse, og gruppe C. ovenfor gruppe A. må opstille 1 ruse.
 Såfremt der ikke fiskes i en af grupperne A., B. eller C., må foreningen  

 opstille en ruse i den strøm, hvori der ikke er opsat nogen ruse.
 Fabrikken er pligtig til at holde slusen åben i en så stor udstrækning,  

 som vandstanden tillader det for fabrikkens drift.
 Indenfor de respektive grupper fordeles nettoudbyttet efter nærmere for  

 hver enkelt gruppe fastsatte regler.
§ 12 Overtrædelser af regulativet straffes, for så vidt de ikke pådømmes af  

 domstolene, af generalforsamlingen med bøder, der tilfalder foreningens  

 fælleskasse.
--------- Foranstående i henhold til § 9 i lov om ferskvandsfiskeri af 4. maj 1907  

 udarbejdede regulativ stadfæstes herved påny i medfør af lov nr. 501 af 19.  

 december 1951 om ferskvandsfiskeri, efter at regulativet er ændret i  

 overensstemmelse med denne lov.
 Dette ændrede regulativ træder i kraft den 15. august 1956.
 Fiskeriministeriet, den 25. juli 1956.
CHR.
CHRISTIANSEN.
/G.
L.
Mourier.
