 (Til Kriminalforsorgens anstalter og arresthusene).
§ 1 I Justitsministeriet, Direktoratet for Kriminalforsorgens cirkulære nr. 51  

 af 15. april 1988 om magtanvendelse over for indsatte som ændret ved  

 cirkulære nr. 101 af 27. maj 1994 og cirkulære nr. 155 af 18. juli 1994  

 foretages følgende ændringer:
 1. § 2, stk. 2, affattes således:
»I det omfang, det må anses for nødvendigt, kan magtanvendelse  

 omfatte brug af håndkraft (greb, herunder greb om overarm for at føre eller  

 lede den indsatte i en bestemt retning) samt brug af stav og tåregas af  

 godkendt type.« 2. I § 2 indsættes efter stk. 2 som nyt stykke:
»Stk. 3.  Stav udleveres (bæres) alene med  

 vagthavende leders/arrestforvarerens godkendelse i det enkelte tilfælde, når  

 og hvis der foreligger en konkret særlig risikosituation, hvor anvendelse af  

 stav skønnes nødvendig.« 3. I § 2, stk. 3, der bliver stk. 4, ændres »stk. 1-2« til »stk. 1-3«.
 4. § 5, sidste punktum, affattes således:
»Hvis stav eller greb om overarm for at føre eller lede den indsatte  

 i en bestemt retning benyttes, skal rapportblanketten dog altid  

 anvendes.« § 2 Cirkulæret træder i kraft straks.
Christian Trønning / Lene Møller-Nielsen BILAG Reglement vedrørende udlevering og opbevaring af stave til personale  

 ved Kriminalforsorgens anstalter og arresthusene.
 (Til Kriminalforsorgens anstalter og arresthusene).
 § 1. Institutionen drager omsorg for, at der til personale, der  

 ansættes i opsyns- eller værkmestergruppe,m kan udleveres stav.
Stk. 2. Stave rekvireres i direktoratet.
Der må kun anvendes  

 stave af den af direktoratet godkendte type.
 § 2. Stav udleveres (bæres) alene i særlige risikosituationer,  

 hvor institutionen skønner anvendelse af stav nødvendig, jfr. reglerne i  

 Justitsministeriet, Direktoratet for Kriminalforsorgens cirkulære af den 15.  

 april 1988, med seneste ændringer, om magtanvendelse over for indsatte.
 § 3. Stave opbevares af institutionen på betryggende måde i  

 særlige stavdepoter efter regler, der fastsættes af institutionens ledelse.
 Stk. 2. Opbevaring skal ske under sådanne forhold, at udlevering  

 i henhold til § 2 hurtigt kan ske.
 § 4. Samtidig hermed ophæves Justitsministeriets reglement af den  

 19. november 1982 vedrørende udlevering og opbevaring af stave.
