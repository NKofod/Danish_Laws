Bekendtgørelse  

 af  

 aftale af 26. oktober 2001 med Ungarn om lønnet beskæftigelse  

 for pårørende til medlemmer af en diplomatisk eller  

 konsulær repræsentation eller af en international  

 organisation Ved noteveksling af 15. maj, 23. juli og 26. oktober 2001  

 i Budapest er der mellem Danmark og Ungarn indgået aftale om  

 lønnet beskæftigelse for pårørende til medlemmer af  

 en diplomatisk eller konsulær repræsentation eller af en  

 international organisation.
 Notevekslingen har følgende ordlyd:
Oversættelse Den Ungarske Republiks  

 Udenrigsministerium Republikken Ungarns Udenrigsministerium hilser den  

 kongelige danske ambassade og har den ære at bekræfte modtagelsen  

 af ambassadens note af 15. maj 2000 med følgende ordlyd:
 »1. Den kongelige danske ambassade bevidner Republikken Ungarns  

 Udenrigsministerium sin højagtelse og har den ære at  

 foreslå følgende aftale vedrørende lønnet  

 beskæftigelse, der udføres af pårørende til  

 diplomatisk, konsulært, administrativt og teknisk personale.
2. Republikken Ungarns regering og Kongeriget Danmarks  

 regering er enige om en gensidig aftale om, at pårørende til  

 diplomatisk, konsulært, administrativt og teknisk personale, der  

 officielt arbejder på en diplomatisk eller konsulær  

 repræsentation eller ved en international organisation i  

 modtagerstaten, kan få tilladelse til at udføre lønnet  

 beskæftigelse i modtagerstaten under forudsætning af, at  

 nationale interesser respekteres.
Den nævnte tilladelse kan  

 nægtes, i tilfælde hvor den nationale sikkerhed kan  

 påvirkes heraf.
 Denne aftale giver ikke arbejdstageren andre rettigheder  

 end dem, der følger direkte af ansættelsesforholdet.
 3. I denne aftale betragtes følgende personer som  

 »pårørende«:
 a)	ægtefælle eller samlever (samlivsforhold af  

 længere varighed), b) ugifte hjemmeboende børn under 21 år  

 eller under 25 år, såfremt de pågældende er  

 fuldtidsstuderende ved en højere læreanstalt og c) ugifte  

 hjemmeboende børn, der er fysisk eller psykisk handicappede.
4. Inden en pårørende kan påtage sig  

 beskæftigelse i modtagerstaten, skal udsenderstatens ambassade  

 fremsende en officiel anmodning til Udenrigsministeriets protokol.
Når  

 det er konstateret, at den pågældende falder ind under de i denne  

 aftale anførte kategorier, vil protokollen, efter at have fulgt de  

 på stedet gældende procedurer, snarest muligt meddele  

 udsenderstatens ambassade, at den pågældende har tilladelse til  

 at påtage sig lønnet beskæftigelse.
 5. Såfremt der er tale om et erhverv eller en  

 aktivitet, der kræver særlige kvalifikationer, skal den  

 pårørende opfylde de regler, der gælder for det  

 pågældende erhverv eller den pågældende aktivitet i  

 modtagerstaten.
6. Pårørende, der påtager sig  

 lønnet beskæftigelse i henhold til denne aftale, og som nyder  

 immunitet i modtagerstatens jurisdiktion i henhold til artikel 31 i  

 Wienerkonventionen om diplomatiske forbindelser eller i henhold til en  

 hvilken som helst anden relevant international aftale, vil ikke kunne nyde  

 civil og administrativ immunitet for så vidt angår alle sager,  

 der måtte opstå som følge af sådan  

 beskæftigelse, og som er omfattet af det civile og administrative  

 retsgrundlag i modtagerstaten.
Udsenderstaten giver uigenkaldeligt afkald  

 på en sådan immunitet i kraft af denne aftale.
 7. Såfremt en pårørende, der i henhold  

 til Wienerkonventionen eller til en hvilken som helst anden relevant  

 international aftale, nyder immunitet i sager henhørende under  

 modtagerstatens strafferet, tiltales for at have begået en  

 lovovertrædelse i forbindelse med den pågældendes  

 lønnede beskæftigelse, vil udsenderstaten alvorligt overveje en  

 anmodning fra modtagerstaten om at give afkald på en sådan  

 immunitet.
 8. Pårørende, der opnår lønnet  

 beskæftigelse i kraft af denne aftale, skal svare indkomstskat og  

 bidrag til social sikring af ethvert vederlag, de modtager i forbindelse med  

 sådan beskæftigelse i modtagerstaten.
 9. Den pårørendes tilladelse til at  

 påtage sig lønnet beskæftigelse ophører, når  

 det familiemedlem, der tilhører det diplomatiske, konsulære,  

 administrative eller tekniske personale, afslutter sit hverv i  

 modtagerstaten, hvor han/hun er akkrediteret.
10. Nærværende aftale har ubegrænset  

 varighed, medmindre en af parterne gennem diplomatiske kanaler beslutter at  

 opsige den.
Opsigelsen vil i så fald træde i kraft seks  

 måneder efter modtagelsen af meddelelsen herom.
 Den kongelige danske ambassade foreslår endvidere,  

 at såfremt ovennævnte formuleringer kan godkendes af Republikken  

 Ungarns regering, skal denne note og ministeriets svarnote i hvilken  

 Republikken Ungarns godkendelse tilkendegives, udgøre en aftale mellem  

 de to regeringer, som skal træde i kraft på datoen for den  

 bekræftende svarnote.
 Den kongelige danske ambassade benytter denne lejlighed  

 til på ny at forsikre Republikken Ungarns Udenrigsministerium om sin  

 mest udmærkede højagtelse.
Den 15. maj 2000.« Republikken Ungarns Udenrigsministerium har den ære at  

 bekræfte, at ovenstående forslag kan tiltrædes af  

 Republikken Ungarns regering, og at den kongelige danske ambassades note og  

 denne note danner grundlag for aftalen mellem Republikken Ungarns regering og  

 Kongeriget Danmarks regering vedrørende disse forhold og træder  

 i kraft på datoen for denne note.
 Republikken Ungarns Udenrigsministerium benytter denne  

 lejlighed til på ny at forsikre den kongelige danske ambassade om sin  

 mest udmærkede højagtelse.
 Budapest, den 23. juli 2001.
DEN KONGELIGE DANSKE AMBASSADE  

 BUDAPEST V e r b a l n o t e Den kongelige danske ambassade hilser Republikken Ungarns  

 Udenrigsministerium og har den ære at anerkende modtagelsen af note nr.  

 J-150 af den 23. juli 2001 vedrørende en aftale mellem Republikken  

 Ungarns regering og Kongeriget Danmarks regering omhandlende lønnet  

 beskæftigelse for pårørende til medlemmer af en  

 diplomatisk eller konsulær repræsentation eller af en  

 international organisation.
 På vegne af Kongeriget Danmarks regering skal det  

 herved bekræftes, at de i ovennævnte note fremsatte forslag kan  

 godkendes, og at noten sammen med dette svar danner grundlag for aftalen  

 mellem de to regeringer med virkning fra dags dato.
 Den kongelige danske ambassade benytter denne lejlighed  

 til at forsikre Republikken Ungarns Udenrigsministerium om sin mest  

 udmærkede højagtelse.
Budapest, den 26. oktober 2001 Aftalen trådte i kraft den 26. oktober 2001.
