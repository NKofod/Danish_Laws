Finanstilsynet har meddelt en bank dispensation til yderligere  

 forlængelse af frist med 14 dage I bekendtgørelse nr. 911 af 18. december 1991 om registrering m.v. af  

 fondsaktiver i Værdipapircentralen, § 26, stk. 1, fastsættes, at det  

 kontoførende institut kan give anmelderen en frist på indtil 14 dage til at  

 fremskaffe fornødne bevisligheder eller oplysninger til brug for  

 registrering.
Det kontoførende institut kan efter anmelderens begæring  

 forlænge fristen med indtil 14 dage.
En bank anmodede, efter at fristen  

 således var blevet forlænget med de sidstnævnte 14 dage, om dispensation fra  

 § 26, stk. 1.
 Til belysning af de særlige forhold, som begrundede en dispensation, havde  

 banken henvist til de praktiske problemer med at indhente en specialfuldmagt  

 samt verifikation af denne vedrørende et selskabs overdragelse af en post  

 aktier, idet det fremgik, at selskabet var hjemmehørende på De Hollandske  

 Antiller.
 Finanstilsynet meddelte, at man under hensyn til de særlige forhold gav  

 banken dispensation til yderligere forlængelse af fristen med 14 dage.
