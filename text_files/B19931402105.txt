 I medfør af §§ 35 og 51, stk. 4, i lov om jagt og vildtforvaltning, jf.  

 lovbekendtgørelse nr. 801 af 11. december 1987 fastsættes:
Formål § 1.  Bekendtgørelsen har til formål at sikre  

 Haderslev Fjord som jagtfrit område af hensyn til såvel rastende vandfugle  

 som områdets bynære beliggenhed.
Afgrænsning § 2.  Haderslev Fjord Vildtreservat i Sønderjyllands  

 Amt omfatter som angivet på kortbilaget:
 Den del af Haderslev Fjord, der er beliggende mellem Hertug Hans Broen i  

 Haderslev og en ret linie ca. 2,5 km øst herfor fra et punkt på fjordens  

 sydside 120 m øst for Starup Kirkevej til et punkt på fjordens nordside, hvor  

 vestskellet af matr. nr. 162 Åstrup Ejerlav, Åstrup rammer kysten.
 Stk. 2.  Det under stk. 1 nævnte område afgrænses mod  

 land at højeste daglige vandstandslinie.
Reservatsbestemmelser § 3.  På det i § 2, stk. 1 nævnte område er det  

 forbudt at udøve jagt på eller på anden måde at ombringe, indfange eller  

 forjage pattedyr og fugle.
 Stk. 2.  På det i § 2, stk. 1 nævnte område er færdsel  

 med ladt skydevåben forbudt.
Dispensation og tilsyn § 4.  Skov- og Naturstyrelsen kan, når særlige forhold  

 taler derfor, dispensere fra bestemmelserne i § 3.
 § 5.  Skov- og Naturstyrelsen fører tilsyn med, at  

 reservatsbestemmelserne overholdes.
Straf og ikrafttrædelse § 6.  Overtrædelse af bestemmelserne i § 3 straffes  

 med bøde, med mindre strengere straf er forskyldt efter den øvrige  

 lovgivning.
 § 7.  Bekendtgørelsen træder i kraft den 1. oktober  

 1993.
