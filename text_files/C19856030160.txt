 1. De PERMANENTE bestemmelser om indeksregulering af  

 entreprisesummer findes i tilsynets BEKENDTGØRELSER fra 1977 om  

 indeksregulering for:
---bygge- og anlægsarbejder (enfamiliehuse og montagebyggeri) (bekg.
MT  

 10-77 af 25.2 1977) (Bilag 1 A) ---visse anlægsarbejder (bekg.
MT 31-77 af 23.11 1977) (Bilag 1 B) ---priser for typehuse og byggesæt til typehuse (bekg.
MT 11-77 af 25.2  

 1977) (Bilag 1 C) Disse bekendtgørelser er udstedt med hjemmel i den  

 permanente pris- og avancelovgivning (lov nr. 59 af 15.2 1974 om priser og  

 avancer med senere ændringer). I forbindelse med de MIDLERTIDIGE prislove  

 (avancebegrænsnings- og prisstoplove) har tilsynet udsendt MEDDELELSER om,  

 under hvilke betingelser indeksregulering kan anvendes i de enkelte loves  

 gyldighedsperiode.
Under den nugældende avancebegrænsningslov (lov nr. 127 af  

 31.3 1985), som gælder fra 1.4 1985 til 28.2 1987, har tilsynet således  

 udsendt meddelelser af 11.4 1985 (nr. 6, 7 og 8-85). I bilag 2 gengives  

 meddelelserne vedrørende den midlertidige prislovgivning i perioden fra 1.1  

 1980. (De nugældende meddelelser: bilag 2 A 3, 2 B 4, 2 C 3). Som hovedregel  

 svarer indeholdet i meddelelserne til bestemmelserne i de permanente  

 bekendtgørelser, således at en entrepriseregulering, som er i  

 overensstemmelse med forskrifterne i de permanente bekendtgørelser, kan  

 fortsætte uændret under den midlertidige lovs gyldighedsperiode.
Derimod kan  

 aftaler om entrepriseregulering, som fraviger de permanente bekendtgørelser,  

 ikke opretholdes under den midlertidige lovgivning.
I sådanne tilfælde må  

 entreprenørerne dokumentere deres faktiske indtrufne omkostningsstigninger,  

 således som det er foreskrevet i den midlertidige lov.
Indeksregulering af en  

 enkelt ydelse, som omfattes af de permanente bekendtgørelser, nemlig byggesæt  

 til typehuse, kan heller ikke ske i perioder med midlertidig prislovgivning  

 (jf. nærmere under pkt. 8).
Mens hovedreglen under de midlertidige prislove således har været, at den  

 i bekendtgørelserne omhandlede indeksregulering kunne opretholdes, gjaldt  

 dette ikke under det »absolutte« prisstop i tiden 15.11 - 31.12  

 1979, hvor al regulering var forbudt.
Oplysning om indholdet af meddelelser  

 fra perioden før 1.1. 1980, som ikke er medtaget i bilag 2, samt om de før  

 1977 gældende permanente bekendtgørelser kan fås ved henvendelse til  

 monopoltilsynet.
2. Anvendelsen af bestemmelserne i de PERMANENTE  

 bekendtgørelser er ikke obligatorisk ved enhver entreprise.
Bestemmelserne  

 finder anvendelse, forudsat AT det af parternes aftale fremgår, at  

 entreprisesummen skal reguleres efter et af Danmarks Statistiks  

 omkostningsindeks for byggeri, således som det nærmere er anført i  

 bekendtgørelserne, og forudsat AT parterne ikke har aftalt en anden  

 reguleringsmåde, som fører til et LAVERE reguleringsbeløb.
Eksempelvis kan  

 det være aftalt, at kun 90% af entreprisesummen skal reguleres. (Imod 92%  

 ifølge tilsynets bestemmelser). En sådan aftale, som fører til et lavere  

 reguleringsbeløb, end hvad der følger af tilsynets bestemmelser, går forud  

 for reguleringsbestemmelserne i bekendtgørelserne.
Derimod kan det ikke  

 aftales, at der skal ske en regulering ud fra de omhandlede indeks, hvorved  

 reguleringsbeløbet overstiger det beløb, der ville følge af tilsynets  

 bestemmelser.
Det kan således ikke aftales, at 95% af entreprisesummen skal  

 reguleres.
Der er principielt ikke noget i vejen for, at parterne aftaler at  

 anvende et andet indeks end de i bekendtgørelserne omhandlede indeks fra  

 Danmarks Statistik (vedr. forholdet til den midlertidige prislovgivning, se  

 under pkt. 1).
3. De indeks, som kan anvendes ved regulering af  

 entreprisesummer mv., udarbejdes som nævnt af Danmarks Statistik.
Indeksene  

 udarbejdes kvartalsvis og offentliggøres i Statistiske Efterretninger fra  

 Danmarks Statistik og i visse andre publikationer derfra.
Endvidere  

 publiceres indeksene i visse fagblade inden for bygge- og anlægsvirksomhed,  

 bl.a. dagbladet Licitationen.
I.
REGULERING AF TILBUD OG ENTREPRISESUMMER EFTER BYGGEOMKOSTNINGSINDEKS:  

 MONOPOLTILSYNETS BEKENDTGØRELSE NR. 10-77 af 25.2 1977 OM INDEKSREGULERING AF  

 ENTREPRISESUMMER FOR BYGGE- OG ANLÆGSARBEJDER.
 4. Bekendtgørelsen er gengivet som bilag 1 A.  

 Meddelelserne vedrørende de midlertidige prislove siden 1.1 1980 er gengivet  

 som bilag 2 A.
Disse regler omfatter de tilfælde, hvor det ved tilbud eller andre former  

 for entreprisesummer inden for bygge- og anlægsvirksomhed er aftalt at  

 anvende et af Danmarks Statistiks to byggeomkostningsindeks (nemlig for  

 en-familiehuse og montagebyggeri). Reglerne gælder såvel i tilfælde, hvor  

 indeksene benyttes totalt, som i tilfælde, hvor der er taget udgangspunkt i  

 et af de del-/fagindeks, der indgår i totalindekset.
Byggeomkostningsindekset  

 for en-familiehuse er således opdelt på forskellige fag med en underopdeling  

 på materialer og arbjdsløn, medens indekset for montagebyggede ejendomme er  

 opdelt på byggeriets enkelte dele med den samme underopdeling på materialer  

 og løn.
5. Udgangspunktet for indeksreguleringen er  

 basisindekset, hvilket normalt vil sige værdien af de valgte indeks på  

 tilbudsdagen.
Ifølge de fastsatte regler kan basisindekset ikke ligge forud  

 for begyndelsen af det kvartal, hvori tilbuddet på arbejdet er afgivet. (Det  

 vil f.eks. sige, at der for et tilbud afgivet den 28. marts 1984 som  

 basisindeks kan anvendes den (lineært) interpolerede indeksværdi pr. 28.  

 marts 1984 eller indeksværdien pr. 1. januar 1984 - værdier derimellem -  

 eller et senere indeks).
 Vedrørende lineær interpolation henvises til eksemplet i pkt. 11.
 Prisreguleringen kan derefter i det længste foretages frem til arbejdets  

 udførelse.
Oftest vil det ikke være muligt af foretage indeksreguleringen for hvert  

 enkelt del af et større arbejde.
I stedet beregnes det tidspunkt, som er  

 tyngdepunktet for arbejdets udførelse, og reguleringen foretages derefter  

 frem til denne dato.
Ved langvarige arbejder vil tyngdepunktet kunne blive  

 midten af hele udførelsesperioden.
Når et tyngdepunkt først er blevet  

 fastlagt, er det meningen, at der skal foretages regulering af hele  

 entreprisesummen frem til dette tyngdepunkt.
Den praktiske fremgangsmåde er,  

 at man ved (lineær) interpolation beregner indeksværdien på udførelsesdatoen,  

 respektive datoen for tyngdepunktet.
På grundlag af dette indeks og  

 basisindekset beregnes derefter indeksstigningen i procent.
Den fremkomne  

 procentsats anvendes derefter på den oprindelige tilbudssum  

 (entreprisesummen).
 Det beregnede reguleringsbeløb skal herefter reduceres med 8%. Hermed  

 tilsigtes, at der ikke sker en automatisk forhøjelse af avencen i takt med  

 stigende omkostninger til løn og materieler.
 Der henvises i øvrigt til beregningseksemplet i pkt. 11.
 Det fremkomne beløb er det lovlige tillæg til det oprindelige tilbud  

 (entreprisesummen) til dækning af stigninger i udgifter til materialer og  

 løn.
 Reguleringsbestemmelserne omfatter kun entreprisesummen eksklusive moms,  

 idet momsbetalingen følger afgiftslovgivningen.
II.
REGULERING AF ENTREPRISESUMMER EFTER ENTREPRISEREGULERINGSINDEKS:  

 MONOPOLTILSYNETS BEKENDTGØRELSE NR. 31-77 af 23.11 1977 OM REGULERING AF  

 ENTREPRISESUMMER FOR VISSE ANLÆGARBEJDER.
6. Bekendtgørelsen er gengivet som bilag 1 B.  

 Meddelelserne vedrørende de midlertidige prislove siden 1.1 1980 er gengivet  

 som bilag 2 B.
Disse regler omfatter de tilfælde, hvor det er aftalt at  

 regulere entreprisesummer for anlægsarbejder på grundlag af de af Danmarks  

 Statistik udarbejdede entreprisereguleringsindeks for:
7. Udgangspunktet for indeksreguleringen er  

 basisindekset, hvilket normalt vil sige værdien af det valgte indeks på  

 tilbudsdagen.
Ifølge de fastsatte regler kan basisindekset ikke ligge forud  

 for begyndelsen af det kvartal, hvori tilbuddet på arbejdet er afgivet.  

 Såfremt man ønsker at interpolere indekset på tilbudsdatoen, opstår et  

 problem, idet entreprisereguleringsindeksene ikke ligesom  

 byggeomkostningindeksene er opgjort pr. den første dato i hvert kvartal, men  

 for kvartalets sidste måned (d.v.s. marts, juni, september og december). Hvis  

 der ikke foreligger anden aftale herom, finder monopoltilsynet, at de  

 opgjorte indeksværdier må anses for at være gældende primo det efterfølgende  

 kvartal, således: december = 1. januar, marts = 1. april, juni = 1. juli og  

 september = 1. oktober, hvorefter interpolation kan foretages.
 Vedrørende lineær interpolation henvises til eksemplet under pkt. 11.
Prisreguleringen kan derefter i det længste foretages frem til tidspunktet  

 for arbejdets udførelse.
Dette tidspunkt er også afgørende for, hvilke  

 reguleringsregler der i det konkrete tilfælde kan anvendes:
 For arbejder udført under prisstoploven af 29. december 1979, indtil loven  

 blev ændret ved lov af 4. juni 1980, kan stigninger i delindekset for  

 udgifter til materiel- og maskinanvendelse ikke medregnes, jf.  

 monopoltilsynets meddelelse nr. 41 af 10. april 1980 (bilag 2 B 1). Ved  

 offentliggørelsen af entreprisereguleringsindeksene for denne periode har  

 Danmarks Statistik samtidig offentliggjort delindekset for materiel og  

 maskiner samt dette indeks' andel af det totale indeks, således at det er  

 muligt at beregne det indeks, som lovligt kan anvendes i perioden.
 For arbejder, som er påbegyndt i denne periode og afsluttet senere, må  

 entreprisesummen opdeles på de arbejder, der er udført i de respektive  

 perioder, og derefter reguleres i overensstemmelse med de for hver periode  

 fastsatte regler.
Oftest vil det ikke være muligt at foretage indeksreguleringen for hver  

 enkelt del af et større arbejde.
I stedet beregnes det tidspunkt, som udgør  

 tyngdepunktet for arbejdet, og reguleringen foretages derefter frem til denne  

 dato.
Når et tyngdepunkt først er blevet fastlagt, er det meningen, at der  

 skal foretages regulering af hele entreprisesummen frem til dette  

 tyngdepunkt.
Den praktiske fremgangsmåde er, at man ved (lineær)interpolation  

 beregner indeksværdien for det valgte indeks på udførelsesdatoen, respektive  

 datoen for tyngdepunktet.
På grundlag af dette indeks og basisindekset  

 beregnes derefter indeksstigningen i procent.
Den fremkomne procent anvendes  

 derefter på den oprindelige entreprisesum.
 Det beregnede reguleringsbeløb skal herefter reduceres med 8%. Hermed  

 tilsigtes, at der ikke sker en automatisk forhøjelse af avancen i takt med  

 stigende omkostninger til løn og materialer.
 Der henvises i øvrigt til beregningseksemplet i pkt. 11.
 Det fremkomne beløb er det lovlige tillæg til den oprindelige  

 entreprisesum til dækning af stigninger i udgifter til materialer og løn.
 Reguleringsbestemmelserne omfatter kun entreprisesummen eksklusive moms,  

 idet momsbetalingen følger afgiftslovgivningen.
III.
REGULERING AF SALGSPRISER FOR TYPEHUSE ELLER BYGGESÆT TIL TYPEHUSE  

 EFTER BYGGEOMKOSTNINGSINDEKSET FOR ENFAMILIEHUSE: MONOPOLTILSYNETS  

 BEKENDTGØRELSE nr. 11-77 af 25.2 1977.
8. Bekendtgørelsen er gengivet som bilag 1 C.  

 Meddelelserne vedrørende de midlertidige prislove siden 1.1 1980 gengives som  

 bilag 2 C.
Disse regler omfatter de tilfælde, hvor køber og sælger har aftalt  

 regulering af salgsprisen for et typehus eller byggesæt til et typehus på  

 grundlag af Danmarks Statistiks byggeomkostningsindeks for et enfamiliehus.  

 Reglerne gælder såvel i tilfælde, hvor indeksene benyttes totalt som i  

 tilfælde, hvor der tages udgangspunkt i et af de fagindeks, der indgår i  

 totalindekset.
I perioder med midlertid prislovgivning er salgspriser for  

 byggesæt til typehuse ikke omfattet af adgangen til at prisregulere efter  

 indeks.
Byggesæt til typehuse omfattes nemlig ikke af bestemmelserne i  

 tilsynets meddelelser om, hvilke ydelser der lovligt kan indeksreguleres i  

 perioder med midlertidig prislovgivning.
Dette medfører, at priser for  

 byggesæt ikke kan indeksreguleres i avancebegrænsningslovens  

 gyldighedsperiode 1.4. 1985 - 28.2. 1987 (jf. bilag 2 C 3).
9. Udgangspunktet for prisreguleringen er de på  

 kontraktdatoen gældende priser og det på kontraktdatoen interpolerede  

 basisindeks.
Ifølge reglerne kan prisen for typehuset og andre fra  

 typehusfirmaets prisliste benyttede priser dog i kontrakten knyttes til en  

 nærmere angiven dato.
Denne dato kan ikke ligge forud for tidspunktet for det  

 på kontraktdatoen senest offentliggjorte indeks.
Det til den aftalte dato  

 interpolerede indeks udgør herefter basisindekset ved prisreguleringen.  

 Ekstraarbejder kan kun reguleres fra kontraktdatoen.
 For typehuse kan prisreguleringen derefter i det længste foretages frem  

 til midten af byggeperioden.
 For leverancer af byggesæt til typehuse må reguleringen foretages frem til  

 datoen for de enkelte leverancer eller til et sammenvejet tyngdepunkt for  

 leverancerne, som dog skal ligge forud for midten af byggeperioden.
 Når det tidspunkt, hvortil reguleringen skal ske, er blevet fastlagt, er  

 det meningen, at hele entreprisesummen (salgsprisen) skal reguleres frem til  

 dette tidspunkt.
Den praktiske fremgangsmåde er, at man ved (lineær) interpolation beregner  

 indeksværdien for det valgte indeks/fagindeks på det tidspunkt, beregningen  

 kan føres frem til.
På grundlag af dette indeks og basisindekset beregnes  

 herefter indeksstigningen i procent.
Den fremkomne procent anvendes derefter  

 på højst 96 1/2 pct. af den i kontrakten fastsatte salgspris, som udgør den  

 del af salgsprisen, som kan reguleres.
 Vedrørende lineær interpolation henvises til eksemplet under pkt. 11.
 Baggrunden for, at kun 96 1/2% af salgsprisen kan reguleres, er, at der  

 kun er tilsigtet en regulering af entreprenørens udgifter vedrørende det  

 KONKRETE byggearbejde, mens entreprenørens generelle omkostninger vedrørende  

 pågældende typehusMODEL (projektering, salgsbrochurer etc.) ikke kan kræves  

 reguleret.
Det beregnede reguleringsbeløb skal herefter reduceres med 8 pct.
Hermed  

 tilsigtes, at der ikke sker en automatisk forhøjelse af avancen i takt med  

 stigende omkostninger til løn og materialer.
 Der henvises i øvrigt til beregningseksemplet i pkt. 11.
 Det fremkomne beløb er det lovlige tillæg til den oprindelige salgspris  

 til dækning af stigninger i udgifter til materialer og løn.
 Reguleringsbestemmelserne omfatter kun salgsprisen eksklusive moms, idet  

 momsbetalingen følger afgiftslovgivningen.
 10. Der har været rejst spørgsmål om, hvorvidt  

 bestemmelsen om reduktion med 8% af det beregnede reguleringsbeløb skal  

 anvendes i tilfælde, som vel omfattes af tilsynets bekendtgørelser, men i  

 hvilke det viser sig, at entreprisen giver tab for entreprenøren.
Formålet med reglen om 8% reduktion er - som ovenfor nævnt - at hindre, at  

 entreprenørens avance automatisk forhøjes i takt med stigninger i  

 omkostninger til løn og materialer.
Forudsætningerne for denne reduktion er  

 således ikke til stede, når entreprisen giver tab.
På denne baggrund har  

 tilsynet givet dispensation fra bestemmelsen om reduktion med 8% i det  

 beregnede reguleringsbeløb.
En fravigelse af reglen om 8% reduktion kræver  

 imidlertid, at tilsynet kan vurdere den konkrete efterkalkulation.
Parterne  

 er ikke berettiget til på egen hånd at aftale, at der ikke skal ske  

 reduktion.
Tilsynet har ikke dermed taget stilling til, hvorvidt bygherren af andre  

 grunde kan afvise en regulering uden reduktion.
Afgørelsen af dette spørgsmål  

 henhører under domstolene. 11. EKSEMPEL PÅ INDEKSREGULERING AF EN  

 ENTREPRISESUM.
 af avancer mv.
