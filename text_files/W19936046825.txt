En bank søgte varemærket EUROPAY registreret som ordmærke for  

 klasserne 9, 36, 38 og 39. Ansøgningen blev afslået, da mærket EUROPAY  

 fandtes klart suggestivt samt at angive tjenesteydelsens oprindelse og art,  

 nemlig betaling i en eller anden form i europæisk regie År 1993, den 16. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 88/91: Klage fra GiroBank A/S, Taastrup, v/Patentbureau  

 Hofman-Bang & Boutard A/S over Patentdirektoratets afgørelse af 21.  

 oktober 1991 af varemærke- ansøgning nr.
VA 6167 1989 fra Pengeinstitutternes  

 Betalings- Systemer A/S, Ballerup, v/Advokaterne, Bredgade 3, København.
 Den 23. august 1989 indleverede Pengeinstitutternes BetalingsSystemer A/S,  

 Ballerup, v/Advokaterne, Bredgade 3, København, en ansøgning om registrering  

 af varemærket EUROPAY (ordmærke) for alle varer og tjenesteydelser i klasse  

 9, 36, 38 og 39. Ansøgningen blev den 27. juni 1990 bekendtgjort i Dansk  

 Varemærketidende.
Ved skrivelse af 27. august 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
I skrivelsen anførtes bl.a.:
»Betegnelsen EUROPAY mangler for de anførte tjenesteydelser i  

 klasserne 36, 38 og 39 samt for visse varearter i klasse 9, herunder  

 »betalingsautomater«, særpræg.
Baggrunden for denne opfattelse er,  

 at det af almindelig praksis fremgår, at mærker indeholdende en geografisk  

 betegnelse såsom Euro er oprindelsesangivende, og når mærket efterfølges af  

 en vareart, der er beskrivende for varens art og tjenesteydelsens natur er  

 mærket samlet ikke registrerbart.
 Som belæg for denne påstand henvises til Rigmor Carlsen: Varemærker  

 Registreringspraksis p. 34, hvor det hedder som følger:
»Visse forstavelser kan det være nærliggende at opfatte som  

 oprindelsesansgivelser.
Det gælder sådanne som Euro-... Euro- efterfulgt af  

 en vareart vil således normalt ikke blive registreret, men også Euromodel og  

 Eurokapital er afslået.
I forbindelse med nærværende sag ses der ikke at være forskel på  

 betegnelsen EUROKAPITAL og EUROPAY.
Betegnelserne indeholder lige beskrivende  

 elementer og er altså tillige oprindelsesangivende.
Anmeldelsen må herefter  

 principielt afslås, subsidiært begrænses til at omfatte varer og  

 tjenesteydelser, der ikke er forbundet med betalingsformidling«.
 I skrivelse af 30. november 1990 anførte klageren følgende:
 »Det bestrides, at der foreligger en almindelig praksis, hvorefter et  

 mærke sammensat af en forstavelse, der angiver en stedbetegnelse, efterfulgt  

 af et mere beskrivende element, ikke er registrerbart.
Af denne type varemærker kan eksempelvis anføres DANCHECK, DANCARD,  

 DANKONTO, DANKORT, DANMØNT, DK-KONTANTEN, DK-MØNT og EUROCARD, der alle er  

 registrerede.
At mærket EUROKAPITAL/EUROCAPITAL er afslået, kan således ikke  

 tillægges afgørende betydning.
Efterstavelsen i EUROPAY angiver ikke en vares art.
Ordet PAY har et meget  

 bredt og dermed uafgrænset indhold.
De serviceydelser, der påtænkes  

 markedsført under betegnelsen, vedrører formidling af pengeoverførsler på  

 tværs af landegrænser i Europa.
Ordet PAY er ikke en decideret beskrivelse af  

 disse ydelser men et slagord, der skal lede tankerne hen på, at der er tale  

 om en ydelse inden for finanssektoren.
 Mærket har således efter min opfattelse det fornødne særpræg til, at  

 registrering kan ske, hvilket der fortsat andrages om«.
 Klageren bemærkede hertil i skrivelse af 10. juni 1991:
 »Når det hedder, at »det bestrides, at der foreligger en  

 almindelig praksis, hvorefter et mærke sammensat af en forstavelse, der  

 angiver en stedbetegnelse, efterfulgt af et mere beskrivende element, ikke er  

 registrerbart«, har vi selvfølgelig noteret os dette standpunkt, og kan  

 blot henvise til det i indsigelsen af 20. november 1990 anførte, hvori der  

 henvises til Rigmor Carlsens »Varemærker Registreringspraksis« pag.  

 34, hvor det netop anføres, at betegnelsen EURO- er oprindelsesangivende.  

 Mere klart kan det for så vidt ikke være.
Når det endvidere anføres, at betegnelserne DANCHECK, DANCARD, DANKONTO,  

 DANKORT og DANMØNT er registrerede, beror dette på en misforståelse.
Som  

 bekendt er DAN princi pielt registrerbart, da der er tale om et fornavn, og  

 det har for så vidt intet med det oprindelsesangivende at gøre.
 Hvad angår ordet DK-KONTANTEN, er der tale om en nyskabelse i det danske  

 sprog. idet DK dels selvfølgelig står for det nationale kendetegn, mens  

 KONTANTEN for så vidt er et meningsløst ord, der blot har en suggestiv  

 virkning.
 Hvad angår dansk varemærkeregistrering VR 3263 1989 DK-MØNST, er der tale  

 om en figurmæssig udformning af et varemærke i særlig skrift, og varemærket  

 er altså ikke registreret, således som det er gengivet i Advokaternes  

 skrivelse af 30. november 1990.
 Endelig, hvad angår EUROCARD, bemærkes, at der er tale om en særlig  

 udformning af ordet KORT, der ikke umiddelbart er genkendelig på dansk,  

 ligesom der foreligger indarbejdelse, formentlig endog betydelig  

 indarbejdelse.
På denne baggrund er det noget forbavsende, at det hævdes, at det ikke kan  

 tillægges afgørende betydning, at mærket EUROKAPITAL/EUROCAPITAL er afslået  

 fra varemærkeregistrering.
Afslaget er netop sket under henvisning til den  

 ovenfor citerede praksis, jf.
Rigmor Carlsens »Varemærker  

 Registreringspraksis« pag. 34.
Når det endvidere anføres, at suffikset -PAY ikke angiver varens art, står  

 vi helt uforstående over for dette, ikke mindst anmelderne selv anfører, at  

 det drejer sig om formidling af pengeoverførsler, altså betaling.
Dette  

 vedgås da også af anmelderne selv, når det afslutningsvis anføres, at  

 »der er tale om en ydelse inden for finanssektoren«.
 Ansøgeren fastholdt i skrivelse af 22. juli 1991 det tidligere fremførte  

 og anførte således:
»At forstavelsen »DAN«, der er registreret som led i fx  

 DANCHECK, DANKORT m.v. skulle være anvendt i betydningen som personnavn, må  

 afvises som urigtig.
Den i Danmark udbredte brug af denne forstavelse i navne  

 for varer, serviceydelser m.v. skyldes åbentbart, at dette skal give  

 associationer i retning af, at der er tale om en dansk vare/ydelse.
Det er ikke korrekt, at mærket »DK-MØNT« er registreret som  

 figurmærke.
Mærket er af PBS registreret som ordmærke med registreringsnummer  

 VR 3263 1989.
 Som andre eksempler på registrerede varemærker, der indeholder en  

 oprindelsesangivelse kan nævnes registreringsnumre VR 1417 1959 og VR 0931  

 1972 »Scanline«, VR 0483 1978 »Scanlense«, VR 3382 1984  

 »Scan-link« og VR 3165 1988 »Scanlink«.
 Herudover giver indsigers brev ikke anledning til yderligere bemærkninger  

 og jeg skal anmode om, at registrering sker'.
 Patentdirektoratet traf afgørelse i sagen den 21. oktober 1991 og afviste  

 indsigelsen med følgende begrundelse:
»Det skal indledningsvis oplyses, at ordene Dan og Scan fra gammel  

 tid er registreret som varemærker uden henvisning til, at disse er  

 oprindelsesangivelser.
Også sammensætninger med Scan og Dan, hvor disse  

 efterfølges af en vare eller en tjenesteydelse er fundet registrerbare.
Dan-  

 og Scan- henleder nok tanken hen på, at det kan dreje sig om danske eller  

 skandinaviske varer, men Dan og Scan er ikke i sig selv forkortelser for  

 Danmark og for Skandinavien.
Mærker, indeholdende disse elementer, kan virke  

 suggestive, men dette er ikke tilstrækkeligt til at gøre sådanne mærker  

 uregistrerbare.
Derimod har direktoratet i en del år anset ordet Euro som en  

 forkortelse af Europa, og ordet Euro efterfulgt af en vareart registreres  

 normalt ikke, idet der henvises til, at det angiver varens oprindelse og art.  

 Således er ordene Euro Sko, Eurobus og Eurogiro ikke fundet egnet til  

 registrering.
Sidstnævnte tilfælde under henvisning til at det drejede sig om  

 en europæisk giro og tjenesteydelser i forbindelse med en sådan giro.
Derimod  

 er fx Euro sammen med begreber som cash og line registreret, idet det ikke er  

 entydigt, hvad der sigtes til med cash og line i de pågældende forbindelser.
Ordet PAY har forskellige betydninger på engelsk, således kan det betyde  

 løn eller betaling og tjeneste.
Selv om ordet Europay henleder tanken på, at  

 det drejer sig om en slags europæisk betaling, angiver selve betegnelsen  

 intet om, under hvilken form eller på hvilken måde sådan betaling sker.
Ordet  

 er altså ikke helt analogt med fx Eurogiro eller Eurocapital.
 I overensstemmelse hermed finder direktoratet, at sammensætningen Europay  

 nok er suggestiv, men ikke direkte angiver varens eller tjenesteydelsernes  

 oprindelse og art, og mærket må derfor anses for tilstrækkeligt særpræget til  

 at kunne registreres, jf. bestemmelsen i § 13 i varemærkeloven.
 Indsigelsen kan derfor ikke tages til følge«.
Denne afgørelse har klageren ved skrivelse af 21. december 1991 indbragt  

 for Patentankenævnet med påstand om, at afgørelsen omgøres.
Som  

 klagebegrundelse anførtes:
 »Ved beslutning af 21. oktober 1991 afslog Patentdirektoratet  

 indsigelse nedlagt på vegne Postgiro, nu GiroBank A/S.
 I den pågældende afgørelse, p. 3 finder Patentdirektoratet, at ordet PAY  

 har forskellige betydninger på engelsk, således at det kan betyde henholdsvis  

 løn, betaling og tjeneste.
 På denne baggrund fandt Patentdirektoratet ikke, at betegnelsen EUROPAY  

 henledte tanken på en særlig slags europæisk betaling, da betegnelsen ikke  

 angav noget om under hvilken form eller på hvilken måde, sådan betaling sker.
 Det hedder endvidere, at ordet ikke er helt analogt med ord som EUROGIRO  

 eller EUROCAPITAL.
 Patentdirektoratet erkender, at betegnelsen EUROPAY nok er suggestiv, men  

 ikke direkte angivende for varens, respektivt tjenesteydelsens art og  

 oprindelse, og derfor må anses for at have fornødent særpræg i henhold til  

 varemærkelovens § 13, stk. 1.
 Patentdirektoratet har viderefulgt sin hidtidige praksis med at anse  

 forkortelser af EUROPA, altså her EURO, for at angive varens, respektivt  

 tjenesteydelsens oprindelse.
 Som følge heraf bemærkes, at to ikke-registrerbare led i et mærke ikke bør  

 føre til, at betegnelsen i sig selv anses for registrerbar, idet vi næppe kan  

 forestille og, at Patentdirektoratet er af den opfattelse, at betegnelsen PAY  

 i sig selv er registrerbar for tjenesteydelser i forbindelse med finansielle  

 og forsikringsforhold under international klasse 36.
 Afgørelsen synes da også at være i strid med tidlere trufne afgørelser.
 Således er betegnelsen EURO INVEST afslået fra varemærkeregistrering, jf.  

 Varemærker Registreringspraksis p. 90. Denne betegnelse er afslået  

 selvfølgelig under henvisning til, at den angiver varens beskaffenhed, selv  

 om betegnelsen INVEST intet siger om under hvilken form eller på hvilken  

 måde, sådan investering sker.
Det samme gælder for så vidt betegnelsen NEW MONEY, hvor ordet MONEY i  

 princippet intet siger om under hvilken form eller på hvilken måde sådan  

 betaling sker, altså en ganske parallel situation til det, der er anført om  

 betegnelsen PAY.
Ikke desto mindre er betegnelsen afslået fra  

 varemærkeregistrering.
Endelig skal vi henlede opmærksomheden på en afgørelse, der også er  

 gengivet i Varemærker Registreringspraksis, p. 118, hvor betegnelsen TOP  

 SIKRING er afslået under henvisning til, at betegnelsen er  

 beskaffenhedsangivende.
Igen kan det her anføres, at betegnelsen i sig selv  

 ikke siger noget om under hvilken form eller på hvilken måde, sådan betaling  

 sker.
Afslaget er ikke desto mindre givet.
 Når Patentdirektoratet anfører, at ordet EUROPAY ikke er helt analogt med  

 betegnelsen EUROGIRO og EUROCAPITAL, forstås dette ikke som støtte for det af  

 Patentdirektoratet indtagne standpunkt.
Hverken ordet GIRO eller CAPITAL har entydige betydninger end den blotte  

 betalingsformidling.
Således indgår GIRO i en række andre ord under tiden i  

 betydningen cirkulation, og ordet CAPITAL/KAPITAL kan have forskellige  

 meninger, fx kapital brøler, hovedstol på et lånebeløb uden egentlig at være  

 en sum penge, etc., etc.
 Under henvisning til det anførte er det herefter appellanternes  

 opfattelse, at der er ført fuldgyldigt bevis for, at den af  

 Patentdirektoratet den 21. oktober 1991 trufne afgørelse er et brud på den  

 tidligere praksis, og vi skal derfor henstille, at afgørelsen omgøres,  

 således som påstået«.
 Ansøgeren har ved skrivelse af 27. marts 1992 henholdt sig til det  

 tidligere fremførte.
 Ankenævnet har behandlet sagen på sit møde den 23. marts 1993.
 Ingen gav møde.
 Ankenævnet skal udtale:
 Under hensyn til, at mærket EUROPAY findes klart suggestivt og angiver  

 tjenesteydelsens oprindelse og art, nemlig betaling i en eller anden form i  

 europæisk regi, findes mærket uegnet til registrering.
Herefter bestemmes:
 Varemærkeansøgning 6167/89 afslås.
Grønning-Nielsen.
Hans Chr.
Thomsen.
S.
Gulmann.
