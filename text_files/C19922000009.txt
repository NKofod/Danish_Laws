(Til samtlige ministeriet) I medfør af § 39 b, stk. 2, og § 39 c, stk. 2, jf. stk. 1, i lov om  

 Københavns Fondsbørs, jf. lovbekendtgørelse nr. 26 af 15. januar 1992,  

 fastsættes:
 § 1.  Omfattet af reglerne i dette cirkulære er  

 samtlige ansatte, som i forbindelse med deres virke i den statslige  

 forvaltning er eller kommer i besiddelse af intern viden om udstedere af  

 værdipapirer, værdipapirer eller markedsforhold vedrørende disse, jf. § 2.
 § 2.  Ved intern viden forstås ikke-offentliggjorte  

 oplysninger om udstedere af værdipapirer, værdipapirer eller markedsforhold  

 vedrørende disse, som må antages at få betydning for kursdannelsen på et  

 eller flere værdipapirer, hvis oplysningerne blev offentliggjort.
 § 3.  Køb, salg og tilskyndelse til køb eller salg af  

 et værdipapir må ikke foretages af nogen, der har intern viden, som kan være  

 af betydning for handelen, jf. fondsbørslovens § 39 a.
 § 4.  Den, der er i besiddelse af intern viden, må  

 ikke videregive denne viden til andre, medmindre videregivelsen er et normalt  

 led i udøvelsen af vedkommendes tjeneste, jf. fondsbørslovens § 39 b, stk. 1.
 § 5.  For behandlingen af oplysninger om intern viden  

 gælder i øvrigt reglerne i straffelovens § 152 og forvaltningslovens §§ 27,  

 28 og 32 om behandling af fortrolige oplysninger.
 § 6.  Intern viden er med den begrænsning, der følger  

 af forvaltningslovens § 32, tilgængelig for alle medarbejdere i vedkommende  

 styrelse, afdeling eller kontor, som varetager opgaver i forbindelse hermed.
Stk. 2.  Såfremt ledelsen af vedkommende styrelse,  

 afdeling eller kontor finder det påkrævet, at intern viden i en bestemt sag  

 alene skal være tilgængelig for personalet i en eller flere bestemte enheder  

 eller for visse nærmere angivne medarbejdere, skal ledelsen træffe afgørelse  

 herom.
Afgørelsen træffes enten på egen foranledning eller efter henvendelse  

 fra en medarbejder.
Er en medarbejder i tvivl om, hvorvidt en sag er af den i  

 1. pkt. nævnte karakter, forelægges sagen for ledelsen af den pågældende  

 enhed.
 § 7.  Sager, der rummer intern viden, håndteres i  

 forbindelse med journalisering, kopiering, skrivning, forsendelse og  

 opbevaring/arkivering på samme måde som myndighedens øvrige sager, der  

 indeholder eller kan indeholde fortrolige oplysninger.
 Stk. 2.  For de i § 6, stk. 2, nævnte sager kan ledelsen  

 bestemme, at een eller flere af følgende bestemmelser skal gælde:
§ 9.  Overtrædelse af fondsbørslovens regler og  

 videregivelse af intern viden og om køb m.v. foretaget af nogen med intern  

 viden straffes efter lovens § 44 a med bøde, hæfte eller fængsel indtil 1 år  

 og 6 måneder.
Straffen kan i særlige tilfælde stige til fængsel i 4 år.
 Stk. 2.  Overtrædelse af fondsbørslovens bestemmelser om  

 intern viden vil herudover kunne medføre afskedigelse eller andre  

 personalemæssige reaktioner, samt et eventuelt erstatningsansvar.
