Lov om værnepligtsorlov Gyldighedsområde 1. Loven om værnepligtsorlov er trådt i kraft den  

1. juli 1985 og har virkning for værnepligtige lønmodtagere,  

 der den 1. juli 1985 eller senere modtager meddelelse om tidspunktet  

 for indkaldelsen.
 For at være omfattet af loven skal den pågældende ved indkaldelsen have  

 været ansat uafbrudt i mindst 9 måneder i samme virksomhed, gennemsnitlig  

mindst 15 timer ugentlig.
 Såfremt ansættelseskravet er eller vil blive opfyldt senest ved  

 indkaldelsestidspunktet, indtræder lønmodtagerens retsbeskyttelse på det  

 tidspunkt, hvor han får meddelelse om indkaldelsen (modtagelsestidspunkt).
Eksempel: Ansættelsestidspunkt 1/5 1985 Modtagelsestidspunkt 1/8 1985 Indkaldelsestidspunkt 1/2 1986 Den værnepligtige er omfattet af lovens rettigheder fra den 1. august 1985  

 (modtagelsestidspunktet), idet indkaldelsestidspunktet ligger 9 måneder efter  

 ansættelsestidspunktet.
 Perioder, hvori lønmodtageren har haft lovligt forfald - f.eks. under  

 sygdom, faderorlov, forældreorlov - medregnes i den forudgående  

 ansættelsesperiode.
 Lære-, elev- og praktiktid indgår ikke i den forudgående  

 ansættelsesperiode, medmindre den pågældende er blevet ansat på den samme  

 institution umiddelbart efter sin lære-, elev- eller praktiktid.
 Funktionærlovens § 6, stk. 1 og 3, samt medhjælperlovens § 35 om  

 indkaldelse og aftjening af værnepligt finder ikke anvendelse på  

 lønmodtagere, der er omfattet af værnepligtsorlovsloven.
 Funktionærer og medhjælpere, der - fordi de f.eks. ikke opfylder kravet om  

 9 måneders forudgående ansættelse - falder uden for lovens § 1, er dog  

 fortsat beskyttet af de pågældende lovbestemmelser.
 Funktionærlovens § 6, stk. 2, om løn under genindkaldelse finder endvidere  

 stadig anvendelse for funktionærer.
Tjenestemænd og tjenestemandslignende ansatte samt søfarende er i vist  

 omfang undtaget fra lovens bestemmelser.
Der henvises herom til pkt. 9 og 10.
Loven kan ikke ved aftale, vedtægter eller regulativer fraviges til ugunst  

 for den værnepligtige lønmodtager.
Loven griber således  ikke ind i  

 kollektive overenskomster og aftaler, der med hensyn til værnepligtsorlov og  

 eventuel optjening af anciennitet i denne periode stiller lønmodtagerne  

 bedre.
 Det bemærkes, at værnepligtsorlovsloven ikke regulerer det økonomiske  

 mellemværende, hverken mellem lønmodtageren og arbejdsgiveren eller mellem  

 lønmodtageren og det offentlige.
Virkninger under fravær 2. Lovens § 2 hjemler en ubetinget ret for  

 lønmodtageren til at være fraværende på grund af aftjening af værnepligt,  

 herunder tjeneste som  værnepligtig befalingsmand.
En  

kontraktsmæssig ansættelse i forsvaret, f.eks. som konstabel, medfører  

 derimod, at forholdet falder uden for lovens område.
Retten til fravær indebærer - såfremt de nedennævnte  

 underretningsforskrifter er overholdt - at den værnepligtige lønmodtager ikke  

 kan afskediges på grund af værnepligtsforholdet.
Der er tale om lovligt  

 forfald for den værnepligtige.
Der er imidlertid intet til hinder for, at lønmodtageren i løbet af  

 værnepligtsperioden selv siger arbejdsforholdet op med sædvanligt varsel.  

 Loven medfører ingen ændringer i den tidligere retstilstand, hvorefter en  

 arbejdsgiver altid må være forberedt på, at de ansatte siger op med det  

 varsel, som gælder i ansættelsesforholdet.
Omvendt vil en lønmodtager, der -  

 efter at have givet tilsagn om tilbagevenden - udebliver uden at have sagt  

 sin stilling op, udsætte sig for misligholdelsesvirkninger.
 Lønmodtagerens ret til at vende tilbage til arbejdet forudsætter på  

 tilsvarende måde, at han ikke forinden er blevet lovligt opsagt, f.eks. på  

 grund af arbejdsmangel.
3. Lovens § 3 medfører, at anciennitetsoptjeningen  

 suspenderes i den periode, hvori lønmodtageren er fraværende på grund af  

 aftjeningen af værnepligt, herunder tjeneste som værnepligtig befalingsmand,  

 medmindre andet er fastsat ved aftale, overenskomst el.lign.
I de tilfælde,  

 hvor medarbejderen genoptager arbejdet, medregnes hans beskæftigelse hos  

 arbejdsgiveren forud for indkaldelse ved beregning af anciennitet i  

 arbejdsforholdet.
 Efter de for tjenestemænd gældende regler medregnes værnepligtsorlov under  

 tjenestemandsansættelse såvel i lønanciennitet som - i det omfang orloven  

 ligger efter det fyldte 25. år - i pensionsalder, jfr. § 8, stk. 1, i bekg.  

 536 25/11 1985 om tjenestefrihed og lønafkortning for tjenestemænd, der  

 varetager ombud o.lign.
For en række grupper ansat på overenskomstvilkår - f.eks. ansatte i  

 henhold til overenskomster med HK og på akademikerområdet - medregnes  

 værnepligtsorlov ligeledes i lønancienniteten.
Der henvises i øvrigt til  

 reglerne i de enkelte overenskomster.
 En tjenestemand, der har haft værnepligtsorlov under forudgående  

 pensionsberettigende ansættelse på overenskomstvilkår, vil efter forelæggelse  

 for finansministeriet få tilbud om medregning af orloven m.v. i  

 pensionsalderen i henhold til tjenestemandspensionslovens § 4 a, forudsat at  

 han under orloven har opretholdt betalende medlemskab af pensionsordningen,  

 og at udtrædelsesgodtgørelsen overføres til statskassen.
Underretningspligt 4. En lønmodtager, der ønsker at benytte sin ret til  

 fravær i værnepligtsperioden, har pligt til at underrette arbejdsgiveren om  

 tidspunktet for indkaldelsen.
Underretningen, der af hensyn til eventuel  

 bevistvivl bør være skriftlig, skal meddeles arbejdsgiveren senest 2 uger  

 efter, at lønmodtageren har modtaget meddelelse om indkaldelsestidspunktet,  

 jfr. lovens § 4.
Det fremgår af forsvarsmyndighedernes og civilforsvarsmyndighedernes  

 administrative praksis, at værnepligtige normalt indkaldes med mindst 4  

 måneders varsel - til resterende tjeneste dog normalt med mindst 3 måneders  

 varsel.
Til civilforsvaret indkaldes til supplerende tjeneste med mindst 2  

 måneders varsel og til resterende tjeneste med mindst 4 ugers varsel.
Til  

 civilt arbejde (militærnægtertjeneste) indkaldes normalt med 2-5 måneders  

 varsel.
Der vil således normalt - uanset formen for værnepligtstjeneste -  

 være mindst 4 ugers frist, medmindre den pågældende frivilligt har udtrykt  

 ønske om »indkaldelse snarest«.
Forsvarskommandoen har givet  

 tilsagn om, at ordningen med »indkaldelse snarest« vil blive  

 administreret på en sådan måde, at værnepligtige lønmodtagere, der er i  

 beskæftigelse, vil blive indkaldt med mindst 4 ugers varsel.
 5. Ifølge lovens § 5 har lønmodtageren, såfremt han  

 ønsker at genoptage arbejdet hos arbejdsgiveren, pligt til at underrette  

 denne herom mellem 3 og 4 måneder før det forventede hjemsendelsestidspunkt.
For så vidt angår lønmodtagere, der indkaldes/genindkaldes til  

 værnepligtstjeneste af under 5 måneders varighed (f.eks.  

 civilforsvarstjeneste af 1 måneds varighed), gælder varslingsreglerne i  

 lovens § 5, stk. 1-3, ifølge lovens § 5, stk. 4, kun, såfremt underretningen  

 kan gives i løbet af værnepligtstiden.
For eksempel har en lønmodtager, der  

 indkaldes til 1 måneds civilforsvarstjeneste - på trods af at han ikke kan  

 varsle efter bestemmelsens stk. 1 - ret til at genindtræde i stillingen efter  

 udløbet af den ene måned.
Eventuelle ændringer som følge af kortere tillægstjeneste el.lign.  

 forringer ikke den værnepligtige lønmodtagers retsstilling, når blot  

 arbejdsgiveren får underretning om udskydelsen.
Den værnepligtige lønmodtager  

 skal genoptage arbejdet umiddelbart efter afslutningen af værnepligten.
Det  

 påregnede tidspunkt for hjemsendelsen skal således være reelt, og den  

 værnepligtige lønmodtager kan ikke mere eller mindre vilkårligt selv  

 fastsætte, hvornår arbejdet ønskes genoptaget og værnepligtsorloven sluttet.  

 Den værnepligtige lønmodtager skal dog naturligvis have den nødvendige tid  

 til hjemrejse.
Normalt skal han derfor møde på arbejdet på andendagen efter  

 hjemsendelsesdagen.
 6. Underretter lønmodtageren ikke arbejdsgiveren om  

 tidspunktet for indkaldelsen, berettiger det ifølge lovens § 4, stk. 2,  

 arbejdsgiveren til at hæve ansættelsesforholdet fra indkaldelsesdagen, d.v.s.  

 fra starten af værnepligtsperioden.
 For en lønmodtager, der under aftjeningen af værnepligten undlader at give  

 meddelelse om det forventede hjemsendelsestidspunkt, anses  

 ansættelsesforholdet ifølge lovens § 5, stk. 3, for at være opsagt fra  

 lønmodtagerens side med værnepligtsperiodens ophør uanset længden af det  

 varsel, der i øvrigt gælder for lønmodtageren vedrørende opsigelse af  

 ansættelsesforholdet.
Lønmodtagere (f.eks. funktionærer) kan have et længere opsigelsesvarsel  

 end 1 måned, men loven sikrer, at der ikke i forbindelse med manglende  

 underretning efter stk. 1 skal kunne opstå tvivl om retsforholdet mellem  

 lønmodtageren og arbejdsgiveren.
Arbejdsgiveren kan således ikke forlange, at  

 en lønmodtager skal vende tilbage til arbejdspladsen efter hjemsendelsen og  

 fortsætte ansættelsesforholdet, indtil det gældende varsel for opsigelse fra  

 lønmodtagerens side er overholdt.
7. I lovens § 6 er fastsat regler om førtidig  

 hjemsendelse eller efterkassation.
Også her påhviler der lønmodtageren en  

 underretningspligt.
Underretningen skal gives uden ugrundet ophold, d.v.s.  

 straks når forholdet bliver lønmodtageren bekendt.
 Undlader den værnepligtige at give arbejdsgiveren underretning i henhold  

 til § 6, stk. 1, medfører det, at arbejdsgiveren kan anse  

 ansættelsesforholdet for ophørt fra det tidspunkt, hvor efterkassation eller  

 hjemsendelse finder sted.
Lønmodtageren har ifølge lovens § 6, stk. 2, dog ret til at vende tilbage  

 til jobbet i de »førtidige« hjemsendelsessituationer.
Retten er dog  

 betinget af den nævnte underretningspligt.
Arbejdsgiveren bestemmer, hvornår  

 arbejdet skal genoptages, men den værnepligtige har ret til at vende tilbage  

 til arbejdet senest 4 måneder efter efterkassation eller andre fremrykkede  

 hjemsendelser.
I praksis skal en værnepligtig, der f.eks. kasseres 2 måneder  

 efter påbegyndt tjeneste, straks varsle sin tilbagekomst til arbejdsgiveren  

 og har herefter ret til at vende tilbage til sit arbejde efter yderligere 4  

 måneders fravær.
Eksempel: Indkaldt 1/2 1986 Kasseret 1/4 1986 Ret til genoptagelse af job 1/8 1986 Hvis en værnepligtig, der hjemsendes før tiden, i medfør af lovens § 5,  

 stk. 1, med 3-4 måneders varsel har givet underretning om tidspunktet for sin  

 hjemsendelse, har han dog, ifølge lovens § 6, stk. 2, ret til at genoptage  

 sit arbejde på dette tidspunkt.
Genindtræden i tjenesten 8. Såfremt den værnepligtige benytter sig af sin ret  

 til at meddele, at han agter at vende tilbage til jobbet efter aftjent  

 værnepligt, medfører det for ham en forpligtelse til at møde op.
Hvis han  

 ikke genindtræder i tjenesten, kan arbejdsgiveren ophæve ansættelsesforholdet  

 uden varsel.
Særlige regler for søfarende 9. Ved arbejdsministeriets bekg. 314 25/6 1985 om  

 værnepligtsorlov er der fastsat særlige regler for søfarende.
I relation  

 hertil bemærkes, at det under staten overenskomstansatte sejlende personale  

 er omfattet af loven - bortset fra situationer, hvor der ansættes personale  

 til tjeneste på et enkelt skib til udførelse af enkeltstående opgaver.
 Alle med et fast ansættelsesforhold må anses for at være rederiansatte.
Særlige regler for tjenestemænd og tjenestemandslignende ansatte 10. Underretningsbestemmelserne i lovens § 4, stk. 2,  

 § 5, stk. 3, og § 6, stk. 3, finder ikke anvendelse på værnepligtige, der er  

 ansat i henhold til lov om tjenestemænd i staten, folkeskolen og folkekirken,  

 jfr. lovens § 8. Bestemmelserne finder ej heller anvendelse på værnepligtige,  

 der er ansat på tjenestemandslignende vilkår, og for hvem der i regulativ  

 el.lign. er fastsat regler om afskedigelse, disciplinærforfølgning mv.  

 svarende til de for tjenestemænd gældende.
Manglende overholdelse af en foreskreven underretningspligt - eller  

 undladelse af genindtræden ved orlovens udløb - vil imidlertid for disse  

 medarbejderes vedkommende være en tjenesteforseelse.
Eventuel afskedigelse i  

 den anledning vil alene kunne ske i overensstemmelse med de herom gældende  

 regler.
 Lønforhold mv.
11. For tjenestemænd gælder, at der ikke ydes løn  

 under første indkaldelse.
Til tjeneste som befalingsmand af reserven gives  

 som hovedregel tjenestefrihed uden løn.
Derimod ydes der fuld løn under  

 pligtige genindkaldelser for den måned, indkaldelsen finder sted, og for den  

 følgende.
De nærmere regler om den lønmæssige stilling findes i fmst. cirk.  

 131 21/6 1977 om løn til tjenestemænd m.fl. under værnepligtstjeneste.  

 Cirkulærets bestemmelser finder tilsvarende anvendelse på  

 overenskomstansatte, der i henhold til overenskomsten aflønnes efter reglerne  

 for statstjenestemænd under første indkaldelse.
 12. I de tilfælde, hvor der i medfør af reglerne i  

 ovennævnte cirkulære skal ske lønfradrag - f.eks. for tjenestemænd, der  

 indkommanderes som befalingsmænd af reserven - foretages lønfradrag som  

 angivet i fmst. cirk. 24/5 1985 om lønfradrag/-beregning for tjenestemænd.
 13. Under fravær som følge af aftjening af værnepligt  

 optjener tjenestemænd kun ferieret, når fraværet er på 1 måneds varighed  

 eller derunder.
 Ved tjenestemænds indkaldelse til aftjening af værnepligt følges reglerne  

 i ferieaftalens § 8, når fraværet i forbindelse hermed er på mere end 1  

 måneds varighed.
 14. For så vidt angår værnepligtstjenestens  

 indflydelse på eventuel prøvetid/prøveansættelse henvises til henholdsvis  

 kap. 36 (funktionærer) og kap. 17 (tjenestemænd).
Bilags- og henvisningsoversigt Bilag til kap. 30 Bilag 30.1 Fmst. cirk. 131 21/6 1977 om løn til tjenestemænd m.fl. i staten,  

 folkeskolen og folkekirken under værnepligtstjeneste mv.
Bilag 30.2 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse m.v.) samt frihed for arbejde på  

 ubekvemme tidspunkter under lønnet fravær fra tjenesten.
Bilag til andre kapitler Bilag 18.1 Fmst. cirk. 18/11 1985 om lønanciennitet m.v. for tjenestemænd i staten  

(lønanciennitetscirkulæret) (LP. nr. 117/85).
Bilag 25.1 Fmst. cirk. 25/6 1985 om aftale 14/6 1985 om de for statens tjenestemænd  

 gældende ferieregler (ferieaftalen) (LP. nr. 036/85).
Bilag 28.6 Fmst. cirk. 25/11 1985 om bekg. 536 25/11 1985 om tjenestefrihed og  

 lønafkortning for ansatte i staten mv., der varetager ombud o.lign.  

(ombudsbekendtgørelsen).
Bilag 28.8 Fmst. cirk. 24/5 1985 om lønfradrag/-beregning for tjenestemænd (LP. nr.  

 029/85).
Love og bekendtgørelser i II del L 292 18/6 1969 om tjenestemandspension  

(tjenestemandspensionsloven).
Henvisninger i øvrigt L 148 17/4 1985 om værnepligtsorlov.
 Arbejdsministeriets bekg. 314 25/6 1985 om værnepligtsorlov (Om særlige  

 regler for søfarende).
