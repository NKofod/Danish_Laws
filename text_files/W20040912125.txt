 Landsskatteretskendelse vedr. indeholdelse af A-skat mm. af  

 værdi af fri bil på gule plader samt fradrag for købsmoms for samme bil.
Klagen skyldes  

  

 told- og skatteregionens afgørelse, hvor  

 andelsselskabet A er anset for pligtig at indeholde A-skat m.m. af værdi af  

 fri  

 bil til B.
Herudover  

    

  

 har regionen ikke  

 anerkendt fradrag for købsmoms af anskaffelse af bilen.
Told- og skatteregionens afgørelse ændres delvis A er et andelsselskab med begrænset ansvar (AMBA).  

 Selskabets deltagere er landboforeninger og husmandsforeninger i en landsdel.  

 A  

 formidler indbyrdes køb og salg af grise og kreaturer mellem foreningernes  

 medlemmer (landbrugere). A beskæftiger ca. 12 - 15 medarbejdere og råder over  

 10-12 lastvogne til dyretransport og 2 varevogne på gule plader.
 A ejede i perioden fra 1993-1998 en Nissan King Cab 2,5, der  

 blev købt til 207.084,80 kr., og indregistreret første gang den 1. oktober  

 1993.
Den 8. september 1998 erhvervedes en Toyata Picnic Van 2.2  

 turbo diesel til 169.049,00 kr.
Bilen, der er på gule plader, blev  

 indregistreret 1. gang den 9. september 1998. A har foretaget fradrag for  

 momsen af anskaffelsessummen på bilen, i alt 28.049 kr.
Der er ikke betalt  

 tillægsafgift for privat anvendelse i medfør af vægtafgiftslovens § 2.
Bilerne har været stillet til rådighed for forretningsfører  

 B.
Han har forklaret, at han er leder af A og refererer direkte til  

 bestyrelsen.
Han blev ansat i 1992, hvor der blev udarbejdet følgende  

 ansættelseskontrakt.
( ) § 1.
 Undertegnede C (herefter kaldet  

 foreningen) antager fra 1. september 1992 at regne medundertegnede B  

 (herefter  

 kaldet forretningsføreren) som forretningsfører for foreningerne.
 § 2.
Det påhviler forretningsføreren  

 at varetage sine opgaver med flid og troskab og med anvendelsen af sin fulde  

 arbejdskraft.
Han må følgelig ikke uden foreningens samtykke have andet  

 lønnet  

 erhverv.
 Forretningsføreren har pligt til  

 at følge de almindelige og specielle retningslinier, der måtte blive  

 udfærdiget  

 af foreningens forretningsudvalg eller bestyrelser.
 Forretningsføreren er sekretær  

 for foreningernes bestyrelser og er ansvarlig for, at de beslutninger disse  

 bestyrelser træffer gennemføres, og at alle pålagte opgaver løses  

 tilfredsstillende.
 Forretningsføreren er ansvarlig  

 for alle ledelsesmæssige funktioner, herunder at ansætte og afskedige  

 personale, samt aftale løn og arbejdsvilkår med personalet.
 Forretningsføreren refererer  

 direkte til forretningsudvalget og bestyrelser.
 § 3.
 Forretningsføreren indgår  

 særskilt lønaftale med forretningsudvalget.
 § 4.
Forretningsføreren er berettiget  

 til at holde ferie i henhold til Ferieloven.
Forretningsføreren oppebærer  

 månedligt feriepenge efter Ferielovens bestemmelser.
 Forretningsføreren fastlægger  

 ferie efter aftale med forretningsudvalget i overensstemmelse med foreningens  

 tarv.
 Med hensyn til førstkommende  

 ferie efter ansættelsen bemærkes, at forretningsføreren selv afholder  

 udgifterne til ferien det første år efter ansættelsen, indtil  

 forretningsføreren har optjent ferie i henhold til Ferielovens regler.
 § 5.
 Opsigelse skal fra begge parters  

 side ske med gyldigt varsel i henhold til funktionærlovens regler.
 § 6.
 Forretningsføreren har krav på  

 lønforhandling én gang pr. år, første gang 1. april 1993.
 § 7.
 Forretningsføreren har ret til at  

 deltage i et relevant lederkursus pr. år efter aftale med  

 forretningsudvalget.
 § 8.
 Foreningen betaler de faste  

 afgifter på forretningsførerens private telefon.
Foreningen stiller bil til  

 rådighed for forretningsføreren indenfor en anskaffelsessum, der giver  

 foreningen fuld ret til skattemæssig afskrivning.
Alle drifts- og  

 vedligeholdelsesudgifter betales af foreningen.
Udskiftning af bilen sker  

 efter  

 aftale med forretningsudvalget.
 I tilfælde af bortvisning,  

 fratræden efter opsigelse eller tjenestefritagelse skal forretningsføreren  

 straks aflevere foreningens bil.
 § 9.
 Udgangspunktet for  

 forretningsførerens arbejde bliver hjemmeadressen på grund af den med landbo-  

 og brandmyndighederne aftalte brandberedskabsvagt.
 Forretningsførerens kontoradresse  

 bliver ...... i X.
 § 10.
 Har forretningsføreren på grund  

 af sygdom været uarbejdsdygtig i 120 dage inden for et tidsrum af 12 måneder,  

 finder de i Funktionærlovens § 5, stk. 2, indeholdte regler om forkortet  

 opsigelsesvarsel anvendelse.
 § 11.
 Forretningsføreren har pligt til  

 at iagttage tavshed med hensyn til alle forhold vedrørende foreningerne og  

 deres virksomhed.
 § 12.
Forretningsføreren må i ét år  

 efter eventuel ansættelsesophør ikke drive handel med kreatur, kalve, grise,  

 får og lam i amtet.
Dette gælder såvel direkte som indirekte.
 Forretningsføreren må ikke  

 sideløbende med sin ansættelse hos foreningerne drive handel i eget eller  

 andens navn med kreatur, kalve, grise, får og lam.
Overtræder forretningsføreren den  

 ham påhvilende konkurrenceklausul, ifalder han foruden almindeligt  

 erstatningsansvar en konventionalbod, der svarer til 3 måneders løn, for hver  

 gang overtrædelsen finder sted, hvorhos den retstridige virksomhed kan  

 hindres  

 ved fogedforbud.
Erlæggelse af bod bevirker ikke pligtens bortfald.
( ) B har forklaret, at en typisk dag for hans vedkommende  

 forløber således, at han tager på arbejde ved 7.30-8.00 tiden og er hjemme  

 igen  

 ved 16-17 tiden.
På vejen til og fra arbejde medbringer han altid post til og  

 fra A.
Tiden i bilen bliver brugt til at komme i kontakt med A's chauffører  

 med  

 henblik på koordination af arbejdet samt almindelig samtale.
Efter aftale med  

 chaufførerne kører han dem endvidere f.eks. fra værksted om aftenen og til  

 værksted igen den følgende dag.
Dette sker typisk før eller efter arbejdstids  

 begyndelse/ophør.
Han er mere eller mindre altid på arbejde, og det er altid  

 muligt at komme i kontakt med ham.
Dette er nødvendiggjort af virksomhedens  

 karakter og det arbejde han udfører.
Han fungerer endvidere som vagt i overensstemmelse med A's  

 aftale med brandberedskabet.
Arbejdet består i, at han er tilkaldevagt i  

 tilfælde af brand på gårde og lignende med besætninger.
Det første opkald fra  

 brandmyndighederne foretages til kontoret, mens det andet opkald går til ham.  

 Såfremt han ikke er disponibel går det tredje opkald til en anden på  

 vagtlisten.
Når han har modtaget et opkald er hans opgave at finde  

 hotelværelser til besætningen samt finde chauffører, der kan  

 foretage  

 transporten.
I bilen er der en liste over chauffører, der kan tilkaldes i  

 disse  

 situationer.
Han har endvidere et stort netværk at trække på.
Det er derfor  

 ham, der varetager denne opgave.
Han er blevet tilkaldt 4 gange de sidste to  

 måneder udenfor arbejdstiden.
Bilen har plads til to personer og er udstyret med telefon,  

 telefonlister, reb, nødbelysning, skiftetøj til chauffører m.m. og fodtøj til  

 anvendelse i forbindelse med brandberedskabet.
Endvidere vil varevognen som  

 regel være forsynet med forskellige desinfektionsmidler til brug ved  

 lastvognenes rengøring og øvrige forbrugsstoffer til anvendelse i lastvogne.
Når bilen er på A's adresse om dagen, anvendes den af flere  

 forskellige ansatte til selskabets ærinder.
Det kan bl.a. være kundebesøg i  

 Tyskland eller besøg hos en leverandør i Danmark.
Det er oplyst, at B næsten dagligt møder på A's adresse, og  

 at varebilen anvendes til transport mellem hjem og arbejdsplads.
A havde  

 tidligere adresse i X, men flyttede i 2002 til Y.
Afstanden mellem B's  

 private  

 bopæl og de to adresser er for begges vedkommende ca. 17 km.
 Familien har i perioden været ejer af en privat personbil af  

 mærket ASSB GL 2.0.  

    

  

 Det årlige  

 kørselsforbrug er på ca. 22.000 km inkl. ægtefællens kørsel hjem/arbejde på  

 ca.  

 7.700 km.
 Foreningen er anset for indeholdelsespligtig af A-skat m.m.  

 af værdi af fri bil til B fra den 1. januar 2002. Herudover er der ikke  

 anerkendt fradrag for købsmoms med 28.049 kr. ved anskaffelse af bilen Toyota  

 Picnic Van.
Det fremgår af ansættelseskontrakten, at A stiller bil til  

 rådighed for forretningsføreren, og at A betaler alle drifts- og  

 vedligeholdelsesudgifter.
Ansættelseskontrakten indeholder ingen  

 begrænsninger  

 for bilens anvendelse.
Ifølge praksis på området, sådan som den er beskrevet i  

 Ligningsvejledningen 2001 afsnit A.B.1.9.2, er kørsel mellem hjem og  

 arbejdsplads at anse for privat anvendelse.
Dette gælder også, selvom bilen  

 anvendes til kørsel til/fra bopælen i forbindelse med kørsel, der i øvrigt er  

 erhvervsmæssig.
Selv om bilen tages med hjem og benyttes til erhvervsmæssig  

 kørsel udenfor kontorets normale arbejds- og åbningstid anvendes bilen også  

 til  

 sædvanlig transport mellem hjem og arbejdsplads.
Ved afgørelsen er det lagt  

 til  

 grund, at det er virksomhedens forretningssted i X (nu i Y), som er  

 forretningsførerens sædvanlige arbejdsplads.
Kørsel er derfor ikke omfattet  

 af  

 ligningslovens § 9 B som befordring mellem arbejdspladser eller befordring  

 inden for samme arbejdsplads.
 Det forhold, at B står til rådighed for brandberedskabet er  

 ikke en reel rådighedsforpligtelse, idet der foreligger en telefonkæde, hvor  

 mødepligten kan gå videre til den næste på listen.
Varebilen er egnet til personbefordring af private og den er  

 ikke et særligt køretøj.
Når bilen står på forretningsførerens  

 private  

 adresse udenfor normal arbejdstid kan den også benyttes til privat kørsel  

 udover kørsel mellem hjem og arbejdsplads.
Der foreligger hverken en  

 skriftlig  

 aftale om, at bilen ikke må benyttes til privat kørsel, eller et  

 kørselsregnskab, som godtgør, at der ikke er kørt privat udover kørsel mellem  

 hjem og arbejde.
 Varebilen har således været stillet til rådighed for B til  

 privat benyttelse.
 Der skal derfor indeholdes A-skat m.m. i værdi af fri bil  

 til B og foreningen har ikke fradrag for købsmoms.
 A's repræsentant har nedlagt påstand om, at selskabet ikke  

 anses for indeholdelsespligtig af A-skat m.m. af værdi af fri bil til B fra  

 den  

 1. januar 2002, samt at selskabet er berettiget til fuldt fradrag for moms af  

 udgifter til anskaffelse af bilen.
Til støtte for påstanden har repræsentanten gjort gældende,  

 at bilen ikke har stået til rådighed for privat benyttelse.
Således er der  

 kun  

 foregået kørsel i firmabilen med relation til den daglige drift af  

 foreningen.  

 Varebilen er ikke egnet til familiens private kørselsbehov med kun to sæder  

 inkl. førersæde samt bilens indhold af forskelligt udstyr og bilens  

 lugtgener.  

 Endvidere ville privat brug af bilen være ulovlig i henhold til momsreglerne,  

 da den fulde moms er fratrukket ved anskaffelsen.
Endelig sker der brug af  

 egen  

 privat personbil med et kørselsforbrug svarende til, at der ikke er behov for  

 anvendelse af firmabilen til privat brug.
Der er henvist til den seneste lovændring på området for fri  

 bil, jf. lov nr. 342 af 24/5 2002 med ikrafttrædelse den 1. januar 2002.  

 Lovændringen medfører, at firmabiler på gule plader, hvor der ikke er betalt  

 tillæg for privat anvendelse efter vægtafgiftslovens § 2, ikke er omfattet af  

 ligningslovens § 16, stk. 4, om beskatning af rådighed over fri bil.
Der er  

 ved  

 lovændringen tilkendegivet, at formodningsreglen om privat anvendelse ved  

 rådighed over firmabil har været urimeligt administreret.
Ved ikke at betale  

 tillægsafgift og ved at fratrække købsmomsen har man tilkendegivet, at der  

 ikke  

 sker privat anvendelse.
Der er endvidere henvist til bemærkningerne til  

 bestemmelsen, hvoraf fremgår; ( )Det findes ikke hensigtsmæssigt at  

 give  

 lovforslaget tilbagevirkende kraft 3 år tilbage i tiden, idet dette ville  

 indebære, at skattemyndighederne skulle revurdere og evt. genoptage alle de  

 skatteansættelser, der vedrører personer, der har rådet/råder over en  

 firmabil  

 på gule plader i denne periode. ( ) I modsætning hertil virker det urimeligt, at der efter  

 vedtagelsen af loven, i nærværende sag tages udgangspunkt i, at der foregår  

 privat anvendelse alene med begrundelse i formodningsreglen i den tidligere  

 ligningslovs § 16, stk. 4.
Told- og Skattestyrelsen har indstillet, at told- og  

 skatteregionens afgørelse stadfæstes.
For så vidt angår momsfradrag er der  

 henvist til told- og skatteregionens begrundelse.
Særligt til støtte for  

 spørgsmålet om indeholdelse af A-skat m.m. er følgende anført:
 Af bemærkninger til lov nr. 342  

 af 27. maj 2002 (L 181 punkt 3.8) fremgår bl.a.:
( ) Der foreslås derfor indført en  

 bestemmelse, hvorefter firmabiler på gule nummerplader, hvor der ikke er  

 betalt  

 tillæg for privat anvendelse efter vægtafgiftsloven, ikke er omfattet af  

 ligningslovens § 16, stk. 4, om beskatning af rådighed over fri bil.
Er en  

 firmabil på gule plader registreret første gang før 2. juni 1998 finder  

 ligningslovens § 16, stk. 4, heller ikke anvendelse, såfremt momsen af  

 anskaffelsessummen er fradraget.
 Hermed finder de bevisbyrde- og  

 dokumentationskrav  herunder kørebøger  der efter praksis er  

 udviklet i  

 forhold til denne bestemmelse, ikke anvendelse på sådanne firmabiler.
Hvis det viser sig, at der  

 alligevel køres privat i firmabilen vil det være en overtrædelse af  

 momsreglerne og vægtafgiftsloven.
Det indebærer, at der skulle have været  

 betalt tillæg for privat anvendelse af firmabilen.
Samtidig skulle momsen af  

 anskaffelsessummen ikke have været afløftet.
Hermed vil firmabilen blive  

 omfattet af ligningslovens § 16, stk. 4, om beskatning af den private  

 rådighed  

 af fri bil.
Det vil sige, at den skaffepligtige værdi af firmabilen  

 fastsættes  

 til 25 pct. af bilens værdi op til 300.000 kr. og 20 pct. af værdien  

 herudover.  

 Bilens skattepligtige værdi udgør dog mindst 160.000 kr.
Der kan endvidere være tale om  

 overtrædelse af skattekontrollovens regler.
Ifølge skattekontrolloven  

 straffes  

 skattesvig med bøde eller fængsel indtil 2 år.
Skatteunddragelse straffes med  

 bøde.
Tilsvarende regler gælder for så vidt afgår vægtafgiftsloven og  

 momsloven.( ) Reglen er således en bevisbyrderegel.
I sagen må det  

 imidlertid lægges til grund, at bilen jævnligt har været anvendt til  

 befordring  

 mellem bopælen og arbejdspladsen.
Sådan kørsel vil være omfattet af begrebet  

 erhvervsmæssig kørsel som fastlagt i ligningslovens § 9B.
Da bilen, hverken  

 er  

 et specialkøretøj omfattet af ligningslovens § 16, stk. 3, eller udelukkende  

 anvendes til transport mellem hjem og arbejdsplads i forbindelse med  

 rådighedsvagt, vil kørsel mellem bopælen og arbejdsstedet være privat kørsel.
 Efter momslovens § 41, stk. 1, kan afgift, der vedrører  

 anskaffelse af vare- og lastmotorkøretøjer med tilladt totalvægt på ikke over  

 3  

 t, ikke fradrages, medmindre køretøjerne udelukkende anvendes i forbindelse  

 med  

 virksomhedens fradragsberettigede levering af varer og ydelser.
Efter det oplyste kan bilen ikke anses udelukkende at have  

 været anvendt i forbindelse med A's fradragsberettigede levering af varer og  

 ydelser.
Retten har herved lagt vægt på, at bilen er anvendelig som  

 alternativ  

 til en privat bil, at B ikke har underskrevet en frasigelseserklæring, samt  

 at  

 bilen dagligt har været parkeret på hans private adresse.
Det af selskabet  

 oplyste om, at B har haft tilkaldevagt, samt at han i et vist omfang har  

 arbejdet fra bilen i forbindelse med kørsel fra hjemmet til arbejdspladsen,  

 findes ikke i tilstrækkelig grad at sandsynliggøre, at bilen udelukkende har  

 været anvendt til virksomhedens fradragsberettigede levering af varer og  

 ydelser.
Da selskabet ikke i øvrigt har sandsynliggjort, at bilen udelukkende  

 har været anvendt i forbindelse med virksomhedens fradragsberettigede  

 levering  

 af varer og ydelser, er det med rette, at told- og skatteregionen ved den  

 påklagede afgørelse ikke har anerkendt fradrag for moms af udgifter til  

 anskaffelse af bilen.
 Efter kildeskattelovens § 46, stk. 1, 1. pkt., skal den for  

 hvis regning udbetaling af A-indkomst foretages, i forbindelse med denne  

 udbetaling indeholde foreløbig skat i det udbetalte beløb.
 I henhold til § 20, nr. 22, i bekendtgørelse nr. 980 af 16.  

 november 2001 om opkrævning af indkomstskat hos personer m.v., jf.  

 kildeskattelovens § 43, stk. 2,  henregnes værdien af hel eller delvis  

 fri  

 bil, som arbejdsgiveren stiller til rådighed for den ansatte til A-indkomst,  

 jf. ligningslovens § 16, stk. 4.
 Af ligningslovens § 16, stk. 4, jf. lovbekendtgørelse nr.  

 791 af 17/9 2002, fremgår:
Den skattepligtige værdi af en  

 bil, der er stillet til rådighed for den skattepligtiges private benyttelse  

 af  

 en arbejdsgiver som nævnt i stk. 1, sættes til en årlig værdi på 25 pct. af  

 den  

 del af bilens værdi, der ikke overstiger 300.000 kr., og 20 pct. af resten.  

 Bilens skattepligtige værdi beregnes dog mindst af 160.000 kr.
For biler, der  

 er anskaffet af arbejdsgiveren højst tre år efter første indregistrering,  

 opgøres bilens værdi i det indkomstår, hvori første indregistrering er  

 foretaget, og i de to følgende indkomstår til den oprindelige nyvognspris og  

 herefter til 75 pct. af nyvognsprisen.
For biler, der er anskaffet mere end  

 tre  

 år efter første indregistrering, og for tidligere hyrevogne, der anskaffes  

 uden  

 berigtigelse af registreringsafgift, opgøres bilens værdi til arbejdsgiverens  

 købspris inklusive eventuelle istandsættelsesudgifter.
Ved værdiansættelsen  

 af  

 biler, der ikke indregistreres her i landet eller er omfattet af  

 registreringsafgiftslovens § 3 a, stk. 6, skal den værdi anvendes, som ville  

 blive lagt til grund ved værdiansættelsen af en tilsvarende bil efter 3.  

 eller  

 4. pkt.
Er bilen kun til rådighed en del af året, nedsættes den  

 skattepligtige  

 værdi svarende til det antal hele måneder, hvori bilen ikke har været til  

 rådighed.
Hvis en bil, der af arbejdsgiveren m.v. er stillet til rådighed for  

 den skattepligtige udelukkende for erhvervsmæssig kørsel, benyttes privat,  

 beskattes værdien af den private benyttelse i det pågældende år efter  

 reglerne  

 i 1.-5. pkt.
Kørsel mellem hjem og virksomheden højst 1 dag om ugen anses ved  

 anvendelsen af reglerne i 7. pkt. ikke for privat kørsel for skattepligtige,  

 der som led i kundeopsøgende arbejde fra hjemmet i øvrigt udelukkende kører  

 erhvervsmæssigt.
Den skattepligtige værdi efter 1.-7. pkt. nedsættes med den  

 skattepligtiges  

 betaling i indkomståret til arbejdsgiveren m.v. for råderetten, men nedsættes  

 ikke med eventuelle beløb, der beskattes efter reglen i § 9 C, stk. 7. For  

 biler omfattet af § 4, stk. 1, II, A, i lov om vægtafgift af køretøjer m.v.  

 finder 1.-9. pkt. kun anvendelse, såfremt der skal betales tillægsafgift for  

 privat anvendelse efter § 2 i lov om vægtafgift af køretøjer m.v.
For biler,  

 der er indregistreret første gang den 2. juni 1998 eller tidligere finder  

 1.-9.  

 pkt. ikke anvendelse på biler, hvor merværdiafgift vedrørende anskaffelsen er  

 fradraget ifølge merværdiafgiftsloven § 37, stk. 1, § 38, stk. 1, eller § 41,  

 fordi bilen udelukkende anvendes erhvervsmæssigt. Ligningslovens § 16, stk. 4, 10. og 11. pkt. trådte i kraft  

 den 30. maj 2002 med virkning fra den 1. januar 2002, jf. § 5, stk. 6, i lov  

 nr. 342 af 27/5 2002.
Da bilen er indregistreret 1. gang den 8. september 1998, og  

 der ikke er betalt tillægsafgift for privat anvendelse efter § 2 i lov om  

 vægtafgift af køretøjer m.v., er bilen omfattet af ligningslovens § 16, stk.  

 4,  

 10. pkt.
Da der ikke er truffet afgørelse om betaling af tillægsafgift for  

 privat anvendelse efter § 2 i lov om vægtafgift af køretøjer m.v. kan A ikke  

 anses for indeholdelsespligtig af A-skat m.m. af værdi af fri bil til  

 rådighed  

 for B fra den 1. januar 2002.
