 Danske El-værkers Forening, ELSAM og ELKRAFT har indgået en aftale med  

 Energiministeriet om øget anvendelse af vedvarende og indenlandske  

 energikilder i elproduktion.
 Dansk Elværkers Forening har på denne baggrund meddelt Byggestyrelsen, at  

 det elforsyningsmæssigt vil være af stor betydning, at de lokale elselskaber  

 orienteres af kommunerne om ansøgninger om byggetilladelse til privatejede  

 vindmøller, således at selskaberne herved på et tidligt tidspunkt får  

 kendskab til konkrete planer om etablering af privatejede vindmøller,  

 herunder kendskab til den fysiske placering i forhold til elnettet og  

 transformerstationer.
Foreningen har nærmere anført, at en sådan orientering vil give  

 elforsyningen betydeligt bedre muligheder for, dels på et tidligt tidspunkt  

 at vurdere, om den enkelte ejer opfylder Energiministerets betingelser for at  

 opnå anlægstilskud og dermed blive berettiget til tilslutning til el-nettet,  

 dels i det omfang det er muligt at undgå elforsyningsmæssigt uheldige  

 placeringer af privatejede vindmøller.
Placeringer der i givet fald kan  

 påføre øvrige forbrugere betydelige omkostninger til ny transformator eller  

 netværksforstærker.
Byggestyrelsen skal efter forhandling med Energiministeriet og Kommunernes  

 Landsforening på denne baggrund henstille, at kommunerne ved modtagelse af  

 ansøgninger om byggetilladelse til opførelse af private vindmøller orienterer  

 det lokale elselskab herom fx. ved fremsendelse til elselskabet af en kopi af  

 ansøgningen således, at selskabet på denne måde på et tidligt tidspunkt får  

 kendskab til den planlagte vindmøleopstilling.
Det bemærkes, at ansøgningen  

 om byggetilladelse skal behandles på sædvanlig måde, og at orienteringen til  

 det lokale selskab ikke har virkning for byggesagsbehandlingen.
Pdv eb Elsebeth Jarl fuldm.
