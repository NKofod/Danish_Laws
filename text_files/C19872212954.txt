(De tekniske skoler) De tekniske skoler.
 Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet har direktoratet  

 godkendt 2. dels uddannelsen som karosserismed med virkning fra 1. januar  

 1986 jvf. direktoratets skrivelse V-730 af 13. august 1986.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8. juni  

 1977.
 Undervisningsgrundlag:
 Undervisningen meddeles på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede karosserismed kan opbygge og fremstille karosserier og  

 chassier på erhvervskøretøjer.
 Endvidere reparere og oprette karosserier og chassier på erhvervs- og  

 personkøretøjer herunder motorkøretøjer, specielle motorkøretøjer, trailere,  

 anhængere, sættevogne og campingvogne.
 Karosserismeden har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
