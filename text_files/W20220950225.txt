Ligebehandlingsnævnets afgørelse om handicap - uanset handicap - kommuner kompetence J.nr. 21-30069 En mand, der er ordblind, klagede til Ligebehandlingsnævnet.
Han mente, at han var blevet udsat for forskelsbehandling pga. sit handicap, da det ved tekniske problemer med en hjemmeside, kun var muligt at rette henvendelse pr. mail den myndighed, som administrerer hjemmesiden.
Ligebehandlingsnævnet vurderede, at klagen alene angik indholdet af kommunens afgørelse om hjemmevejledning.
Nævnet kunne på den baggrund ikke behandle klagen.
 Klagen angår påstået forskelsbehandling på grund af handicap i forbindelse med den indklagede kommunes afgørelse om hjemmevejledning.
Ligebehandlingsnævnets afgørelse Ligebehandlingsnævnet kan ikke behandle klagen.
Sagsfremstilling Klager, der er ordblind, har fået bevilget hjemmevejledning af den indklagede kommune.
 Hjemmevejledningen består, ifølge klager, i, at der en gang om ugen kommer en hjemmevejleder og hjælper klager med at læse breve.
 Klager har oplyst, at han får breve hver dag, og derved skal vente i op til en hel uge på at få læst sine breve.
 Klagen blev modtaget i Ligebehandlingsnævnet den 6. juli 2021.
 Klager har fremsat krav om tilkendelse af godtgørelse på 50.000 kr.
Parternes bemærkninger Klager gør gældende, at han har været udsat for forskelsbehandling på grund af handicap.
 Klager mener, at den indklagede kommune har udsat ham for forskelsbehandling på grund af handicap i forbindelse med kommunens afgørelse om hjemmevejledning.
 Klager er ordblind og har fået bevilget hjemmevejledning en gang ugentligt til at læse breve.
Klager får dog breve hver dag, og skal derved vente i op til en hel uge før han kan få hjælp til at oplæsning af brevene.
Klager vil gerne kunne reagere straks, når han modtager et brev, og han ønsker ikke at samle til bunke.
På den måde kommer klager hurtigt bagud.
Desuden kan klager som følge heraf ikke svare på sine breve, når han selv har energien til det.
Klager skal vente på den pågældende medarbejder fra kommunen, og er derved afhængig af medarbejderen.
Kommunen kunne i stedet have udleveret en computer til klager, så han ikke længere var afhængig af kommunens hjælp til at læse sine breve.
Klager mener, at ordningen om hjemmevejledning begrænser ham og stiller ham ringere end andre personer.
Klager har gjort gældende, at kommunen på baggrund heraf skal betale en godtgørelse på 50.000 kr.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af handicap efter lov om forbud mod forskelsbehandling på grund af handicap.
 Det fremgår af forarbejderne til lov om forbud mod forskelsbehandling på grund af handicap, at loven ikke vedrører det materielle indhold i afgørelser truffet af offentlige forvaltningsmyndigheder eller i love vedtaget af Folketinget.
 Reglerne om bevilling af hjemmevejledning er reguleret i lov om social service.
 Efter det af klager oplyste vedrører klagen over kommunens afgørelse om hjemmevejledning alene anvendelsen og fortolkningen af regler i lov om social service.
 På den baggrund kan Ligebehandlingsnævnet ikke behandle klagen.
 Det bemærkes, at nævnet efter indholdet af klagen sammenholdt med oplysningerne i sagen ikke har fundet anledning til at foretage partshøring af den indklagede kommune.
Retsregler Afgørelsen er truffet efter følgende bestemmelser:
