Betingelser for skattefritagelse efter  

 parcelhusreglen ikke opfyldt ændring af kendelse fra skatteankenævn Skatterådet  

 tiltrådte told- og skatteforvaltningens indstilling om, at en  

 skatteansættelse,  

 som et skatteankenævn havde foretaget, blev forhøjet, jf. § 2, stk. 3, i  

 skatteforvaltningsloven.
Skatteankenævnets  

 kendelse Skatteankenævnet  

 har ved kendelse af 25. maj 2005 givet skatteyder medhold i, at fortjeneste  

 ved  

 afståelse af hans andel af ejendom X er omfattet af  

 skattefritagelsesbestemmelsen i § 8 i ejendomsavancebeskatningsloven.
 Skatteankenævnet  

 har som følge heraf nedsat skatteansættelsen for indkomståret 2002 med et  

 beløb  svarende til den af skatteadministrationen foretagne forhøjelse  

 af  

 skatteansættelsen.
Told- og  

 skatteforvaltningens indstilling Det er told- og  

 skatteforvaltningens vurdering, at skatteyders fortjeneste ved afståelse af  

 sin  

 andel af ejendommen ikke er omfattet af skattefritagelsesbestemmelsen i § 8,  

 stk. 1, i ejendomsavancebeskatningsloven, idet forvaltningen ikke finder det  

 godtgjort,  

 at skatteyder i sin ejertid har haft bolig i ejendom X i  

 ejendomsavancebeskatningslovens forstand.
 Som følge heraf  

 indstiller told- og skatteforvaltningen, at skatteansættelsen forhøjes for  

 2002  

 med fortjenesten ved afståelsen, jf. §§ 4 og 5 i  

 ejendomsavancebeskatningsloven.
Sagens  

 omstændigheder Skatteyder  

 erhvervede 1. januar 1993 50 pct. af ejendom X, der er et enfamilieshus.
Skatteyder ejede  

 herefter ejendommen i sameje med sin fader.
Pr. 1. januar 1994 købte  

 skatteyders ægtefælle sin svigerfaders andel af ejendommen.
 Skatteyders  

 fader har beboet ejendommen som lejer indtil ultimo 2001, hvor han flyttede  

 på  

 plejehjem.
Skatteyder og  

 hans ægtefælle har oplyst, at de pr. 1. januar 2002 valgte at fraflytte deres  

 hidtidige bolig A og flytte ind i ejendom X.
Da den nye bolig var delvis  

 møbleret, medtog de kun enkelte møbler, der blev flyttet på trailer.
Den nye  

 bolig var beliggende i en afstand af ca.  

 3 km  

 fra den hidtidige bolig.
 Ejendom A  

 forblev således - efter råd fra en ejendomsmægler - delvist møbleret, idet  

 ejendommen  

 så ville være lettere at sælge.
 Det er oplyst,  

 at kommunen den 12. februar 2002 har meddelt afslag på en ansøgning om  

 udstykning  

 af grunden på ejendom X, og at HUR har givet afslag på en ansøgning herom den  

 7. marts 2002.
 Ultimo februar  

 2002 flyttede skatteyder og hans ægtefælle tilbage til deres tidligere bolig  

 i  

 ejendom A, fordi ægtefællen ikke kunne falde til i den nye bolig i ejendom X.
 Ejendom X blev  

 solgt medio maj 2002 til overtagelse pr. 1. juni 2002.
 Ejendommen har  

 stået tom til 1. juni 2002, hvor de nye ejere er flyttet ind.
 Det er oplyst,  

 at ægtefællerne i begge tilfælde har meddelt flytning til Folkeregistret  

 omkring flyttetidspunktet.
Begrundelse for  

 told- og skatteforvaltningens indstilling Told- og  

 skatteforvaltningen finder, at fortjenesten ved afståelsen af ejendom X skal  

 medregnes ved opgørelsen af den skattepligtige indkomst, idet forvaltningen  

 ikke finder det godtgjort eller sandsynliggjort, at betingelserne for  

 skattefritagelse efter § 8, stk. 1, i ejendomsavancebeskatningsloven er  

 opfyldt.
 Fortjeneste ved  

 afståelse af fast ejendom skal medregnes ved opgørelsen af den skattepligtige  

 indkomst, jf. § 1 i ejendomsavancebeskatningsloven.
 Efter § 8, stk.  

 1, i ejendomsavancebeskatningsloven gælder dette dog ikke fortjeneste ved  

 afståelse af en- og tofamilieshuse eller ejerlejligheder, hvis ejendommen har  

 tjent til bolig for ejeren eller dennes husstand i en del af eller hele den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 Ud over  

 opfyldelse af boligkravet, skal visse krav vedrørende ejendommens grundareal  

 også være opfyldt, for at der kan opnås skattefritagelse.
 Efter  

 forvaltningens opfattelse beror det på en konkret bedømmelse i det enkelte  

 tilfælde,  

 om betingelserne for skattefritagelse, herunder boligkravet, i  

 ejendomsavancebeskatningslovens § 8, stk. 1, er opfyldt, jf.  

 Ligningsvejledningen 2005-3, afsnit  


  

 E.J.1.6  


.
 Modsat  

 skatteankenævnet finder forvaltningen ikke, at skatteyder har godtgjort, at  

 der  

 i sagen er tale om beboelse på ejendom X i ejendomsavancebeskatningslovens  

 forstand.
 Ved vurderingen  

 af, om en person anvender sin ejendom som bolig i  

 ejendomsavancebeskatningslovens  

 forstand, tager man udgangspunkt i en række momenter som i større eller  

 minder  

 grad indicerer, at den pågældende person gennem sin bolig har en bred  

 tilknytning til det pågældende sted - altså centrum for sine livsinteresser.
 Man taler om en  

 erhvervsmæssig, økonomisk, familiemæssig og personlig tilknytning til det  

 pågældende  

 sted.
Told- og  

 skatteforvaltningen finder ikke, at skatteyder og hans ægtefælle har  

 godtgjort,  

 at de har opfyldt bopælskravet på ejendom X.
Forvaltningen lægger især vægt  

 på,  

 at der er tale om en ganske kort periode på et par måneder, hvorefter  

 ægteparret flytter tilbage til deres oprindelige bolig, som ligger tæt på  

 ejendom X, som ikke har været sat til salg, og som har stået møbleret hele  

 perioden.
 Der er fast  

 praksis i landsskatteretsafgørelser for avanceskattepligt i sådanne sager.
 Told- og  

 skatteforvaltningen skal i øvrigt henvise til:
 Da told- og  

 skatteforvaltningen som nævnt ikke finder, at det er dokumenteret, at  

 skatteyder og hans ægtefælle har haft bolig på ejendom X i  

 ejendomsavancebeskatningslovens forstand, er fortjenesten ved afståelsen af  

 ejendommen ikke omfattet af skattefritagelsesbestemmelsen i § 8, stk. 1, i  

 ejendomsavancebeskatningsloven.
 Told- og  

 skatteforvaltningen indstiller derfor til Skatterådet, at skatteyders  

 skattepligtige indkomst for indkomståret 2002 ændres, således at fortjeneste  

 ved afståelse af hans andel af ejendom X medregnes ved indkomstopgørelsen.
Skatteyders  

 bemærkninger til sagsfremstillingen Da sagen  

 allerede har været behandlet ved skatteankenævnet i Kommune Y, der har givet  

 skatteyder fuldt medhold, henviser skatteyder til, at forelæggelse for  

 Skatterådet skal ske med hjemmel i § 2, stk. 3, i skatteforvaltningsloven,  

 hvorefter Skatterådet kan ændre en åbenbar ulovlig afgørelse.
 Skatteyder  

 henviser i den forbindelse til et notat om Ligningsrådets/Skatterådets  

 kompetencer til at korrigere forkerte afgørelser, som skatteministeren har  

 fremsendt til Skatteudvalgets medlemmer.
 Endvidere  

 henviser skatteyder til, at Skatterådets kompetence er væsentlig indskrænket  

 i  

 forhold til Ligningsrådets kompetence, men det er opfattelsen, at sagen  

 heller  

 ikke ville have været egnet til forelæggelse for Ligningsrådet.
Skatteyder  

 anfører, at der ikke er tvivl om, at den meget konkrete afgørelse fra  

 skatteankenævnet  

 ikke er en ulovlig afgørelse.
Der henvises til, at SKAT heller ikke har gjort  

 dette gældende.
 Det er herefter  

 skatteyders opfattelse, at der i skatteforvaltningsloven ikke er hjemmel til  

 at  

 forelægge sagen for Skatterådet, idet afgørelsen på ingen måde er en  

 "åbenbart ulovlig afgørelse".
Efterfølgende  

 har skatteyder også henvist til den aftale, der er indgået mellem told- og  

 skatteforvaltningens direktør og formanden for Skatterådet om sager, som  

 forvaltningen skal forelægge for Rådet.
Det fremgår heraf, at sager af denne  

 karakter ikke skal forelægges rådet som led i den almindelige sagsbehandling,  

 jf. aftalens bilag 4, 5. pkt. (Skat, EBL § 8 generelt).
 Herudover  

 kommenterer skatteyder de faktiske oplysninger i sagen.
Told- og  

 skatteforvaltningens kommentarer til skatteyders bemærkninger til  

 sagsfremstillingen Efter  

 skatteyders opfattelse er der ikke i skatteforvaltningslovens § 2, stk. 3,  

 hjemmel til, at Skatterådet kan ændre den indkomstansættelse, der er  

 foretaget  

 af skatteankenævnet i Kommune Y, da afgørelsen på ingen måde er en  

 "åbenbar ulovlig afgørelse".
 Told- og  

 Skatteforvaltningen skal hertil bemærke, at det er opfattelsen, at den  

 indkomstansættelse, der er foretaget af skatteankenævnet, er åbenbar ulovlig,  

 idet skatteyder ikke opfylder de betingelser, der fremgår af § 8, stk. 1, i  

 ejendomsavancebeskatningsloven,  

 og som er en forudsætning for skattefritagelse.
 Skatteankenævnet  

 har således anset fortjenesten ved afståelsen af ejendommen for skattefri,  

 selv  

 om betingelserne herfor ikke var opfyldt.
 Skatteyder  

 henviser også til, at det af aftalen mellem told- og skattedirektøren og  

 formanden for Skatterådet fremgår, at sager af den pågældende karakter ikke  

 skal forelægges for Skatterådet.
Told- og  

 skatteforvaltningen skal hertil bemærke, at kun Skatterådet har kompetence  

 til  

 at ændre skatteankenævnsafgørelser, og at aftalen ikke er til hinder for, at  

 Skatterådet kan udøve denne kompetence.
Det fremgår i øvrigt  

 af aftalen,  

 at den omtalte sagstype som udgangspunkt ikke skal forelægges for Rådet.  

 Forvaltningen kan desuagtet vælge at forelægge en sag for Rådet.
 Forvaltningen er  

 af den opfattelse, at afgørelsen er i åbenbar strid med hidtidig fortolkning  

 af  

 skattefritagelsesbestemmelsen i § 8, stk. 1, i  

 ejendomsavancebeskatningsloven.  

 Der er således tale om en principiel sag, som forvaltningen finder, bør  

 forelægges for Skatterådet.
 Told- og  

 skatteforvaltningen har ikke yderligere kommentarer til skatteyders  

 bemærkninger til sagsfremstillingen.
 Told- og  

 skatteforvaltningen indstiller derfor til Skatterådet, at skatteyders  

 skattepligtige indkomst for indkomståret 2002 ændres, således at fortjeneste  

 ved afståelse af hans andel af ejendommen X medregnes ved indkomstopgørelsen.
Skatterådets  

 afgørelse Skatterådet har  

 på sit møde den 24. januar 2006 behandlet sagen.
Skatterådet er enig i told-  

 og  

 skatteforvaltningens indstilling.
Skatterådet finder herefter, at  

 Skatteankenævnets kendelse af 25. maj 2005 er ulovlig, idet nævnet i sin  

 kendelse  

 har tilsidesat hidtidig praksis vedrørende fortolkningen af  

 skattefritagelsesbestemmelsen i § 8, stk. 1, i ejendomsavancebeskatningsloven  

 (parcelhusreglen).
Skatterådet skal  

 herved henvise til følgende sammenlignelige afgørelser fra domstolene, der er  

 offentliggjort  

 som henholdsvis TfS 1999.318Ø,  


  

 SKM2004.221.VLR  


,  


  

 SKM2005.21.ØLR  


  

 og senest  


  

 SKM2006.16.ØLR  


.  

 Fælles for disse afgørelser er, at skatteyder efter sin forklaring flytter  

 fra  

 den hidtidige bolig til en ejendom, der typisk har været udlejet, at denne  

 ejendom kort efter sælges, og at den pågældende herefter flytter tilbage til  

 sin hidtidige bolig.
Under disse omstændigheder er der i domspraksis en  

 formodning for, at der ikke er tale om skifte af bolig, men højest om et  

 midlertidigt  

 ophold.
Bevisbyrden for, at ejendommen har tjent som bolig, påhviler  

 skatteyder.
 På den baggrund  

 finder Skatterådet det i den foreliggende sag ikke godtgjort, at ejendommen  

 har  

 tjent til bolig for den pågældende i ejendomsavancebeskatningslovens  

 forstand.
 Indkomstansættelsen  

 for indkomståret 2002 forhøjes således, at fortjeneste ved afståelsen af  

 skatteyders  

 andel af ejendommen medregnes ved indkomstopgørelsen.
