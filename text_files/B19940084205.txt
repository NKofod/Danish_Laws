 I medfør af § 19, stk. 3, §§ 20 og 21, og § 35, stk. 2, i lov om  

 husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  Kunstig sædoverføring på andres heste må kun  

 foretages af autoriserede dyrlæger samt af hesteinseminører, jf. stk. 2.
Stk. 2.  Ved hesteinseminører forstås i denne  

 bekendtgørelse personer, som har gennemgået et kursus i kunstig sædoverføring  

 på heste, og som på grundlag af dette samt en bestået prøve har fået  

 Veterinærdirektoratets tilladelse til at foretage kunstig sædoverføring på  

 andres heste.
Kurset skal være godkendt af Veterinærdirektoratet.
 Stk. 3.  Kunstig sædoverføring på andres heste skal  

 foretages i overensstemmelse med bilag 1.
 § 2.  Den ansvarlige for et hestehold, hvori der er  

 foretaget kunstig sædoverføring, skal føre en fortegnelse over hver enkelt  

 hoppe, der er insemineret, med angivelse af hoppens navn og eventuelle  

 stambogsnummer, hingstens navn og stambogsnummer samt insemineringsdato.
 Stk. 2.  Fortegnelsen skal opbevares i mindst 2 år efter  

 sidste inseminering og skal på forlangende forevises Veterinærdirektoratet.
 § 3.  Hingstesæd, der benyttes til kunstig  

 sædoverføring, skal enten være opsamlet i Danmark eller være lovligt indført  

 hertil.
 § 4.  Udgifter, som afholdes i medfør af denne  

 bekendtgørelse, er Veterinærdirektoratet uvedkommende.
 § 5.  Overtrædelse af § 1, stk. 1 og 3, § 2 og § 3  

 straffes med bøde.
Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 6.  Bekendtgørelsen træder i kraft den 27. september  

 1994.
Veterinærdirektoratet, den 30. september  

 1994 Erik Stougaard / Sten Strømgren Bilag 1 Betingelser for kunstig sædoverføring på andres heste 1. Inden en hoppe modtages til inseminering, skal  

 inseminøren så vidt muligt sikre sig, at der ikke i oprindelsesbesætningen  

 eller på ejendommen, hvor inseminering skal finde sted, befinder sig akut  

 syge dyr.
Såfremt der i oprindelsesbesætningen eller på ejendommen, hvor  

 inseminering skal finde sted, befinder sig akut syge dyr, bør hoppen ikke  

 modtages til inseminering.
2. Inden en ejendom med heste besøges, skal  

 inseminøren så vidt muligt sikre sig, at der ikke befinder sig akut syge dyr  

 på ejendommen.
I så fald bør besøget aflægges som sidste besøg den pågældende  

 dag.
3. Under arbejdet med insemineringen skal inseminøren  

 være iført fod- og overtrækstøj, der kan rengøres og desinficeres, eller som  

 kasseres umiddelbart efter insemineringen.
Når en ejendom med heste besøges,  

 kan inseminøren dog benytte fod- og overtrækstøj, der forefindes og  

 efterlades på ejendommen.
4. Instrumenter og andet nødvendigt udstyr skal  

 transporteres hygiejnisk forsvarligt.
Til insemineringen skal benyttes  

 eengangsudstyr eller udstyr, som tåler desinfektion ved kogning eller  

 tørsterilisation, og insemineringen skal udføres under iagttagelse af god  

 hygiejne.
5. Nødvendig afvaskning og desinfektion af hænder samt  

 omhyggelig rengøring og eventuel desinfektion af fod- og overtrækstøj skal  

 foretages mellem inseminering af hver hoppe og inden en ejendom med heste,  

 hvor inseminering har fundet sted, forlades.
Til aftørring skal anvendes  

 papirhåndklæder, der efterlades på den ejendom, hvor inseminering har fundet  

 sted.
 6. Inseminøren skal føre en fortegnelse over hvert  

 enkelt hestehold, hvori der er insemineret, og over hver enkelt hoppe, der er  

 insemineret, med angivelse af hoppens navn og eventuelle stambogsnummer,  

 hingstens navn og stambogsnummer, opsamlingssted og opsamlingsdato for den  

 anvendte sæd samt insemineringsdato(er). De registrerede oplysninger skal  

 opbevares i mindst 2 år og skal på forlangende forevises  

 Veterinærdirektoratet.
