 Landsforeningen af beskikkede advokater har anmodet justitsministeriet om,  

 at der må blive fastsat retningslinier for, hvorledes en forsvarer, der  

 tilkaldes af politiet under efterforskningen, skal honoreres for sin  

 tilstedeværelse i tilfælde, hvor retten efterfølgende afslår at foretage  

 beskikkelse af den pågældende advokat.
 I den anledning har justitsministeriet indhentet en udtalelse fra  

 Københavns politi, der har oplyst, at politiet i disse tilfælde har udbetalt  

 honorarer svarende til Københavns byrets retningslinier for fastsættelse af  

 salærer ved fremmøde i grundlovsafdelingen.
 Justitsministeriet finder denne praksis hensigtsmæssig og anmoder om, at  

 der udbetales honorarer i overensstemmelse hermed.
