Ændringsforslag stillet den 26. februar 2019 Ændringsforslag til 3. behandling af Forslag til lov om ændring af udlændingeloven (Fuld brugerbetaling for danskundervisning under au pair-ordningen) [af Martin Henriksen (DF) m.fl.]:
Til § 1 Af Martin Henriksen (DF):
1) I den under nr. 1 foreslåede ændring af § 9 j, stk. 6., 1. pkt., ændres »14.100 kr.« til: »17.300 kr.« [Konsekvensændring af fritagelse for gebyr ved skift af værtsfamilie] Bemærkninger Til nr. 1 Formålet med lovforslaget var at sikre en højere grad af brugerbetaling for danskundervisningen i au pair-ordningen.
Ved 2. behandling vedtog Folketinget et ændringsforslag, der fritager ansøgninger ved skift af værtsfamilie fra at betale gebyret på 14.100 kr., som skal bidrage til udgifterne til danskundervisning.
Ministeriet har over for udvalget oplyst, at ca. 250 ansøgninger ikke længere vil være gebyrbelagt.
Det betyder, at udgifterne pr. ansøgning stiger, hvis det skal afspejle den reelle udgift i 2015/16, som tidligere opgjort af ministeren.
Det korrekte beløb bør ifølge det oplyste være 17.300 kr., hvis færre skal bidrage til udgiften (jf. bilag 21). Ændringsforslaget stilles for at sikre sammenhæng mellem udgiften i 2015/16 pr. ny ansøgning om au pair-ophold.
Beløbet satsreguleres fra 2020 en gang årligt den 1. januar efter satsregulerinsprocenten.
