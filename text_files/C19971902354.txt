 Socialministeriet har på grund af lovændringer udarbejdet et nyt skema til  

 brug ved (amts)kommunens anmodning om statsrefusion af sociale ud./. gifter  

 for 1997. Skemaet vedlægges i 9 (* 1) eksemplarer (3 pr. kvartal) og  

 erstatter de tidligere fremsendte skemaer for april, juli og oktober  

 kvartaler 1997.
 Der er følgende bemærkninger til de nye konti m.m., der er medtaget på det  

 reviderede skema for 1997:
 1. Folketinget har den 13.december 1996 vedtaget L 28  

 Forslag til lov om ændring af lov om social bistand (Regler om oprettelse,  

 visitation og finansiering mv. af individuelt beskyttede enkeltpladser efter  

 bistandslovens §§ 91-95). Lovændringen er trådt i kraft den 1.januar 1997.
 Lovændringen betyder bl.a. en ændring af finansieringen af løntilskuddet  

 til personer med nedsat erhvervsevne, som ikke får social pension i  

 individuelt beskyttede enkeltpladser (50/50- ordningen). Staten overtager  

 amtskommunens andel af løntilskuddet, således at kommunen og staten hver  

 afholder 50 pct. af udgifterne til løntilskuddet.
Ændringen af finansieringen betyder, at kommunerne skal anmelde deres  

 udgifter til løntilskud til personer i individuelt beskyttede enkeltpladser  

 efter 50/50-ordningen til statsrefusion.
Det er alene udgiften til  

 løntilskuddet, der skal anmeldes til statsrefusion.
Lønudgiften til personer  

 i indivi-duelt beskyttede enkeltpladser efter 50/50-ordningen i kommunale  

 institu-tioner, virksomheder mv. kan ikke anmeldes til statsrefusion.
 På det reviderede skema for anmodning om statsrefusion af sociale  

 udgif-ter for 1997 er der oprettet 3 nye konti vedrørende udgifter til  

 løntilskud:
5.41.01. Løntilskud til personer i individuelt beskyttede enkeltpladser  

 efter 50/50-ordningen med 50 pct. refusion 5.41.02. Løntilskud til flygtninge i individuelt beskyttede enkeltpladser  

 efter 50/50-ordningen med 100 pct. refusion 5.41.03. Løntilskud til flygtninge i individuelt beskyttede enkeltpladser  

 efter 50/50-ordningen med 75 pct. refusion På skemaet for april kvartal 1997 skal kommunen anmelde de anslåede  

 udgifter til løntilskud for januar og april kvartaler under et.
 2. Folketinget har den 20.december 1996 vedtaget L 107  

 Forslag til lov om ændring af lov om kommunal aktivering (Indførelse af  

 præmieringsordning for offentlige arbejdsgivere). Lovændringen er trådt i  

 kraft 1.januar 1997.
Efter den nye bestemmelse i aktiveringslovens § 27 a udbetaler kommunerne  

 en præmie på 25.000 kr. pr. ansættelse til offentlige arbejdsgivere, der  

 ansætter en kontanthjælpsmodtager i ordinær beskæftigelse.
Det er en  

 forudsætning for udbetalingen af præmien, at kontanthjælpmodtageren har været  

 i jobtræning eller individuel jobtræning i mindst 12 og højst 24  

 sammenhængende måneder, og at kontanthjælpsmodtageren ansættes på  

 overenskomstmæssige løn- og ansættelsesvilkår på fuld tid i mindst 18  

 sammenhængende måneder.
Kommunens udgifter til præmien refunderes med 100 pct. af staten.
På det  

 reviderede skema for anmodning om statsrefusion af sociale udgifter for 1997  

 er der oprettet en ny konto vedrørende udgifter til præmien:
 Præmieringsordning for offentlige arbejdsgivere, jf. lov om kommunal  

 aktivering § 27 a.
På skemaet skal der ikke angives beløb i kolonnerne A-D, men kun  

 refusionsbeløbene i kolonnerne F-H.
På skemaet for april kvartal 1997 skal  

 kommunen anmelde udgifterne til præmien for januar og april kvartaler under  

 èt.
 Konteringen af udgifterne til præmien i Budget- og regnskabssystemet for  

 kommuner og amtskommuner forventes at blive fastlagt på et møde i Budget- og  

 regnskabsrådet den 5.februar 1997.
 3. Folketinget har den 20.december 1996 vedtaget L 108  

 Forslag til lov om ændring af lov om dagpenge ved sygdom eller fødsel  

 (Styrkelse af opfølgningen, ændrede beregningsregler mv.).
Lovændringen indebærer bl.a., at refusionsreglerne omlægges, således at  

 kommunerne fremtidig skal afholde 50 pct. af udgifterne til sygedagpenge  

 efter 8 uger mod hidtil efter 13 uger.
Denne ændring træder i kraft den  

 31.marts 1997 og finder anvendelse på de sygdomstilfælde, hvor første  

 fraværsdag er den 3.februar 1997 eller senere.
 Som følge heraf er der på skemaet sket ændringer i to af kontiene  

 vedrørende udgifterne til sygedagpenge:
5.71.03. Sygedagpenge (ud over 8 uger) 8.52.13. Sygedagpenge (de første 8 uger) 4. Folketinget har den 3.december 1996 vedtaget L 68  

 Forslag til lov om ændring af lov om social pension (Tillæg som følge af  

 stigning i kom-muneskat). Lovændringen er trådt i kraft den 1.januar 1997.
Lovændringen indebærer, at der i 1997 udbetales et tillæg til  

 pensionister, som den 1.januar 1997 er bosiddende i kommuner, hvor summen af  

 kommune-, amts-, og kirkeskatteprocenten fra 1996 til 1997 er steget med mere  

 end 0,5 procentpoint.
Det er yderligere en betingelse, at den samlede  

 skatteprocent er steget til mere end 30,0 pct. efter afrunding til en  

 decimal.
Tillægget udbetales som et engangsbeløb for 1997 sammen med den  

 sociale pension.
Udgiften til tillægget finansieres af staten.
Udgiften anmeldes til  

 refusion på de eksisterende pensionskonti med 100 pct. statsrefusion.
Det vil  

 sige henholdsvis 8.52.01. Folkepension, 8.52.03. Højeste og mellemste  

 førtidspension med 100 pct. refusion og 8.52.05. Almindelig og forhøjet  

 almindelig førtidspension med 100 pct. refusion.
5. I Socialministeriets skrivelse til samtlige  

 (amts)kommuner om stats-refusion af de sociale udgifter i regnskabsåret 1997  

 af 23.oktober 1997 blev der gjort opmærksom på, at der på  

 forskudsrefusionsskemaet i skemaet til beregning af tilskud vedrørende  

 flygtninge mv. efter § 134 a var angivet nogle forkerte satser for de  

 månedlige tilskud pr. 1.januar 1997. Folketinget har imidlertid vedtaget L 67  

 Forslag til lov om ændring af lov om en satsreguleringsprocent, som betyder,  

 at de satser for de månedlige tilskud pr. 1.januar 1997, der var angivet i  

 skemaet, alligevel er korrekte.
De korrekte satser for de månedlige tilskud  

 pr. 1.januar 1997 er således:
§ 134  a,stk.5,1.pkt.: Kr. 1.099 § 134  a,stk.7: Kr. 2.197 Eventuelle spørgsmål til ovenstående konti kan rettes til Per Kampmann på  

 tlf. 3392 4743.
Med venlig hilsen Grethe Håkansson (* 1) Skemaerne udelades her.
