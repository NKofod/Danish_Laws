Træstøv, ventilation og recirkulation I.
Orientering Procesventilation Ifølge bekendtgørelse nr. 1163 af 16. december 1992 om faste  

 arbejdssteders indretning § 35, stk. 1, skal der ved arbejdsprocesser, hvor  

 der udvikles sundhedsskadeligt støv m.v., etableres procesventilation.
Træstøv har en række sundhedsskadelige egenskaber.
Træstøv er optaget på  

 Arbejdstilsynets grænseværdiliste med værdien 2 mg/(m3). Arbejde, som  

 indebærer udsættelse for træstøv i høje koncentrationer gennem længere tid,  

 er endvidere optaget på Listen over processer, der anses for at være  

 kræftfremkaldende.
Der skelnes ikke mellem de forskellige træsorter ved  

 vurdering af kræftrisikoen.
Derimod kan der være forskel på, i hvor høj grad  

 træstøvet virker irriterende og allergifremkaldende.
Træstøv optræder i varierende partikelstørrelser, og de mindste partikler  

 vil lettere kunne bevæge sig rundt i lokalet.
I cirkulæreskrivelsen forstås  

 der ved træstøv »svævestøv«. »Svævestøv« omfatter ikke  

 kun det helt fine respirable støv, som kan nå helt ud i lungeblærerne, men  

 også det lidt grovere støv.
 Der skal etableres procesventilation de steder, hvor der udvikles træstøv.
Procesventilationen skal være konstrueret med henblik på at beskytte  

 maskinens bruger mod udsættelse for det dannede træstøv, og fjerne træstøvet  

 fra lokalet.
Ventilationsanlægget skal opfylde kravene i bekendtgørelsens §  

 37.
 Processer, der erfaringsmæssigt udvikler træstøv, er mekaniske slibe-,  

 pudse- og polereprocesser samt savning og fræsning af hårdt eller tørt træ.
Andre processer kan også give betydelige mængder svævestøv.
Behovet for  

 foranstaltninger bør derfor altid afgøres efter en konkret vurdering, hvor  

 der tages hensyn til de praktiske forhold omkring maskinen, hvilke  

 materialer, der bearbejdes, og om maskinen kører regelmæssigt eller kun  

 lejlighedsvis og ganske kortvarigt.
Ved visse spåntagende processer vil der erfaringsmæssigt udvikles så små  

 mængder støv, at procesventilation efter en konkret vurdering i visse  

 tilfælde kan undlades.
Dette vil typisk være tilfældet ved bearbejdning af  

 træ ved kehlemaskiner, tykkelseshøvle, afrettere og boremaskiner.
Ved  

 opsavning af vådt træ, på fx savværker, ved brug af kædesav eller ved  

 mekanisk savning i frisk, blødt træ som fx fyrretræ, vil der ikke under  

 normale omstændigheder dannes træstøv i mængder, som vil kræve  

 procesventilation.
 Hvis de ovennævnte maskiner anvendes i forbindelse med spånplader,  

 MDF-plader eller andre emner, hvori der indgår lakker, lime m.v., skal der  

 normalt altid etableres procesventilation.
Recirkulation Ifølge § 35, stk. 3, i ovennævnte bekendtgørelse må den udsugede luft fra  

 procesventilation ikke føres tilbage til arbejdsrummet eller andre lokaler,  

 dvs. der må ikke ske recirkulation af luften til lokaler.
 Den udsugede procesluft må gerne recirkuleres til lukkede anlæg, hvor det  

 er sikret, at den tilbageførte luft ikke afgives til lokaler.
 Ved almen ventilation, hvor ventilationen ikke har til formål at nedsætte  

 påvirkningen fra træstøvet, men at tilføre arbejdslokalet frisk luft, kan  

 recirkulation af den udsugede luft accepteres, selvom den indeholder mindre  

 mængder træstøv.
 Ved rengøring: Ligeledes vil recirkulation af den udsugede luft kunne  

 accepteres, hvis der etableres lokalafsug med det formål at holde  

 arbejdsstedet rent gennem en fjernelse (transport) af spild og afald som fx  

 træspåner, og der kun dannes ubetydelige mængder træstøv (jf. § 41, stk. 1 og  

 2, i Bekendtgørelsen om faste arbejdssteders indretning). Der skal altid  

 foretages en konkret vurdering af, om forureningen med træstøv er af en sådan  

 størrelse, at der skal etableres procesventilation.
 I tilfælde af recirkulation skal ventilationsanlægget tilføres en passende  

 mængde frisk luft og forsynes med effektive filtre, der renser den udsugede  

 luft før recirkulation, jf. § 36, stk. 2, i ovennævnte bekendtgørelse.
II.
Instruktion Kredsene skal i forbindelse med almindeligt tilsynsarbejde lægge  

 ovenstående til grund ved administrationen af arbejdsmiljølovgivningen.
 Påbud og vejledning gives i overensstemmelse med de fastsatte  

 retningslinier herfor i At-cirkulæreskrivelse nr. 6/1988 om Arbejdstilsynets  

 kontrolfunktion og At-cirkulæreskrivelse nr. 6/1990 om Arbejdstilsynets  

 vejledningsfunktion.
 I tilfælde af påbud bør der, med hensyn til tidsfristen for opfyldelse af  

 påbudet, tages hensyn til, at der er sket en stramning af praksis på området.
III.
Ikrafttræden Straks.
