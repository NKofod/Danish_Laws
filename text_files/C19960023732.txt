 1. Denne meddelelse udsendes i tilslutning til  

 Finansministeriets cirkulære nr. 47 af 15. marts 1996 om anvendelse af  

 betalingskort på tjenesterejser (Fmst. nr. 27/96) (* 3) og Finansministeriets  

 cirkulære nr. 100 af 19. juni 1996 om bestilling mv. af tjenesterejser (Fmst.  

 nr. 37/96) (* 4).
 2. Ifølge nævnte cirkulærer kan de rammekontrakter,  

 som Statens og Kommunernes Indkøbs Service A/S har indgået om henholdsvis  

 betalingskort og rejsebureauydelser (inkl. anvisning mv. af hoteller), alene  

 anvendes af de institutioner, der er abonnenter hos Indkøbs Service.
3. I tilslutning til foranstående kan det oplyses, at  

 Finansministeriet, Økonomistyrelsen nu i Indkøbs Service har tegnet et  

 abonnement omfattende rammekontrakter på tjenesterejseområdet for de  

 statsinstitutioner, som ikke er abonnenter hos Indkøbs Service.
Dette  

 indebærer, at samtlige statslige institutioner kan anvende de nævnte  

 rammekontrakter samt eventuelle andre senere rammekontrakter på  

 tjenesterejseområdet.
 4. Nærmere oplysning om rammekontrakterne kan fås hos:
 5. Det i pkt. 3 nævnte abonnementet har virkning fra  

 8. november 1996.
Finansministeriet, Økonomistyrelsen Den 20. december 1996 P.M.V.
 E.B.
