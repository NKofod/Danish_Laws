 Udtalt, at de autoriserede vielsesritualer alene kan anvendes ved  

 indgåelse af ægteskab, og ikke vil kunne benyttes ved en højtidelighed for et  

 sølv- eller guldbrudepar.
 Kirkeministeriets skrivelse af 2. juni 1986 til biskoppen over Aalborg  

 stift.
 I anledning af Deres skrivelse af 29. april 1986 angående fremgangsmåden  

 ved en kirkelig højtidelighed, der efter ønske afholdes for et sølv-eller  

 guldbrudepar, skal man meddele, at de autoriserede vielsesritualer alene kan  

 anvendes ved indgåelse af ægteskab, og derfor ikke vil kunne benyttes ved en  

 kirkelig højtidelighed for et sølv- eller guldbrudepar.
 Ministeriet må have det overladt til biskoppen i påkommende tilfælde at  

 vejlede præsten om, hvorledes en sådan højtidelighed kan afholdes, idet det  

 må være en klar forudsætning herfor, at der intet foretages eller udtales,  

 der kan give de tilstedeværende opfattelsen af, at der er tale om stiftelse  

 af ægteskab.
