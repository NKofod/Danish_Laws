Tillægsbetænkning afgivet af Kulturudvalget den 13. december  

 2005 Tillægsbetænkning over Forslag  

 til lov om ændring af lov om radio- og fjernsynsvirksomhed og  

 medieansvarsloven (Ny lokalradio- og lokal-tv-ordning, forhøjelse af  

 strafferammen for pirateri m.v.) [af  

 kulturministeren (Brian Mikkelsen)] 1. Ændringsforslag Kulturministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 27. oktober 2005 og var til 1.  

 behandling den 4. november 2005. Lovforslaget blev efter 1. behandling  

 henvist  

 til behandling i Kulturudvalget.
Udvalget afgav betænkning den 8. december  

 2005. Lovforslaget var til 2. behandling den 13. december 2005, hvorefter det  

 blev henvist til fornyet behandling i Kulturudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra Dansk Student TV Forening.  

 Kulturministeren  

 har over for udvalget kommenteret den skriftlige henvendelse til udvalget.
Samråd Udvalget har under den fornyede behandling af lovforslaget  

 stillet 1 spørgsmål til kulturministeren til mundtlig besvarelse.
Ministeren  

 har besvaret spørgsmålet i et samråd med udvalget den 13. december 2005.  

 Ministeren  

 har efterfølgende sendt udvalget det talepapir, der lå til grund for  

 ministerens  

 mundtlige besvarelse af spørgsmålet.
Ministerens talepapir er optrykt som  

 bilag  

 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 1 spørgsmål til kulturministeren til skriftlig besvarelse, som denne  

 har besvaret.
3. Udtalelse fra kulturministeren Kulturministeren har over for udvalget tilkendegivet, at han  

 efter fornyede politiske drøftelser med partierne bag den mediepolitiske  

 aftale  

 for 2002-2006 finder det mest hensigtsmæssigt, at de  

 lokal-tv-sendemuligheder,  

 som bliver ledige i perioden 1. januar 2006  31. oktober 2009, udbydes,  

 og  

 ikke  som der ellers var lagt op til i lovforslaget  at de  

 nuværende  

 programtilladelser forlænges.
Et udbud sikrer størst mulig gennemsigtighed og  

 offentlighed omkring anvendelsen af sendemulighederne.
Der er ikke på  

 nuværende  

 tidspunkt taget stilling til, om udbuddet skal finde sted i form af  

 skønhedskonkurrence eller auktion.
Der henvises i øvrigt til det fremsendte  

 ændringsforslag.
4. Indstillinger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med det stillede ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse.  

  

 Mindretallet vil stemme hverken for eller imod det  

 stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
5. Ændringsforslag med bemærkninger Ændringsforslag Af  

 	  

  

 kulturministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 3 1)  

  

 I  

  

 stk. 4  

  

 ændres »31. juli 2006« til: »31. december 2006«.
[Ændring af udbud om lokal-tv-sendemuligheder] Bemærkninger Til nr. 1 Baggrunden for ændringsforslaget er at sikre, at der bliver  

 rimelig tid til forarbejdet til og gennemførelsen af det samlede udbud af  

 lokal-tv-sendemulighederne.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Carina Christensen (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 38 omdelt  

 efter afgivelse af betænkning Bilagsnr.
Titel 24 Betænkning afgivet den 8. december 2005 25 Henvendelse af 9/12-05 fra Dansk Student TV Forening 26 Ændringsforslag fra kulturministeren 27 Talepapir fra samrådet 13/12-05 om samrådsspørgsmål B,  

 fra kulturministeren 28 Udtalelse fra kulturministeren 29 Lister over modtagere af tilskud i 2005 fra  

 tilskudspuljen til lokalradio og tv-produktion, fra kulturministeren Oversigt over spørgsmål og svar vedrørende L 38 40 Spm. om ministerens kommentar til henvendelsen af 9/12-05  

 fra Dansk Student TV Forening, til kulturministeren, og ministerens svar  

 herpå Oversigt over samrådsspørgsmål vedrørende L 38 Samråds-spm.nr.
Titel B Samrådsspm. om den pulje, som tænkes etableret med henblik  

 på støtte til bl.a. studenterradio, til kulturministeren Bilag 2 Kulturministerens talepapir fra samrådet den  

 13. december 2005 Talepapiret er optrykt efter ønske fra SF og EL.
Talepunkt til brug for samråd den 13. december  

 2005 Der vil i bekendtgørelse om lokal radio- og fjernsynsvirksomhed  

 blive indarbejdet beslutningen om etablering af en særlig pulje til  

 studenterradio og -tv m.v., således som det fremgår af Kulturudvalgets  

 betænkning over det foreliggende lovforslag om ændring af radio- og tv-loven.
 Det er tanken, at der af den samlede bevilling på finansloven  

 til lokal radio- og tv-produktion årligt afsættes 2 mio. kr. til en særlig  

 pulje  

 med henblik på støtte  

 til studenterradio og -tv, højskoleradio og -tv  

 samt lokalradio  

 og lokal-tv for handicappede.
 Ved studenterradio og -tv  

 forstås ikke-kommercielle lokale radio- og tv-stationer, der drives af  

 studerende i tilknytning til en postgymnasial uddannelsesinstitution med  

 studerende som primær målgruppe.
 Ved lokalradio og lokal-tv  

 for handicappede forstås i denne forbindelse  

 lokal programvirksomhed  

 for grupper, som på grund af fysisk eller psykisk handicap behøver særlig  

 hjælp  

 til at kunne producere radio eller tv.
 Ved højskoleradio og -tv  

 forstås lokal programvirksomhed, som udøves af folkehøjskoler.
Som ved det generelle  

 driftstilskud er det Radio- og tv-nævnet, der yder tilskuddet, og det er  

 hensigten,  

 at det særlige tilskud ydes som et supplerende driftstilskud til de nævnte  

 typer af stationer.
Tilskuddet beregnes efter samme regler som det  

 almindelige  

 driftstilskud.
