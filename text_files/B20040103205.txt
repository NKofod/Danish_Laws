Bekendtgørelse om beregning af dagpengesatsen  

  

 for lønmodtagere I medfør af § 51, stk. 1 og 4, § 74 b,  

 stk. 4, § 74 j, stk. 8, § 75 d, stk. 1, § 75 e,  

 stk. 1, og § 95 i lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003, fastsættes efter forhandling  

 med  

 Beskæftigelsesrådet:
Kapitel 1 Begreber mm.
 § 1.  

  

 Beregningstidspunktet er det tidspunkt, hvor a-kassen skal beregne et medlems  

 sats på grundlag af medlemmets anmodning om dagpenge.
Stk. 2.  

  

 Beregningsperioden er den periode, der danner grundlag for beregning af en  

 sats.
Der henvises til §§ 4-6.
Stk. 3.  

  

 Beregningsgrundlaget er indtægten i beregningsperioden.
Der henvises til kap.  

 2.
 Stk. 4.  

  

 Ved  

 tidløn forstås, at lønnen udbetales i forhold til antal præsterede  

 arbejdstimer  

 eller i forhold til en beskæftigelsesgrad.
 § 2.  

  

 Et  

 medlem, der har ret til dagpenge, kan få dagpenge med en sats, der beregnes  

 på  

 grundlag af den hidtidige indtjening i beregningsperioden (beregnet sats),  

 jf.  

 kapitel 2 og 3.
 Stk. 2.  

  

 Et medlem,  

 der har ret til dagpenge, men ikke har ret til at få udbetalt med en beregnet  

 sats, skal have dagpenge med det beløb, der er fastsat i lovens § 51,  

 stk. 2 (dimittendsats), jf. kapitel 4.
Kapitel 2 Beregningsgrundlag § 3.  

  

 Beregning sker på baggrund af indtjening og antal løntimer i et sædvanligt  

 beskæftigelsesforhold, der er i overensstemmelse med gældende overenskomster  

 eller i øvrigt er udført på almindelige løn- og arbejdsvilkår, jf.  

 bekendtgørelse om beskæftigelseskrav og dagpengeperiode.
Stk. 2.  

  

 Hverv som  

 borgmester, rådmand, udvalgsformand, folketingsmedlem, medlem af regeringen  

 eller Europaparlamentet, der giver ret til optagelse i en a-kasse,  

 sidestilles  

 med arbejde.
Skattepligtige beløb, som et medlem får for varetagelse af et  

 sådant hverv, tages med ved en beregning.
 Stk. 3.  

  

 Kun  

 indtægter i en medlemsperiode kan indgå i beregningsgrundlaget.
Beregningsperioden § 4.  

  

 Når  

 et medlem, der er fuldtidsforsikret, skal have beregnet en sats, skal  

 beregning  

 ske på grundlag af indtjeningen i den seneste periode af 12 ugers varighed,  

 hvor der er et antal løntimer, som mindst svarer til 2/3 af fuld  

 overenskomstmæssig arbejdstid.
For månedslønnede skal beregning dog ske på  

 grundlag af den seneste periode af 3 måneders varighed, hvor der er et antal  

 løntimer, som mindst svarer til 2/3 af fuld overenskomstmæssig arbejdstid.
 Stk. 2.  

  

 For et  

 medlem, der er deltidsforsikret, skal beregning ske på grundlag af  

 indtjeningen  

 i den seneste periode af 12 ugers varighed, hvor der er mindst 180 løntimer.  

 For månedslønnede skal beregning dog ske på grundlag af den seneste periode  

 af  

 3 måneders varighed, hvor der er mindst 195 løntimer.
Stk. 3.  

  

 Er et  

 medlems arbejdstid ikke kontrollabel, findes antallet af løntimer ved at  

 omregne indtægten til timer.
Der henvises til reglerne om omregning i  

 bekendtgørelse  

 om supplerende dagpenge.
 § 5.  

  

 For  

 et medlem, som har arbejdet i flere beskæftigelsesforhold som lønarbejder ved  

 fiskeri, på provisionsbasis eller som dagplejer, og som i beregningsperioden  

 efter § 4, stk. 1 eller 2, har haft både perioder med provisionsløn  

 og perioder med tidløn, skal beregning ske på grundlag af indtjeningen i den  

 seneste periode, der opfylder betingelsen i § 4, stk. 1 eller 2, og  

 hvor medlemmet kun har fået enten provisionsløn eller tidløn.
 Stk. 2.  

  

 Hvis der  

 ikke er en periode, der opfylder betingelsen i stk. 1, skal beregning  

 ske  

 på grundlag af indtjeningen i den seneste periode, der opfylder betingelserne  

 i  

 § 4, stk. 1 eller 2.
Stk. 3.  

  

 Et medlem  

 kan uanset stk. 1 og 2 vælge at tage lønindtægt inden for de seneste 9  

 måneder med ved en beregning.
Det er dog en betingelse, at der inden for de 9  

 måneder er en periode, der opfylder betingelserne i § 4, stk. 1  

 eller  

 2.
 § 6.  

  

 En  

 periode kan ikke bruges som beregningsperiode efter §§ 4 og 5, hvis  

 medlemmet i perioden har:
1)  

 	  

 fået ydelser fra  

 a-kassen, jf. dog stk. 2 og § 20, 2)  

 	  

 drevet selvstændig  

 virksomhed som hovedbeskæftigelse, 3)  

 	  

 deltaget i  

 SU-berettigende uddannelse, jf. dog stk. 3 og 4, 4)  

 	  

 været omfattet af en  

 arbejdskonflikt, 5)  

 	  

 aftjent værnepligt  

 eller været ansat på værnepligtslignende vilkår, eller 6)  

 	  

 udført arbejde med  

 offentligt tilskud til lønnen, bortset fra arbejde ved servicejob efter den  

 før  

 1. april 2002 gældende lov om servicejob.
 Stk. 2.  

  

 En periode  

 skal dog bruges som beregningsperiode, selv om der i perioden er:
 1)  

 	  

 Dage, hvor et medlem  

 har været ledig ved virksomhedslukning på grund af ferie.
 2)  

 	  

 Dage, hvor der er  

 udbetalt feriedagpenge.
 3)  

 	  

 Dage, hvor et medlem  

 har deltaget i kursus med godtgørelse efter lov om godtgørelse ved deltagelse  

 i  

 erhvervsrettet voksen- og efteruddannelse (VEU-godtgørelse) eller godtgørelse  

 efter den før 1. januar 2001 gældende lov om arbejdsmarkedsuddannelser  

 (AMU-godtgørelse).
 Stk. 3.  

  

 Uanset  

 stk. 1, nr. 3, skal følgende perioder tages med ved beregning:
 1)  

 	  

 Perioder under  

 deltagelse i et ph.d.-studium, hvis medlemmet ikke har fået stipendium efter  

 lov om statens uddannelsesstøtte.
 2)  

 	  

 Perioder, hvor et  

 medlem har fået overenskomstmæssig løn i en praktikperiode i forbindelse med,  

 at medlemmet har deltaget i en SU-berettigende uddannelse.
 Stk. 4.  

  

 Et medlem, der ikke  

 har fået SU under en uddannelse, kan vælge, om der skal ske beregning på  

 baggrund af et lønmodtagerarbejde, der har været udført sideløbende med  

 deltagelsen i uddannelsen.
 Stk. 5.  

  

 Hvis der i  

 perioden er fravær som nævnt i § 13 uden for et ansættelsesforhold, kan  

 et  

 medlem vælge, at perioden ikke skal danne grundlag for en beregning.
Indtægter der kan tages med ved beregning § 7.  

  

 Ved  

 beregning medtages alle skattepligtige lønandele, der er udbetalt i  

 beregningsperioden.
Et medlem, der er fuldtidsforsikret, kan dog højst tage  

 indtægter med for et antal timer, der svarer til fuld overenskomstmæssig  

 arbejdstid i beregningsperioden.
Et medlem, der er deltidsforsikret, kan  

 højst  

 tage indtægt for 360 timer med.
Et medlem, der er deltidsforsikret og  

 månedslønnet, kan dog højst tage indtægt for 390 timer med.
Stk. 2.  

  

 Et medlem,  

 der har arbejdet på fuld tid og herudover har været beskæftiget et antal  

 timer  

 med et andet arbejde, kan vælge at få beregnet en sats på grundlag af  

 indtægten  

 fra begge job.
Der kan højst tages indtægter med for et antal timer, der  

 svarer  

 til fuld overenskomstmæssig arbejdstid i beregningsperioden.
 Stk. 3.  

  

 Har et  

 medlem i beregningsperioden haft fri kost, logi, bil, telefon m.v. i et  

 ansættelsesforhold, tages den værdi, som skattemyndighederne har fastsat, med  

 ved en beregning.
 Stk. 4.  

  

 Uanset  

 bestemmelsen i stk. 1 tages lønmodtagerens bidrag til pensionsordninger,  

 der er omfattet af afsnit I i lov om beskatning af pensionsordninger m.v.,  

 bidrag til ATP og bidrag til Den Særlige Pensionsopsparing med ved beregning.  

 Det gælder også beløb, som et pensionsselskab eller pensionsinstitut løbende  

 har indbetalt til et medlems gruppelivsforsikring.
 § 8.  

  

 Et  

 medlem, der har været undtaget skattepligt under ansættelse i en  

 international  

 organisation eller på en udenlandsk diplomatisk eller konsulær  

 repræsentation,  

 skal uanset § 7, stk. 1, tage indtjeningen med ved en beregning.
§ 9.  

  

 For  

 et medlem, som har været udsendt som ulandsfrivillig i beregningsperioden,  

 skal  

 beregning af en sats ske på grundlag af en månedlig indkomst, der for  

 fuldtidsbeskæftigede udgør 19.534 kr. inklusiv værdi af skattefrihed.
Det er  

 en  

 betingelse, at medlemmet har været udsendt i forbindelse med  

 frivilligprogrammer, hvortil der ydes bistand i henhold til lov om  

 internationalt  

 udviklingssamarbejde, eller private frivilligprogrammer udført for humanitære  

 organisationer, der er godkendt i henhold til ligningslovens § 12,  

 stk. 3.
Kapitel 3 Fremgangsmåden ved beregning § 10.  

  

 Ved  

 beregning af en sats skal beregningsgrundlaget, som det fremgår af kapitel 2,  

 lægges til grund.
 Stk. 2.  

  

 Er der  

 dokumenteret fravær i beregningsperioden, skal dette indgå i  

 beregningsgrundlaget, jf. § 13.
 Stk. 3.  

  

 Indtægten i  

 beregningsperioden skal reduceres med arbejdsmarkedsbidraget efter lov om en  

 arbejdsmarkedsfond  

 med den procentsats, der gælder på beregningstidspunktet.
 § 11.  

  

 Dagpenge kan højst udgøre et beløb, der svarer til 90 % af medlemmets  

 beregningsgrundlag, og må ikke overstige højeste sats.
Stk. 2.  

  

 Den daglige  

 indtjening udgør 1/60 af indtægten i beregningsperioden.
For månedslønnede  

 udgør den daglige indtjening dog 1/65 af indtægten i beregningsperioden.
Stk. 3.  

  

 Indtægten i  

 beregningsperioden for et medlem, som har arbejdet ved fiskeri, på ren  

 provisionsløn eller som dagplejer, skal divideres med det mulige antal  

 arbejdsdage i beregningsperioden.
Ved beregning ses der bort fra dage, hvor  

 et  

 medlem har haft dokumenteret fravær, jf. § 13.
§ 12.  

  

 Ved  

 beregning af arbejdsfortjenesten for et medlem, der gør tjeneste på et skib  

 registreret i Dansk Internationalt Skibsregister (DIS), skal der ske  

 regulering  

 af den månedlige DIS-hyre eksklusiv eventuelt kompensationstillæg, ATP og  

 bidrag til pensionsordninger, der er omfattet af afsnit I i lov om  

 beskatningen  

 af pensionsordninger m.v.
Direktøren for Arbejdsdirektoratet fastsætter  

 skalatrin og omregningsfaktorer på grundlag af den månedlige indtjening og  

 den  

 tilsikrede skattefrihed.
Regulering finder sted hvert år pr. 1. januar.
 Stk. 2.  

  

 Ved  

 tjeneste under 30 dages varighed sker der en forholdsmæssig regulering af  

 hyren.
 Stk. 3.  

  

 Efter  

 omregning i henhold til stk. 1 tillægges den beregnede indtægt  

 medlemmets  

 bidrag til ATP, pensionsordninger, der er omfattet af afsnit I i lov om  

 beskatningen af pensionsordninger m.v.
Dokumenteret fravær § 13.  

  

 Hvis der i et beskæftigelsesforhold er dokumenteret fravær uden fuld løn,  

 forhøjes indtægten i beregningsperioden med et beløb, der svarer til  

 medlemmets  

 gennemsnitlige timefortjeneste ganget med antallet af dokumenterede  

 fraværstimer, jf. stk. 2 og 3.
 Stk. 2.  

  

 Er der  

 dokumenteret fravær i et beskæftigelsesforhold, hvor beskæftigelsen  

 tidsmæssigt  

 er tilrettelagt sådan, at det kan fastslås, hvor mange timer et medlem ville  

 kunne have været beskæftiget på fraværsdagen(e), indgår dette timetal som  

 dokumenteret fravær ved en beregning.
 Stk. 3.  

  

 Hvis det  

 ikke er muligt at fastslå, hvor mange timer et medlem ville have arbejdet på  

 dage, hvor der er dokumenteret fravær, indgår fraværet pr. dag med 7,4 timer  

 for fuldtidsforsikrede og med 6 timer for deltidsforsikrede.
 Stk. 4.  

  

 Dokumenteret  

 fravær er:
 1)  

 	  

 Søgnehelligdage.
 2)  

 	  

 Sygedage og dage,  

 hvor et medlem har holdt barselsorlov.
 3)  

 	  

 Overenskomstmæssige  

 fridage, herunder feriefridage og særlige feriedage.
 4)  

 	  

 Egen optjent ferie  

 med feriegodtgørelse og ferie med feriedagpenge.
 5)  

 	  

 Dage, hvor et medlem  

 har deltaget i kursus med ret til at få AMU-godtgørelse.
 6)  

 	  

 Dage, hvor et medlem  

 har deltaget i kursus med ret til at få VEU-godtgørelse.
 7)  

 	  

 Dage, hvor et medlem  

 efter § 29 og § 104 i lov om social service og § 19 a i lov om  

 dagpenge ved sygdom og fødsel har fået erstatning for tabt  

 arbejdsfortjeneste.
 8)  

 	  

 Dage, hvor der er  

 udbetalt voksenuddannelsesstøtte (VUS).
 9)  

 	  

 Dage, hvor der er  

 udbetalt voksenuddannelsesstøtte efter lov om statens  

 voksensuddannelsesstøtte  

 (SVU-støtte).
 10)  

 	  

 Dage, hvor et medlem  

 udøver borgerligt ombud.
 11)  

 	  

 Dage, hvor et medlem  

 på grund af fravær får erstatning for tabt arbejdsfortjeneste.
 12)  

 	  

 Afspadsering af  

 overarbejde.
 13)  

 	  

 Ledige dage ved  

 virksomhedslukning på grund af ferie.
 14)  

 	  

 Dage, hvor et medlem  

 deltager i samfundsnyttige aktiviteter med løn.
 15)  

 	  

 Dage, hvor et medlem  

 har været på session eller har været genindkaldt til militærtjeneste.
Kapitel 4 Ikke beregnet sats (dimittendsats) § 14.  

  

 Et  

 medlem, som i de seneste 3 år før ledigheden har været fuldtidsforsikret i en  

 a-kasse, kan få dagpenge med dimittendsatsen, hvis medlemmet i hele 3-års  

 perioden:
1)  

 	  

 har været i fuld  

 beskæftigelse som lønmodtager i mindst 30 ustøttede løntimer pr. uge, eller 2)  

 	  

 har haft perioder med  

 dels fuld beskæftigelse som lønmodtager i mindst 30 ustøttede løntimer pr.  

 uge  

 og dels udøvelse af ustøttet selvstændig virksomhed i væsentligt omfang, jf.  

 dog stk. 3 og 4, i en sammenhængende periode af mindst 13 uger.
Stk. 2.  

  

 Et medlem  

 opfylder ikke kravet i stk. 1, hvis der er udbetalt ydelser fra a-kassen  

 uden for en periode med drift af selvstændig virksomhed i væsentligt omfang i  

 3-års perioden.
Undtaget herfra er:
 1)  

 	  

 Feriedagpenge.
 2)  

 	  

 Dagpenge på ledige  

 dage fra lønmodtagerarbejde ved virksomhedslukning på grund af ferie.
 3)  

 	  

 Dagpenge i op til en  

 uge ved ledighed imellem to ansættelsesforhold eller efter ophør fra  

 selvstændig virksomhed.
4)  

 	  

 Perioder op til 4  

 uger med a)  

 	  

 AMU-godtgørelse, b)  

 	  

 VEU-godtgørelse, c)  

 	  

 orlovsydelse til  

 uddannelse efter den før 1. januar 2001 gældende lov om orlov, eller d)  

 	  

 SVU-støtte.
 Stk. 3.  

  

 Et medlem  

 anses ikke for at have været i fuld beskæftigelse, hvis medlemmet har fået  

 offentlig forsørgelse efter anden lovgivning i 3-års perioden.
 Stk. 4.  

  

 Fravær på  

 højst 26 uger inden for de sidste 3 år på grund af sygdom, barsel eller  

 uddannelse  

 i en periode som selvstændig erhvervsdrivende er ikke til hinder for at få  

 dagpenge efter stk. 1. Et medlem, der én gang inden for de sidste 3 år  

 har  

 opfyldt betingelsen for ret til dimittendsats, bevarer denne uanset fravær på  

 grund af barsel.
§ 15.  

  

 Et  

 medlem skal have dagpenge med dimittendsatsen, hvis der ikke inden for de  

 seneste 5 år forud for tidspunktet for anmodning om dagpenge enten 1)  

 	  

 er en periode, der  

 opfylder betingelserne i §§ 3-6, eller 2)  

 	  

 er udbetalt dagpenge  

 med en tidligere beregnet sats.
 Stk. 2.  

  

 Ved  

 vurderingen af, om betingelserne i stk. 1, nr. 1 og 2, er opfyldt, skal  

 a-kassen ikke gå længere tilbage end til starten af den seneste  

 medlemsperiode.
§ 16.  

  

 Et  

 medlem, der er optaget i en a-kasse på grundlag af en erhvervsmæssig  

 uddannelse,  

 jf. lovens § 41, stk. 1, nr. 3, litra b, skal have dagpenge med  

 dimittendsatsen.
Det samme gælder for et medlem, der i øvrigt har fået ret  

 til  

 dagpenge med rettigheder som dimittend på grundlag af en erhvervsmæssig  

 uddannelse.
 § 17.  

  

 Et  

 medlem, der er optaget i en a-kasse under aftjening af værnepligt eller  

 ansættelse på værnepligtslignende vilkår, kan få dagpenge med  

 dimittendsatsen.
Stk. 2.  

  

 Et medlem,  

 der optages som medlem af en a-kasse før aftjening af værnepligt eller  

 ansættelse på værnepligtslignende vilkår, kan få dagpenge med en beregnet  

 sats.  

 Satsen beregnes på grundlag af beskæftigelse, som opfylder betingelserne i  

 §§ 3-6, og som ligger før eller efter perioden med værnepligt eller  

 ansættelse på værnepligtslignende vilkår.
Medlemmet skal dog mindst have  

 dimittendsatsen.
 Stk. 3.  

  

 For en  

 værnepligtig befalingsmand, som ved hjemsendelsen melder sig ledig, og som  

 har  

 en periode som opfylder betingelserne i §§ 3-6, skal beregning ske på  

 grundlag af den løn, som den pågældende har fået som befalingsmand, uanset  

 optagelse i a-kassen før eller under aftjeningen af værnepligten.
Kapitel 5 Tidspunktet for beregning § 18.  

  

 Der  

 skal ske beregning, når 1)  

 	  

 et medlem anmoder om  

 dagpenge, 2)  

 	  

 medlemmet opfylder  

 betingelserne for at få dagpenge, og 3)  

 	  

 der er en periode, der  

 opfylder betingelserne i §§ 3-6.
 Stk. 2.  

  

 Har et  

 medlem tidligere fået dagpenge med en beregnet sats, er det også en  

 betingelse  

 for at få beregnet en ny sats, at perioden i stk. 1, nr. 3, er afsluttet  

 mindst 1 år efter afslutningen af den seneste periode, der har ligget til  

 grund  

 for en beregning.
 Stk. 3.  

  

 Et medlem,  

 der har fået dagpenge efter § 14 eller § 15, skal have beregnet en  

 sats, når der er forløbet 6 måneder efter, at retten til dagpenge er  

 indtrådt,  

 og medlemmet har afsluttet et arbejdsforhold, der opfylder betingelserne i  

 §§ 3-6.
 Stk. 4.  

  

 Et medlem,  

 der har fået dagpenge med dimittendsats på grundlag af drift af selvstændig  

 virksomhed i væsentligt omfang, jf. bekendtgørelse om fremgangsmåden ved  

 beregning af arbejdsfortjenesten for selvstændige erhvervsdrivende, skal have  

 beregnet en sats, når der er forløbet 6 måneder efter, at retten til dagpenge  

 er indtrådt, og medlemmet har afsluttet et beskæftigelsesforhold, der  

 opfylder  

 betingelserne i §§ 3-6.
 Stk. 5.  

  

 Et medlem,  

 der har fået dagpenge efter § 16, skal have beregnet en sats, når der er  

 forløbet 6 måneder efter, at retten til dagpenge er indtrådt, og medlemmet  

 har  

 afsluttet et beskæftigelsesforhold, der opfylder betingelserne i §§ 3-6,  

 efter at uddannelsen er afsluttet.
 Stk. 6.  

  

 Et medlem,  

 der har opnået dagpengeret efter § 17, stk. 1, skal have beregnet  

 en  

 sats, når der er forløbet 6 måneder efter, at retten til dagpenge er  

 indtrådt,  

 og medlemmet efter, at retten til dagpenge er indtrådt, har afsluttet et  

 beskæftigelsesforhold, der opfylder betingelserne i §§ 3-6.
 Stk. 7.  

  

 I tilfælde,  

 hvor arbejde, der kan danne grundlag for en beregning efter stk. 3-6,  

 ligger inden for 6 månedersperioderne i de nævnte bestemmelser, får  

 udbetaling  

 af dagpenge med den beregnede sats først virkning fra den 1. mandag efter, at  

 retten til at få dagpenge med en beregnet sats er indtrådt.
§ 19.  

  

 For  

 et medlem,  

 der tidligere har fået  

 dagpenge med en beregnet sats, skal der, uanset § 18, stk. 2, ske  

 beregning, hvis medlemmet 1)  

 	  

 overgår fra deltids-  

 til fuldtidsforsikring eller omvendt, og 2)  

 	  

 i den forbindelse har  

 haft en beskæftigelsesperiode, der opfylder betingelserne i §§ 3-6.
 Stk. 2.  

  

 Det er et  

 medlems forsikringskategori på det tidspunkt, hvor der skal ske beregning,  

 der  

 er afgørende for, hvor mange løntimer, der skal være, før kravet i § 4  

 er  

 opfyldt, samt for hvor mange løntimer der kan tages med ved en beregning.
 § 20.  

  

 Et  

 medlem, der får ret til dagpenge efter en periode med overgangsydelse, skal  

 have beregnet en sats, hvis der i den periode, som ligger til grund for  

 optjening af ret til dagpenge, er arbejde, der opfylder betingelserne for ny  

 beregning, jf. §§ 3-6. Den beregnede sats skal dog mindst svare til den  

 sats, medlemmet senest har fået i overgangsydelse, jf. lovens § 75 i,  

 stk. 3.
Stk. 2.  

  

 Et medlem,  

 der får ret til dagpenge efter en periode med overgangsydelse, uden at der i  

 den periode, som ligger til grund for optjening af ret til dagpenge, er  

 arbejde, der opfylder betingelserne for ny beregning, jf. §§ 3-6, skal  

 have dagpenge med den sats, som medlemmet senest har fået beregnet før  

 overgangen til overgangsydelse.
Den beregnede sats skal dog mindst svare til  

 den sats, medlemmet senest har fået i overgangsydelse, jf. lovens § 75  

 i,  

 stk. 3. Hvis der forud for overgangen til overgangsydelse ikke er  

 udbetalt  

 dagpenge med den senest beregnede sats, får medlemmet også dagpenge med den  

 sats, medlemmet senest har fået i overgangsydelse.
 Stk. 3.  

  

 For et  

 medlem, der er omfattet af stk. 2, skal der beregnes en sats, når  

 medlemmet første gang har afsluttet en beskæftigelsesperiode, der opfylder  

 betingelserne i §§ 3-6.
 § 21.  

  

 For et medlem, som overgår til efterløn, eller som skal have udstedt et  

 efterlønsbevis, skal der ske beregning, hvis der forud herfor ligger en  

 periode, der opfylder betingelserne i §§ 3-6.
 Stk. 2.  

  

 Et medlem,  

 som har fået udstedt et efterlønsbevis, har ved overgang til efterløn ret til  

 at vælge det beregningsgrundlag, som medlemmet havde på det tidspunkt, hvor  

 efterlønsbeviset fik virkning.
Kapitel 6 Beregning for et medlem, der har arbejdet i  

 udlandet EØS § 22.  

  

 Et  

 medlem, som ikke har været forsikret i en dansk a-kasse inden for de sidste 5  

 år før ankomsten til Danmark, og som opfylder betingelserne for at regne  

 forsikrings- og arbejdsperioder fra et andet EØS-land med, jf.  

 EØS-bekendtgørelsen, skal have beregnet en sats på grundlag af det seneste  

 arbejde i Danmark, der opfylder betingelserne i §§ 3-6.
 Stk. 2.  

  

 Et medlem,  

 som har haft arbejde i et andet EØS-land, som har været forsikret i en dansk  

 a-kasse inden for de sidste 5 år før ankomsten til Danmark, og som har haft  

 arbejde i mindst 4 uger efter ankomsten til Danmark, skal have beregnet en  

 sats  

 på grundlag af arbejdet i Danmark, hvis medlemmet umiddelbart genindtræder i  

 retten til dagpenge efter arbejde i et andet EØS-land.
Stk. 3.  

  

 Et medlem,  

 som har haft arbejde i et andet EØS-land, som har været forsikret i en dansk  

 a-kasse inden for de sidste 5 år før ankomsten til Danmark, og hvis seneste  

 arbejde efter ankomsten til Danmark har varet mindre end 4 uger, skal have  

 beregnet en sats på grundlag af den løn, der i Danmark sædvanligvis ydes for  

 arbejde, der svarer til eller kan sammenlignes med det, som medlemmet senest  

 har haft i et andet EØS-land, hvis 1)  

 	  

 medlemmet umiddelbart  

 genindtræder i retten til dagpenge efter arbejde i et andet EØS-land, og 2)  

 	  

 der i det andet  

 EØS-land har været en arbejdsperiode, der opfylder betingelserne i  

 §§ 3-6.
Stk. 4.  

  

 Et medlem,  

 som har haft arbejde i et andet EØS-land, som har været forsikret i en dansk  

 a-kasse inden for de sidste 5 år før ankomsten til Danmark, og hvis seneste  

 arbejde efter ankomsten til Danmark har varet mindre end 4 uger, skal have  

 beregnet en sats på grundlag af det seneste arbejde i den forudgående  

 medlemsperiode i Danmark, der opfylder betingelserne i §§ 3-6, hvis 1)  

 	  

 medlemmet umiddelbart  

 genindtræder i retten til dagpenge efter arbejde i et andet EØS-land, 2)  

 	  

 der har været en  

 medlemsperiode i Danmark forud for og i direkte sammenhæng med  

 medlemsperioden  

 i det andet EØS-land, og 3)  

 	  

 der i det andet  

 EØS-land ikke har været en arbejdsperiode, der opfylder betingelserne i  

 §§ 3-6.
 Stk. 5.  

  

 Et medlem,  

 som ikke opfylder betingelserne i stk. 1-4, kan få dagpenge med  

 dimittendsatsen.
 Stk. 6.  

  

 For en helt  

 ledig grænsearbejder med bopæl i Danmark skal der ske beregning på grundlag  

 af  

 indtjeningen i beskæftigelseslandet forud for, at medlemmet blev ledig.
Færøerne og øvrige udland § 23.  

  

 For et medlem, der har ret til at overføre kvalifikationsperioder fra  

 Færøerne,  

 og som skal have dagpenge, sker beregning på grundlag af det seneste arbejde,  

 der  

 opfylder betingelserne i §§ 3-6.
Stk. 2.  

  

 Betingelserne i stk. 1 kan opfyldes ved arbejde i Danmark, ved arbejde  

 både i Danmark og på Færøerne eller ved arbejde kun på Færøerne.
Det kan dog  

 ikke opfyldes ved arbejde i Danmark, der ligger forud for opholdet på  

 Færøerne,  

 jf. dog stk. 4 og § 24.
 Stk. 3.  

  

 Hvis  

 betingelserne i stk. 1 og 2, ikke er opfyldt, udbetales dagpenge med  

 dimittendsatsen.
 Stk. 4.  

  

 Et medlem,  

 der forud for arbejde på Færøerne enten har været medlem af en dansk a-kasse  

 eller under arbejdet på Færøerne har bevaret medlemskab af en dansk a-kasse,  

 kan vælge at være omfattet af § 24.
§ 24.  

  

 Et  

 medlem kan vælge, at der skal ske beregning på grundlag af indtægt fra  

 arbejde  

 i udlandet, hvis 1)  

 	  

 medlemmet er ledig  

 efter arbejde i Grønland eller i udlandet (bortset fra EØS-landene), og 2)  

 	  

 medlemmet har bevaret  

 medlemskab af en dansk a-kasse under arbejdet i udlandet.
 Stk. 2.  

  

 Hvis et  

 medlem vælger, at indtægten optjent i udlandet skal bruges ved beregning af  

 en  

 sats, skal kursen på beregningstidspunktet bruges.
Kapitel 7 Ikrafttrædelsesbestemmelser m.v.
 § 25.  

  

 Bekendtgørelsen træder i kraft den 15. november 2004  

1)  

  og finder  

 anvendelse for de medlemmer, der fra denne dato skal have foretaget beregning  

 af dagpenge.
Stk. 2.  

  

 Bekendtgørelse nr. 1356 af 20. december 2000 om beregning af  

 arbejdsfortjenesten for lønmodtagere og bekendtgørelse nr. 112 af 11. februar  

 1994 om fremgangsmåden ved beregning af arbejdsfortjenesten for lønmodtagere,  

 der gør tjeneste på skibe registreret i Dansk Internationalt Skibsregister,  

 ophæves  

 samtidig.  

2) Arbejdsdirektoratet, den 22. oktober  

 2004 Jesper Hartvig Pedersen /Tor Even Münter 1)  

 Der udarbejdes en vejledning til bekendtgørelsen.
 2)  

 Samtidig ophæves ændringsbekendtgørelse nr. 1198 af 18. december 2002, og  

 ændringsbekendtgørelse nr. 567 af 20. juni 2001 om beregning af  

 arbejdsfortjenesten for lønmodtagere.
