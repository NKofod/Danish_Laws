Offererstatningslovens § 1  nævnets stillingtagen til om skaden skyldes en straffelovsovertrædelse, nævnets j. nr. 06-520-03632 N. j. nr. 06-520-03632 Ansøger var på arbejde som sygehjælper på et plejecenter for demente.
Hun havde været i færd med at hjælpe en beboer i seng, da beboeren umotiveret slog ud med den ene arm og ramte ansøger i ansigtet, herunder i det ene øje.
Hændelsen blev ikke anmeldt til politiet.
Det fremgik af sagen, at ansøgerens kollega overværede hændelsen, men der var ingen oplysninger om hendes observationer.
Til brug for nævnets afgørelse af, om ansøgeren måtte anses for at have været udsat for forsætlig vold, an¬modede nævnet i medfør af pkt. 8 i ovennævnte cirkulæreskrivelse politiet om, at kollegaen blev afhørt som vidne.
