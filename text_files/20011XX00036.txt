Skriftlig fremsættelse (24. oktober  

 2001) By- og boligministeren (Lotte Bundsgaard) :
 Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v. og realkreditloven  

 (Nedsættelse af den kommunale grundkapital) (Lovforslag nr.
L 45).
Regeringens overordnede mål med by- og  

 boligpolitikken er, at alle borgere i Danmark skal have et godt og trygt sted  

 at bo.
Der skal samtidig være et varieret udbud af boliger, som kan  

 imødekomme de forskellige ønsker og behov, den enkelte har.
Regeringen har siden sin tiltræden i 1993  

 gennemført en række initiativer, der skal understøtte  

 disse mål.
Regeringen har bl.a. taget initiativer for at fremme  

 byggeriet af boliger - ikke mindst til de svage grupper.
Der er endvidere  

 taget en lang række initiativer for at sikre en positiv udvikling i de  

 socialt svage boligområder.
Som eksempel kan nævnes  

 kvarterløft, hvor der gennemføres en samlet og koordineret  

 indsats for, at disse områder igen bliver attraktive.
Derudover har  

 regeringen taget initiativ til forbedring af effektiviteten og konkurrencen i  

 byggeriet, som inden for få år vil resultere i, at boligbyggeriet  

 bliver bedre og billigere.
Regeringens boligpakke fra den 14. maj 2001 skaber endnu  

 bedre rammer for realiseringen af regeringens by- og boligpolitiske  

 mål.
Med øget fokus på mangfoldighed i  

 boligområderne, bedre mobilitet på boligmarkedet og bedre  

 økonomiske incitamenter for kommunerne og pensionskasser er det  

 regeringens mål, at der i perioden 2002-2006 skal bygges i alt 10.000  

 flere boliger i Danmark.
Det foreslås i dette lovforslag, at den kommunale  

 grundkapital i forbindelse med opførelsen af nyt alment byggeri  

 nedsættes fra 14 pct. til 7 pct. af anskaffelsessummen.
For at  

 undgå risikoen for en opbremsning af byggeriet i 2001 foreslås  

 det, at ændringen får virkning for alle tilsagn afgivet fra  

 datoen for kommuneaftalens indgåelse den 15. juni 2001 og frem til og  

 med 14. juni 2004.
Regeringen vil med boligpakkens initiativer motivere til  

 øget byggeri af boliger til de grupper, der har det største  

 behov.
Efter regeringens opfattelse er disse grupper primært de  

 studerende, de yngre familier og de ældre.
Lovforslaget her  

 hjælper disse grupper, idet en vedtagelse af lovforslaget vil  

 øge udbuddet af almene ungdoms-, familie- og ældreboliger.
Lovforslaget indebærer for årene 2002-2004 en  

 samlet offentlig merudgift på 234 mio. kr. pr. år opgjort til  

 nutidsværdi, fordelt med en statslig merudgift på 578 mio. kr. og  

 en kommunal mindreudgift på 344 mio. kr.
Som led i kommuneaftalen  

 reduceres det kommunale bloktilskud ikke med denne mindreudgift.
For 2001 er  

 lovforslaget samlet set udgiftsneutralt for det offentlige, men  

 finansieringsændringen indebærer statslige merudgifter på  

 op til 322 mill. kr. opgjort til nutidsværdi og en tilsvarende kommunal  

 mindreudgift.
De kommunaløkonomiske konsekvenser i 2001 skal  

 forhandles med de kommunale parter, dvs. optages som et punkt på det  

 kommunale lov- og cirkulæreprogram.
Forslaget vurderes ikke at have nævneværdige  

 administrative konsekvenser for det offentlige, ligesom forslaget ikke  

 vurderes ikke at have nævneværdige økonomiske eller  

 administrative konsekvenser for erhvervslivet.
Forslaget vurderes endvidere  

 ikke at have miljømæssige konsekvenser eller administrative  

 konsekvenser for borgerne.
Forslaget indeholder ingen EU-retlige aspekter.  

 Forslaget skønnes ikke at have ligestillingsmæssige  

 konsekvenser.
Lovforslaget foreslås at træde i kraft dagen efter  

 offentliggørelse i Lovtidende.
Det foreslås samtidig, at  

 forslaget har virkning for tilsagn, som er meddelt eller som meddeles i  

 perioden 15. juni 2001 til 14. juni 2004.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
