 På given foranledning skal veterinærdirektoratet gøre de kontrollerende  

 dyrlæger opmærksom på gældende bestemmelser vedrørende udtagelse og  

 indsendelse af materiale ved fund af svulstlidelser, herunder leukose, samt  

 tuberkuløse forandringer hos kreaturer.
 I § 2, stk. 2, i landbrugsministeriets bekendtgørelse af 12.9.1968 om  

 bekæmpelse af enzootisk leukose hos kvæg er det angivet, at: »Såfremt en  

 dyrlæge under udøvelse af kødkontrol eller ved obduktion finder svulstagtige  

 forandringer i lymfeknuder eller organer, skal han i overensstemmelse med  

 derom fra veterinærdirektoratet modtaget instruktion indsende materiale til  

 undersøgelse på statens veterinære serumlaboratorium, der underretter  

 veterinærdirektoratet om resultatet af undersøgelsen«.
Den i bekendtgørelsen omtalte instruktion er veterinærdirektoratets  

 instruktion af 1.1.1969 vedrørende forretninger i forbindelse med bekæmpelse  

 af enzootisk leukose hos kvæg, afsnit A.
Instruktionen angiver retningslinier  

 for udtagelse og indsendelse af materiale.
En kopi af bestemmelserne i  

 instruktionens afsnit A vedlægges til orientering.
Fra statens veterinære serumlaboratorium har man modtaget oversigt over  

 indsendelse af svulstmateriale fra de enkelte slagterier.
Det fremgår heraf,  

 at der er store forskelle i indsendelseshyppigheden fra de forskellige  

 slagterier.
 Når der hos kreatur eller hest findes forandringer af tuberkuløs natur,  

 skal den kontrollerende dyrlæge underrette kredsdyrlægen og straks indsende  

 materiale til statens veterinære serumlaboratorium, København, til  

 typebestemmelse, jfr. § 11, stk. 1, i bekendtgørelse af 26.8.1959 om  

 bekæmpelse af kvægtuberkulose.
 For god ordens skyld skal også gøres opmærskom på, at der ved fund af  

 tuburkuløse forandringer hos svin, skal indsendes materiale til undersøgelse  

 på serumlaboratoriet, såfremt forandringerne må antages at skyldes  

 tuberkelbakterier af den bovine type, jfr. veterinærdirektoratets skrivelse  

 af 25.11.1959.
 Det må forventes at de turnusmæssige undersøgelser for tuberkulose og  

 leukose i løbet af de næste få år vil ophøre eller blive mindre hyppige.  

 Dermed bliver kødkontrollen af altafgørende betydning for kontrollen med  

 disse sygdomme, og det indskærpes derfor, at gældende regler om indberetning  

 og indsendelse af materiale nøje følges.
P.
V.
V.
K.
Hermansen J.C.
Flensburg Uddrag af Veterinærdirektoratets instruktion af 1. januar 1969 vedrørende  

 forretninger i forbindelse med bekæmpelse af enzootisk leukose hos kvæg.
A.
Udtagning, opbevaring, præparation og indsendelse af organmateriale til  

 histologisk undersøgelse.
 Materialet pakkes i en særskilt plasticpose uden at komme i berøring med  

 de formalinbehandlede vævsstykker.
 Endvidere udskæres vævsstykker af tilsvarende størrelse fra milt, nyre,  

 lever (»lagkagesnit« fra randen), hjerte (spidsen af højre  

 aurikkel), bovlymfeknude og hoftegrenslymfeknude, også selv om disse dele er  

 af normalt udseende.
 De udskårne vævsstykker nedlægges i en ca. 4 pct. formaldehydopløsning (1  

 del formalin + 9 dele vand), og efter 24 timers forløb optages de og  

 emballeres i vandtæt materiale (f.eks. plastic).
 Ved indsendelsen skal materialet ledsages af oplysninger om ejerens navn  

 og adresse, kreaturets alder, køn og race, og de svulstagtige forandringers  

 lokalisation og omfang, anført på formular, der kan rekvireres i  

 veterinærdirektoratet.
