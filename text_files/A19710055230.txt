 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 431 af 13. september 1971, foretages følgende  

 ændringer:
 1. I § 7 indsættes som nyt litra:
"u.
Tilskrevne renter af beløb, der er opsparet i overensstemmelse  

 med §§ 12 og 13 i aftale af 13. april 1971 mellem ministeren for statens  

 lønnings- og pensionsvæsen og tjenestemændenes centralorganisationer om  

 justering af tjenestemandslønninger m.v., jfr. bekendtgørelse nr. 2  

 (Lovtidende B) af 26. april 1971, eller efter tilsvarende bestemmelser for  

 ansatte inden for det offentlige arbejdsmarked i øvrigt." 2. I § 14A, stk. 3, litra b, tilføjes: "Den  

 omstændighed, at enfamiliehuset ved skifte af et dødsbo udlægges til en  

 længstlevende ægtefælle, medfører ikke, at reglerne i stk. 2 skal  

 anvendes." 3. Efter § 14A, stk. 3, indsættes:
"Stk. 4. Er der siden den ejendomsvurdering, der forelå ved  

 kalenderårets begyndelse, men inden indkomstårets udløb afholdt bekostninger  

 på mere end 25.000 kr. til forbedring af grund eller bygninger eller  

 opførelse af nye bygninger, beregnes lejeværdien for ejendommene i stk. 1, 3.  

 og 5. pkt., samt stk. 3 på grundlag af et beløb, svarende til den  

 ejendomsværdi, der skal lægges til grund efter stk. 1 eller 2, med tillæg af  

 80 pct. af de afholdte bekostninger.
Lejeværdien udgør de i stk. 1 og 2  

 nævnte procentdele af beløbet.
Var der ved kalenderårets begyndelse ikke  

 ansat nogen ejendomsværdi for ejendommen, udgør lejeværdien de i stk. 1 og 2  

 nævnte procentdele af et beløb, svarende til 80 pct. af anskaffelsessummen,  

 herunder de afholdte bekostninger." Stk. 4  bliver herefter stk. 5.
 4. Efter § 14A, stk. 4, der bliver stk. 5, indsættes:
"Stk. 6. For enfamilieshuse beregnes standardfradraget efter stk. 5  

 på samme grundlag som lejeværdien, når reglerne i stk. 4 finder anvendelse.  

 For de i stk. 5 nævnte ejendomme med to selvstændige lejligheder beregnes  

 standardfradraget ligeledes på grundlag af en opgørelse efter stk. 4, 1.  

 eller 3. pkt., såfremt der siden den ejendomsvurdering, der forelå ved  

 kalenderårets begyndelse, er afholdt bekostninger som nævnt i stk. 4, 1.  

 pkt." Stk. 5  og 6 bliver herefter stk. 7 og 8.
 5. I § 14A, stk. 5, der bliver stk. 7, ændres  

 "stk. 4" til: "stk. 5 og 6".
 6. Efter § 14A, stk. 6, der bliver stk. 8, indsættes:
"Stk. 9. Hvor lejeværdi eller standardfradrag beregnes efter stk. 4  

 eller stk. 6, skal ejendommen ved opgørelsen af den skattepligtige formue  

 medregnes med det beløb, der er nævnt i stk. 4, 1. eller 3. pkt." 7. I § 30, 1. pkt., ændres "§ 3 i lov om  

 selvangivelsen af indkomst og formue, om foranstaltninger til kontrol med  

 selvangivelsen og om straffen for skattesvig m.v." til:  

 "skattekontrollovens § 3".
§ 2 I lov nr. 149 af 10. april 1922 om indkomst- og formueskat til staten, som  

 ændret senest ved § 2 i lov nr. 76 af 12. marts 1970 om ændring af  

 ligningsloven, foretages følgende ændringer:
1. I § 24, stk. 1,2. pkt., ændres "samt tillige  

 over ansættelsen for de ifølge § 2, nr. 5, skattepligtige uden hensyn til, om  

 de har gjort selvangivelse eller ej" til:", for så vidt  

 ligningsmyndigheden ikke måtte foretrække at underrette de pågældende om de  

 foreløbige ansættelser." 2. I § 30, stk. 2, udgår ",for så vidt rådet ikke  

 måtte foretrække for disse skattepligtiges vedkommende at lade udfærdige og  

 fremlægge et uddrag af skattelisten til almindeligt eftersyn i vedkommende  

 kommune.
Med uddragets fremlæggelse forholdes som i § 24 foreskrevet".
§ 3 Stk. 1.  § 1, nr. 1 og 2, har virkning for indkomståret  

 1971 og senere indkomstår.
 Stk. 2.  § 1, nr. 3-6, har virkning for indkonståret  

 1972 og senere indkonstår.
 Stk. 3.  § 2 har virkning ved ligningen for indkomståret  

 1971 og senere indkomstår.
 Givet på Amalienborg, den 17. december  

 1971.
 Under Vor Kongelige Hånd og Segl.
 FREDERIK R.
 Henry Gruenbaum.
