Cirkulæreskrivelse om beregning af plejevederlag til pasning af døende pr. 1. januar 2021 efter serviceloven I medfør af § 120, stk. 1 og 2, i lov om social service, jf. lovbekendtgørelse nr. 1287 af 28. august 2020, udgør et plejevederlag efter § 119 enten 1,5 gange det dagpengebeløb, som modtageren i tilfælde af egen sygdom ville have ret til efter lov om sygedagpenge eller et basisbeløb.
Det fremgår af § 182, stk. 9, i lov om social service jf. lovbekendtgørelse nr. 1287 af 28. august 2020, at det beløb, der er nævnt i § 120, stk. 2, reguleres en gang årligt den 1. januar med satsreguleringsprocenten, jf. lov om en satsreguleringsprocent.
Beløbet afrundes til nærmeste kronebeløb.
Beløb for 2021 For 2021 er satsreguleringsprocenten fastsat til 2,0 pct. jf. bekendtgørelse nr. 1210 af 12. august 2020 om satsreguleringsprocenten, tilpasningsprocenten og satstilpasningsprocenten for finansåret 2021.
 Plejevederlag efter § 119 udgør efter § 120, stk. 1, 180,81 kr. per time i 2021. Plejevederlag efter § 119 udgør efter § 120, stk. 2, 16.440 kr. månedligt i 2021.
Ikrafttrædelse Cirkulæreskrivelsen træder i kraft den 1. januar 2021, og satserne gælder for perioden 1. januar - 31. december 2021.
 Cirkulæreskrivelse nr. 9927 af 29. oktober 2019 om beregning af plejevederlag til pasning af døende pr. 1. januar 2020 efter serviceloven ophæves den 1. januar 2021.
