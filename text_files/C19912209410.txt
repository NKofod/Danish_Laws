Cirkulæreskrivelse om meddelelse om  

 udbetaling af sildeoverskud til lønarbejdende fiskere Kommentarer m.v.:
 Belægning af dagpengekort for lønarbejdende fiskere sker  

 bl.a. under hensyn til størrelsen af indtægten ved fiskeriet.  

 Sildeoverskud skal derfor medføre fradrag i dagpengene.
 Meddelelse om afgørelsen:
 Sildeoverskud, der udbetales efterfølgende til lønarbejdende  

 fiskere fra den fiskemelsfabrik, som deres kutter hører til, skal  

 medføre fradrag i dagpengene.
 Begrundelsen herfor:
 Belægningen af dagpengekortene for lønarbejdende fiskere  

 sker bl.a. under hensyn til størrelsen af indtægten ved  

 fiskeriet.
Afregningen af den enkelte fiskers andel i fangsten er derfor, når  

 der er tale om leverancer til fiskemelsfabrikker, alene en á conto  

 udbetaling.
Sildeoverskuddet er derfor, sammen med de løbende  

 afregninger, den endelige afregning af årets fangst.
 Dette indebærer, at sildeoverskuddet, på samme måde som  

 de løbende afregninger, medfører fradrag i dagpengene, jf. § 1  

 i bekendtgørelse nr. 57 af 1. marts 1982 om arbejdes og  

 indtægters betydning for dagpengenes størrelse.
 Da fradraget i dagpengene skal ske på det tidspunkt, hvor arbejdet  

 udføres, og da det er muligt at henføre sildeoverskuddet til  

 arbejdsperioderne, skal der derfor ved udbetalingen af sildeoverskud ske en  

 regulering af dagpengeudbetalingerne, beregning af overskydende timer  

 m.v.
