 I Forbindelse med Udenrigsministeriets Bekendtgørelser Nr. 305 af 2.  

 december 1932 og Nr. 248 af 29. August 1934 bringes det herved til almindelig  

 Kundskab, at Polen paa Fristaden Danzigs Vegne, Italien og Meksiko har  

 ratificeret den i Udenrigsministeriets Bekendtgørelse Nr. 252 af 17. Oktober  

 1931 omhandlede, den 20. April 1929 i Geneve afsluttede internationale  

 Konvention til Bekæmpelse af Falskmønteri med dertil hørende Protokol af  

 samme Dato.
 For Fristaden Danzigs Vedkommende er Ratifikationen sket med det  

 Forbehold, at den i Konventionens Artikel 19 foreskrevne Fremgangsmaade til  

 Bilæggelse af alle Stridigheder, der maatte opstaa mellem de kontraherende  

 Parter med Hensyn til Fortolkningen eller Anvendelsen af Konventionen, ikke  

 skal finde Anvendelse i en Tvist mellem Polen og Fristaden Danzig.
 Udenrigsministeriet, den 28. September  

 1936.
Th.
Stauning.
