Bekendtgørelse om undtagelse af udgifter til indfrielse af indefrossen feriepengeforpligtelse på Forsvarsministeriets område fra delloftet for driftsudgifter I medfør af § 12 i budgetloven, lov nr. 547 af 18. juni 2012, fastsættes:
 § 1. Uanset § 9, stk. 2, i budgetloven omfatter det statslige delloft for driftsudgifter ikke udgifter til indfrielse af Forsvarsministeriets feriepengeforpligtelse over for Lønmodtagernes Feriemidler i 2021 vedrørende indefrossen ferie i perioden 2019-20, der afholdes som følge af akt. 142 af 17. december 2021.
 § 2. Bekendtgørelsen træder i kraft den 31. december 2021.
