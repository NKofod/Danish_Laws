Skriftlig fremsættelse (12. januar 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 beskatning af søfolk (Lovforslag nr.
L 162).
EU-Kommissionen har udsendt nogle nye retningslinier for  

 statsstøtte til søtransportsektoren.
Dette gør det nødvendigt at ændre  

 reglerne  

 for beskatning af søfolk, som arbejder ombord på skibe registreret i Dansk  

 Internationalt Skibsregister  den såkaldte DIS-ordning.
Regeringen ønsker samtidig at forenkle reglerne for  

 beskatning af søfolk.
Disse regler findes i øjeblikket spredt rundt i tre  

 forskellige love, og en del af regelsættet udgøres af nogle bemyndigelser til  

 skatteministeren til at meddele dispensationer.
Regeringen ønsker at samle de regler, der skal gælde for  

 beskatning af søfolk, på ét sted.
Regeringen ønsker også at få gjort op med  

 dispensationssystemet.
Reglerne skal bygge på objektive kriterier og ikke  

 andet.
Søfolk og rederier skal kunne læse ud af loven, hvad der gælder.
 Regeringen foreslår derfor, at den nuværende  

 sømandsfradragslov ophæves, og at samtlige regler om beskatning af søfolk  

 samles i en ny lov om beskatning af søfolk.
 De vigtigste ændringer i forhold til de gældende regler er  

 følgende:
  

 	  

 DIS-ordningen (beskatning af søfolk) vil fremover kunne  

 anvendes, når sømanden arbejder ombord på et skib, som ville kunne omfattes  

 af  

 tonnageskatteordningen (beskatning af rederier). Begge ordninger er  

 statsstøtteordninger, som hviler på samme EU-retlige grundlag.
Derfor bør de  

 også have fælles anvendelsesområde.
  

 	  

 Det nuværende dispensationssystem i sømandsfradragsloven  

 og efter praksis også i DIS-ordningen afskaffes.
Reglerne kommer herefter  

 alene  

 til at hvile på et objektivt grundlag.
  

 	  

 Sømandsfradraget, som i sin nuværende udformning er  

 ganske kompliceret, erstattes med et fast fradrag.
Det er en forenkling af  

 reglerne.
  

 	  

 Den nuværende opdeling af fartområder i udenrigsfart,  

 nærfart og begrænset fart forenkles, så der fremover kun skelnes mellem  

 begrænset fart og anden fart.
Det er også en forenkling af reglerne.
  

 	  

 Det gøres muligt for ejere af sandsugerfartøjer at  

 modtage statsstøtte til arbejdsrelaterede omkostninger inden for de  

 begrænsninger, som EU-retningslinierne sætter.
Det vil ske i form af en  

 refusionsordning.
DIS-ordningen er som nævnt i EU-retlig forstand en  

 statsstøtteordning, og ændringer i DIS-ordningen skal derfor godkendes af  

 Kommissionen, før de kan iværksættes.
Lovforslaget vil i sin helhed blive  

 notificeret, når det er fremsat, med henblik på Kommissionens godkendelse.
Efter statsstøtteretningslinierne skal den nye DIS-ordning  

 kunne træde i kraft pr. 1. juli 2005, men det forudsætter, at Kommissionens  

 godkendelse til den tid foreligger.
Ellers må det blive senere.
Det er  

 hensigten,  

 at ændringerne i sømandsfradraget skal anvendes fra og med indkomståret 2006.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til tingets velvillige  

 behandling.
