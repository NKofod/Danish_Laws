Boligministeriet Boligstyrelsen 2. kontor A Cirkulæreskrivelse til samtlige kommuner om indbretning af ønsker om  

 statsstøtte til finansiering af byfornyelses- og saneringsarbejder i perioden  

 1988-90 Til brug for fastsættelsen af vejledende tilsagnsrammer for sanerings- og  

 byfornyelsesaktiviteter i perioden 1987-90 skal man anmode de  

 kommunalbestyrelser, der påregner at søge gennemført sanering eller at træffe  

 beslutning om byfornyelse eller boligforbedring i de pågældende år, om at  

 tilbagesende vedlagte skamer i udfyldt, dateret og underskrevet stand.
Man  

 anmoder om, at skemaerne må være Boligstyrelsen i hænde  senest mandag den  

 10.11.1986. Overslagsbeløb angives i samme prisniveau som finanslov 1987,  

 dvs. de i medio 1987 forventede priser og lønninger.
Dette prisniveau  

 anvendes også for de efterfølgende finansår på skemaerne.
Planlægning af den fremtidige byfornyelse (herunder afvikling af evt.  

 resterende saneringsaktiviteter) Med henblik på at forbedre grundlaget for den kommunale planlægning og  

 gennemførelse af byfornyelse mv. meddeler Boligstyrelsen i begyndelsen af  

 finansåret 1987 vejledende tilsagnsrammer (investeringsrammer) for perioden  

 1987-90 til de kommuner, som har indberettet ønske om statsstøtte hertil jf.  

 ovennævnte skemaer.
Udmeldingen sker både i form af en 1-årig vejledende  

 tilsagnsramme for 1987 og en 4-årig vejledende tilsagnsramme for 1987-90.
De vejledende tilsagnsrammer omfatter med undtagelse af de ekstraordinære  

 boligforbedringsbeslutninger efter byfornyelseslovens kap.
III og særligt  

 afgrænsede udgifter til forsøgsprojekter samtlige tilsagn om statsstøtte til  

 sanering og byfornyelse (herunder evt. mertilsagn til opfølgning og afvikling  

 af godkendte saneringsplaner).
Den 1-årige vejledende tilsagnsramme for 1987 er udtryk for omfanget af  

 de(n) bindende tilsagnsramme(r), som kommunen normalt vil kunne få godkendt  

 af Boligstyrelsen i 1987 eller senest i begyndelsen af 1988 til konkrete  

 byfornyelsesbeslutninger (henholdsvis afvikling af evt. resterende  

 saneringsplaner). Vedrørende proceduren ved ansøgning om bindende tilsagns-  

 og udgiftsrammer til aktiviteter efter byfornyelsesloven henvises til  

 Boligstyrelsens cirkulære af 3.7.1986 om offentlig støtte til byfornyelse og  

 boligforbedring mv.
Ved ansøgning om bindende tilsagn til  

 saneringsaktiviteter anvendes de hidtidige procedurer.
 Den 4-årige vejledende tilsagnsramme for 1987-90 er udtryk for det  

 aktivitetsniveau, som kommunen kan anvende som udgangspunkt for planlægning  

 af statsstøttet sanering og byfornyelse i perioden 1987-90.
Den generelle bevillingsmæssige situation For finansåret 1986 er den samlede tilsagnsramme til ordinær sanering og  

 byfornyelse fastsat til 815 mill. kr.
Herudover er fastsat en ekstraordinær  

 ramme på 105 mill. kr. til boligforbedringer efter byfornyelseslovens kap.  

 III.
På finanslovforslaget for 1987 - der endnu ikke er behandlet af  

 folketinget - er tilsagnsrammerne foreløbig foreslået fastsat til ialt 960  

 mill. kr., fordelt med 850 mill. kr. til den ordinære aktivitet og 110 mill.  

 kr. til ekstraordinær boligforbedringsaktivitet efter byfornyelseslovens kap.  

 III.
Disse rammer indgår endvidere i budgetteringsforudsætningerne for  

 budgetoverslagsårene 1988, 1989 og 1990.
 Det må således på indeværende tidspunkt antages, at bevillingsprogrammet  

 for 1987-90 vil svare til et samlet aktivitetsomfang på knap 4 mia. kr.,  

 hvoraf den ordinære sanerings- og byfornyelsesaktivitet forventes at udgøre  

 ca. 3,5 mia. kr.
 Tildelingen af vejledende tilsagnsrammer for 1987 og 1987-90 til ordinære  

 aktiviteter i medfør af sanerings- og byfornyelsesloven vil i lighed med 1986  

 ske efter princippet om tildeling efter den enkelte kommunes relative andel  

 af det samlede byfornyelsesbehov.
 Med hensyn til den aktuelle bevillingsmæssige situation kan der iøvrigt  

 for den del af byfornyelsesmidlerne som angår den seneste 4-års periode for  

 1986-89 fremhæves følgende tre forhold:
For det første oversteg kommunernes samlede ønsker de forventede  

 bevillingsmæssige muligheder.
For det andet havde 31 kommuner, ud af ialt 85  

 kommuner, der søgte om støtte, væsentligt større ønsker end deres relative  

 andel af det samlede byfornyelsesbehov.
For det tredie er der en stærk vækst  

 i antallet af kommuner med ønsker om statsstøtte til byfornyelse mv. (fra 34  

 kommuner i 1983 til 85 kommuner i 1986).
Den kommunale indberetning Boligstyrelsen lægger vægt på, at alle kommuner, der i perioden 1987-90  

 påregner at skulle anvende byfornyelses- eller saneringslovgivningen,  

 indberetter behovet for statsstøtte til Boligstyrelsen ved tilbagesendelse af  

 skemaerne.
Opmærksomheden henledes på, at saneringsloven er ophævet den  

 31.12.1984, således at der efter denne dato ikke kan vedtages nye  

 saneringsplaner.
Dog kan der i et vist omfang vedtages ændringer i eller  

 tillæg til allerede vedtagne planer, jf. byfornyelseslovens § 90, stk. 4.
 Boligstyrelsen vil som udgangspunkt lægge til grund, at de kommuner, som  

 ikke har tilbagesendt skemaerne inden fristens udløb mandag  den 10.11.1986,  

 ikke påregner at søge statsstøtte til sanering eller byfornyelse i de  

 kommende år.
 Vejledning til de enkelte skemaer findes sidst i cirkulæreskrivelsen.
 Yderligere oplysninger om ansøgning om statsstøtte til kommende  

 beslutninger om byfornyelse og boligforbedring findes i Boligstyrelsens  

 cirkulære af 3.7.1986 om offentlig støtte til byfornyelse og boligforbedring.  

 Den »rullende« planlægning er beskrevet i afsnit 1.3.1.a  

 Planlægningsfasen.
 Det bemærkes, at der - for at betingelsen i byfornyelseslovens § 8, stk.  

 2, kan anses for opfyldt- kræves tildeling af bindende  tilsagns- og  

 udgiftsrammer til den konkrete beslutning efter den i cirkulærets afsnit  

 1.3.1.b Beslutningsfasen beskrevne procedure.
»Nye« kommuner Mange »nye« kommuner, som ikke tidligere har haft sanerings-  

 eller byfornyelsesaktiviteter, har udtrykt ønske om at igangsætte sådanne  

 aktiviteter, og det må som nævnt forventes, at antallet af interesserede  

 kommuner vil stige yderligere.
For disse kommuner henledes opmærksomheden på, at indberetningsformen, jf.  

 byfornyelsesskema V (herunder fordeling på beslutningstype, støtteform og  

 tidsmæssig fordeling) er obligatorisk.
Der kan normalt ikke påregnes udmeldt  

 vejledende tilsagnsrammer til kommuner, medmindre disse minimumskrav til  

 oplysningernes indhold er opfyldt.
 Det må dog samtidig understreges, at Boligstyrelsen også lægger megen vægt  

 på at modtage foreløbige og mindre specificerede oplysninger om aktivieter,  

 der ønskes iværksat i perioden 1987-90 fra kommuner, der ikke er så langt  

 fremme i forberedelserne, at ovenstående minimumskrav kan opfyldes.
»Gamle« kommuner Boligstyrelsen skal samtidig over for kommuner med aktiviteter i medfør af  

 saneringsloven henlede opmærksomheden på den i 1986 ændrede praksis med  

 hensyn til fordelingen af bevillingen til de ordinære sanerings- og  

 byfornyelsesaktiviteter.
Således er den hidtidige praksis, hvor tildelingen  

 til den enkelte primærkommune skete dels ud fra den hidtidige  

 saneringsaktivitet og dels ud fra det relative behov for nye aktiviteter,  

 afløst af en praksis, hvor prioriteringen alene tager udgangspunkt i  

 kommunens relative andel i byfornyelsesbehovet, svarende til afsnit 1.2 i  

 cirkulære om offentlig støtte til byfornyelse og boligforbedring mv.
Dette  

 får til konsekvens, at alle kommunens rammebelastende aktiviteter skal holdes  

 indenfor  den vejledende tilsagnsramme, herunder merforbrug til igangværend  

  saneringsplaner, som kommunen har under afvikling.
Et eventuelt overforbrug  

 af den 1-årige vejledende ramme vil således indgå i grundlaget for  

 tildelingen af de nye 1 og 4-årige vejledende tilsagnsrammer.
VEJLEDNING TIL DE ENKELTE SKEMAER A.
Skemaoplysninger i henhold til saneringsloven:
 På saneringsskema I oplyses de skønnede totale mertilsagnsbehov samt en  

 skønsmæssig fordeling heraf på gennemførelsesperioden, for så vidt angår  

 saneringsplaner, vedtaget inden 1.7.1983 og godkendt senest  1.10.1986.
 På saneringsskema IA gives tilsvarende oplysninger for så vidt angår  

 saneringsplaner, vedtaget 1.7.1983 eller senere og godkendt  senest  

 1.10.1986.
 Opmærksomheden henledes særligt på rubrikken 3b på skema I og IA, idet  

 oplysningerne i denne rubrik vil blive lagt til grund for tildeling af  

 dispositionsrammer for 1987. Her skal altså anføres det fulde behov for  

 rentesikrings- og rentebidragstilsagn til påbudsejendomme i 1987, idet dette  

 beløb bevillingsteknisk set er parallelt med egentlige mertilsagn til planen.
 Saneringsskema II omhandler nye saneringsplaner herunder tillæg, som er  

 vedtaget før 1.7.1983, men som først godkendes efter 1.10.1986.
 Saneringsskema III skal indeholde oplysninger om nye saneringsplaner,  

 vedtaget 1.7.1983 eller senere, men som først godkendes efter 1.10.1986.
 På oversigtsskemaet opgøres herefter kommunens samlede tilsagnsbehov i  

 henhold til saneringsloven.
B.
Skemaoplysninger i henhold til byfornyelsesloven På byfornyelsesskema V anføres samtlige nye byfornyelses- og  

 boligforbedringsbeslutninger, der forventes truffet i 4-årsperioden.
For hver beslutning skal opgives en samlet tilsagnsramme for den  

 støtteberettigede investering, opsplittet på refusionsberettigede udgifter og  

 rentebidragsberettigede udgifter.
Desuden skal angives den del af  

 rentebidragsbeløbet, hvortil der tillige skal ydes afdragsbidrag.
 Den samlede tilsagnsramme anførtes i det finansår, hvor beslutningen  

 forventes iværksat og fordeles på de enkelte finansår (udgiftsrammer).  

 Rammebelastningen for den samlede tilsagnsramme sker på det tidspunkt, hvor  

 Boligstyrelsen tildeler bindende tilsagns- og udgiftsrammer.
For nogle beslutningers vedkommende vil kun en del af de med beslutningen  

 forbundne aktiviteter finde sted i 4-årsperioden.
Dette gælder især  

 beslutninger, som træffes sidst i perioden.
Hele den til beslutningen  

 nødvendige vejledende tilsagnsramme skal imidlertid anføres i skemaet under  

 det år, hvori beslutningen påtænkes iværksat, selv om de til fordelingen af  

 tilsagnsrammen svarende udgiftsrammer ikke fuldt ud kan anføres under de år  

 skemaet omfatter.
 Såvel tilsagns- som udgiftsrammerne tælles sammen på begge leder af  

 skemaet.
 Derimod medtages ikke tilsagnsrammer, der er eller påtænkes reserveret til  

 ekstraordinære boligforbedringsbeslutninger efter byfornyelseslovens kap.  

 III, idet disse bevillinger ikke indgår i den sædvanlige  

 prioriteringsprocedure for de ordinære bevillinger.
 På byfornyelsesskema IV anføres hver enkelt igangværende byfornyelses-  

 eller boligforbedringsbeslutning med identifikation (dvs. områdenavn,  

 gadenavne, karreebetegnelse eller lignende) samt beslutningsdatoen ( dvs. den  

 dato, hvor kommunalbestyrelsen har truffet beslutning i henhold til § 7, stk.  

 1, § 7a, stk. 1, eller § 32).
Den tidligere tildelte bindende udgiftsrammefordeling over årene på  

 refusions- og rentebidragsberettigede udgifter anføres i første linie.
I  

 søjlen »Dette finansår 19..« medtages »tildelt  

 udgifsramme« incl. evt. godkendte overførsler fra det foregående år.
I anden linie anføres det evt. anslåede behov for overførsler af  

 udgiftsrammer til det følgende år.
Beløbet anføres under begge år, dvs. både  

 før og efter pilen.
 Endvidere anføres i tredie linie behovet for reguleringer af udgiftsrammer  

 (forhøjelser eller nedsættelser). Endelig lægges de tre beløb sammen til nye  

 ajourførte udgiftsrammer.
I det omfang reguleringerne af udgiftsrammerne for den enkelte beslutning  

 ligger ud over den bindende tilsagnsramme, som er tildelt til den pågældende  

 beslutnings gennemførelse, må den nødvendige forhøjelse af den bindende  

 tilsagnsramme søges ved, at der samtidig med skema IV fremsendes et revideret  

 skema II for beslutningen, jf. afsnit 1.3.1.c.
Gennemførelsesfasen i  

 Boligstyrelsens cirkulære af 3.7.1986 om offentlig støtte til byfornyelse og  

 boligforbedring m.v.
 Alle beløb specificeres på refusionsberettigede udgifter,  

 rentebidragsberettigede udgifter, og den del herafl, hvortil der tillige skal  

 ydes afdragsbidrag.
 Pdv.
Søren Kruse Saneringsskema IA Mertilsagnsbehov i 1987-1990 for saneringsplaner vedtaget efter1.7.1983,  

 omer godkendt senest 1.10.1986 -------------------------------------------------------------------- Saneringsplan for:
 Forslag offentliggjort den:
 Vedtaget af selskabet/kommunen den:
 Boligstyrelsens j.nr.:
-------------------------------------------------------------------- Bemærkninger:
-------------------------------------------------------------------- Saneringsskema III Tilsagnsbehov i 1987-1990 for saneringsplaner vedtaget før 1.7.1983, som  

 først forventes godkendt efter 1.10.1986 -------------------------------------------------------------------- Saneringsplan for:
 Forslag offentliggjort den:
 Vedtaget af selskabet/kommunen den:
 Boligstyrelsens j.nr.:
------------------------------------------------------------------- Bemærkninger:
