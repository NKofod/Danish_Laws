Fremsat den 21. marts 2007 af socialministeren (Eva Kjer  

 Hansen) Forslag til Lov  

 om ændring af lov om retssikkerhed og administration på det sociale område (Diæter mv.  

 til medlemmer af ældreråd) § 1 I lov om retssikkerhed og administration på det sociale  

 område, jf. lovbekendtgørelse nr. 56 af 18. januar 2007, som ændret ved  

 § 11 i lov nr. 434 af 8. maj 2006, og § 104 i lov nr. 90 af 31.  

 januar 2007, foretages følgende ændringer:
 1.  

  

 I  

  

 § 33  

  

 indsættes som  

  

 stk.  

  

 3:
»  

 Stk. 3.  

  

 Kommunalbestyrelsen yder diæter, erstatning for dokumenteret tabt  

 arbejdsfortjeneste og udgiftsgodtgørelse efter reglerne i § 16 a i lov  

 om  

 kommunernes styrelse til ældrerådets medlemmer.« § 2 Loven træder i kraft den 1. juli 2007.
Bemærkninger til lovforslaget Almindelige bemærkninger 1. Lovforslagets formål og baggrund Regeringen prioriterer ældreområdet højt og finder det  

 afgørende, at de ældre inddrages i og dermed har adgang til at få indflydelse  

 på udformningen af den kommunale ældrepolitik.
Regeringen ønsker med forslaget at give kommunerne pligt til at  

 yde medlemmerne af de kommunale ældreråd diæter, erstatning for dokumenteret  

 tabt arbejdsfortjeneste og udgiftsgodtgørelse efter reglerne i § 16 a i  

 lov om kommunernes styrelse.
Medlemmerne af ældrerådene bliver dermed  

 ligestillet med handicaporganisationernes medlemmer af handicaprådene i den  

 henseende.
Reglerne om de lovpligtige handicapråd trådte i kraft den 1. april  

 2006 og handicaporganisationernes medlemmer af handicaprådene har ret til  

 diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16 a om kommunernes styrelse.
Ældrerådene udfører et vigtigt stykke arbejde som demokratisk  

 talerør for de ældre i kommunen  og har en særlig betydning for de  

 ressourcesvage ældre, som kan have svært ved at deltage i debatten om  

 forhold,  

 der har betydning for ældre mennesker.
Målet med kommunale ældreråd er at  

 sikre  

 de ældre størst mulig indflydelse på den lokale politik, der har betydning  

 for  

 ældre.
Kommunalbestyrelsen har derfor pligt til at høre ældrerådet om alle  

 spørgsmål, der har betydning for ældre. Ældrerådene medvirker desuden til at  

 udbygge kontakten mellem kommunens ældre borgere og kommunalbestyrelsen i  

 ældrepolitiske spørgsmål samt drøfte og viderebringe spørgsmål og  

 synspunkter,  

 der bredt vedrører nuværende og kommende ældre.
Ældrerådet skal medvirke til at øge medindflydelsen og  

 medansvaret for kommunens ældre borgere, og være med til at sikre, at  

 dialogen  

 og samarbejdet mellem de ældre og kommunalbestyrelsen udbygges.
Med  

 ældrerådet  

 har de ældre en formaliseret adgang til at drøfte og følge indholdet og  

 udformningen af kommunens ældrepolitik.  

 Et af midlerne til at sikre målet om, at de ældre skal have mulighed for  

 at få indflydelse på den lokale ældrepolitik, er at sikre, at der ikke er  

 barrierer,  

 der afholder personer over 60 år i at stille op til valg til ældrerådet.
Med  

 forslaget om diæter, erstatning for dokumenteret tabt arbejdsfortjeneste og  

 udgiftsgodtgørelse fjernes en mulig økonomisk barriere mod at stille op til  

 valg i ældrerådet.
I dag er der ikke hjemmel til at udbetale diæter, erstatning  

 for dokumenteret tabt arbejdsfortjeneste og udgiftsgodtgørelse til  

 medlemmerne  

 af de kommunale ældreråd.
Socialministeriet har modtaget en række  

 henvendelser  

 fra ældreråd, kommuner og andre, der har spurgt til, om medlemmerne af de  

 kommunale ældreråd kan modtage befordringsgodtgørelse efter  

 retssikkerhedslovens § 33 stk. 2, hvorefter kommunalbestyrelsen betaler  

 udgifterne ved ældrerådets virksomhed og stiller sekretariatsbistand til  

 rådighed,  

 hvis rådet ønsker dette.
Udgifter til befordring er imidlertid en udgift, som  

 ældrerådsmedlemmerne har ved selve udførelsen deres hverv og ikke en udgift  

 ved  

 ældrerådets virksomhed, og derfor er der ikke i retssikkerhedsloven hjemmel  

 til, at kommunerne kan kompensere medlemmerne af ældrerådene for deres  

 udgifter  

 til befordring i forbindelse med møderne.
Socialministeriet valgte på  

 baggrund  

 af henvendelserne at vejlede om emnet i vejledning nr. 2 til serviceloven af  

 5.  

 december 2006 om personlig og praktisk hjælp, træning, forebyggelse mv.
Der  

 er  

 behov for at tilvejebringe en klar lovhjemmel, så medlemmerne af ældrerådene  

 kan få diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16 a om kommunernes styrelse.
2. Gældende ret Lovgivningen om ældreråd og klageråd trådte i kraft den 1.  

 januar 1996. På dette tidspunkt var der allerede et stort antal kommuner  

 oprettet ældreråd på frivillig basis, og på baggrund af de gode erfaringer  

 med  

 dette samarbejde mellem kommunens ældre borgere og kommunalbestyrelsen blev  

 oprettelse af ældrerådene gjort lovpligtigt.
Det følger af retssikkerhedsloven, at der i hver kommune skal  

 etableres et ældreråd. Ældrerådet skal bestå af mindst 5 medlemmer, som  

 vælges  

 ved direkte valg.
Alle med fast bopæl i kommunen, der er fyldt 60 år, har  

 valgret og er valgbare til ældrerådet.
Ældrerådet skal rådgive kommunalbestyrelsen i ældrepolitiske  

 spørgsmål.
Kommunalbestyrelsen har derfor en forpligtelse til at høre  

 ældrerådet om alle forslag, der vedrører ældre.
De ældre skal således have  

 indflydelse på kommunens ældrepolitik i bred forstand og på såvel spørgsmål  

 af  

 overordnet karakter som på forhold, der har betydning for ældres hverdag.  

 Ældrerådet skal fx høres om de årlige budgetter, om planer for byggeri af  

 boliger til ældre, om forslag til at iværksætte aktiviteter for ældre,  

 kommunalbestyrelsens målsætninger og serviceinformation på ældreområdet mv.
 Ældreråd skal modtage høring i forbindelse med de  

 tilsynsrapporter, der udarbejdes i forbindelse med det særlige tilsyn på  

 plejehjem og i plejeboliger mv. efter servicelovens § 151.
Det fremgår af retssikkerhedslovens § 33, stk. 2, at  

 udgifterne ved ældrerådets virksomhed skal afholdes af kommunalbestyrelsen,  

 og  

 at der også skal stilles sekretariatsbistand til rådighed, hvis ældrerådet  

 ønsker det.
Det er kommunalbestyrelsen, der, afhængig af de lokale forhold,  

 beslutter, hvilke udgifter ældrerådet får dækket.
Kommunalbestyrelsen har ikke hjemmel til at udbetale diæter,  

 erstatning for dokumenteret tabt arbejdsfortjeneste og udgiftsgodtgørelse til  

 ældrerådets medlemmer.
Det skyldes, at disse former for økonomisk  

 kompensation  

 er knyttet til det enkelte medlems udførelse af selve  

  

 hvervet  

  

 som medlem af ældrerådet, og ikke knytter sig til udgifter  

 ved ældrerådets virksomhed generelt.
I forhold til klageråd, der blev indført  

 samtidig med de lovpligtige ældreråd, er der i retssikkerhedsloven indsat  

 hjemmel til, at kommunalbestyrelsen kan beslutte, at de medlemmer af  

 klagerådet, der ikke er medlemmer af kommunalbestyrelsen, skal have diæter,  

 erstatning for dokumenteret tabt arbejdsfortjeneste og udgiftsgodtgørelse  

 efter  

 reglerne i § 16 a i lov om kommunernes styrelse.
Der blev ikke skabt en  

 tilsvarende hjemmel for så vidt angår ældreråd.
Hvervet som medlem af  

 ældrerådene  

 er ikke omfattet af lov om kommunernes styrelse § 16, stk. 1, litra b,  

 da  

 medlemmerne er valgt ved direkte valg og ikke er valgt eller udpeget af  

 kommunalbestyrelsen.
3. Lovforslagets indhold Lovforslaget indebærer, at kommunalbestyrelsen skal udbetale  

 diæter, erstatning for dokumenteret tabt arbejdsfortjeneste og  

 udgiftsgodtgørelse, herunder godtgørelse for befordring, efter reglerne i  

 § 16 a i lov om kommunernes styrelse til medlemmer af de kommunale  

 ældreråd.
Medlemmerne af ældrerådene ligestilles dermed med  

 handicaporganisationernes medlemmer af de kommunale handicapråd i relation  

 til  

 diæter og godtgørelse.
Udbetaling af offentlige midler forudsætter en klar og  

 entydig lovhjemmel.
En sådan hjemmel tilvejebringes med lovforslaget.
4. Økonomiske og administrative konsekvenser  

 for det offentlige Udgifterne for kommunerne forbundet med lovforslaget skønnes at  

 udgøre 1,9 mio. kr. i 2007 og herefter 3,7 mio. kr. årligt.
Udgifterne til  

 forslaget omfatter kommunernes ydelse af befordringsgodtgørelse, erstatning  

 for  

 tabt arbejdsfortjeneste samt diæter til ældrerådenes medlemmer, samt mindre  

 administrationsudgifter for kommunerne i forbindelse med opgørelse og  

 udbetaling af godtgørelsen.
 De økonomiske konsekvenser af lovforslaget skal forhandles med  

 kommunerne.
 Lovforslaget indeholder ingen økonomiske eller administrative  

 konsekvenser for staten eller regionerne.
5. Økonomiske og administrative konsekvenser  

 for erhvervslivet Forslaget indebærer ikke økonomiske og administrative  

 konsekvenser for erhvervslivet.
6. Miljømæssige konsekvenser Forslaget har ingen miljømæssige konsekvenser.
7. Administrative konsekvenser for borgerne Forslaget vurderes at have begrænsede administrative  

 konsekvenser for borgerne, idet borgerne blot skal samle dokumentation for  

 deres udgifter til hvervet som medlem af ældrerådet, til brug for kommunens  

 udbetaling.
8. Forholdet til EU-retten Forslaget indeholder ingen EU-retlige aspekter.
9. Høring Lovforslaget har været sendt i høring hos: Økonomi- og  

 Erhvervsministeriet, Indenrigs- og Sundhedsministeriet, Ankestyrelsen, KL,  

 Danske Regioner, Ældre Sagen, Ældremobiliseringen, Alzheimerforeningen,  

 Pårørendegruppen for Svage Ældre, Sammenslutningen af Ældreråd i Danmark,  

 Organisationen af Selvejende Institutioner og Omsorgsorganisationernes  

 Samråd.
10. Sammenfattende skema Positive  

 konsekvenser/  

  

 mindreudgifter Negative  

 konsekvenser/  

  

 udgifter Økonomiske konsekvenser for  

 stat, kommuner og regioner Ingen Forslaget forventes at  

 medføre udgifter for kommunerne på 1,8 mio. kr. i 2007 og herefter på 3,5  

 mio. kr. årligt.
Administrative konsekvenser  

 for stat, kommuner og regioner Ingen Lovforslaget forventes at  

 medføre administrative udgifter for kommunerne i forbindelse med udbetaling  

 af diæter, erstatning for dokumenteret tabt arbejdsfortjeneste og  

 udgiftsgodtgørelse på 0,1 mio. kr. i 2007 og 0,2 mio. kr. årligt herefter.
Økonomiske konsekvenser for  

 erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Forslaget vurderes at have  

 begrænsede administrative konsekvenser for borgerne, idet borgerne blot skal  

 samle dokumentation for deres udgifter til hvervet som medlem af ældrerådet,  

 til brug for kommunens udbetaling.
Forholdet til EU-retten Forslaget indeholder ingen  

 EU-retlige aspekter.
Bemærkninger til lovforslagets enkelte bestemmelser Til § 1 Det foreslås, at kommunalbestyrelsen med lovændringen får pligt  

 til at yde diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16 a i lov om kommunernes  

 styrelse.  

 Det fremgår af § 16 a i lov om kommunernes styrelse, at  

 kommunalbestyrelsen kan beslutte at yde diæter erstatning for dokumenteret  

 tabt  

 arbejdsfortjeneste og udgiftsgodtgørelse.
Med dette lovforslag får kommunerne  

 pligt til at yde denne kompensation til alle medlemmer af ældrerådene.
§ 2 Det foreslås, at loven træder i kraft den 1. juli 2007.  

 Medlemmerne af ældrerådene har efter denne dato ret til at modtage diæter,  

 erstatning for dokumenteret tabt arbejdsfortjeneste og udgiftsgodtgørelse for  

 udgifter, der er afholdt efter den 1. juli 2007.
Bilag 1 Lovforslaget sammenholdt med gældende lov Gældende formulering Lovforslaget § 33.  

  

 Kommunalbestyrelsen fastsætter i samarbejde med ældrerådet vedtægter for  

 ældrerådet. Ældrerådet fastsætter selv sin forretningsorden.
 Stk. 2.  

  

 Kommunalbestyrelsen betaler udgifterne ved ældrerådets  

 virksomhed og stiller sekretariatsbistand til rådighed, hvis rådet ønsker  

 dette.
§ 1 I lov  

 om retssikkerhed og administration på det sociale område, jf.  

 lovbekendtgørelse nr. 56 af 18. januar 2007, som ændret ved § 11 i lov  

 nr. 434 af 8. maj 2006, og § 104 i lov nr. 90 af 31. januar 2007,  

 foretages følgende ændringer:
 1.  

  

 I  

  

 § 33  

  

 indsættes som  

  

 stk. 3  

  

 :
