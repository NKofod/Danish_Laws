Fremsat den 17. december 2003 af socialministeren  

 (Henriette Kjær) Forslag til lov  

 om ændring af lov om social service (Pædagogiske  

 læreplaner i dagtilbud til børn) § 1 I lov om social service, jf. lovbekendtgørelse nr. 764  

 af 26. august 2003, foretages følgende ændringer:
 1.  

  

 Efter  

 § 8 indsættes:
»  

 § 8 a  

                                                                         .  

                                                                            Det  

 Det enkelte dagtilbud skal udarbejde en pædagogisk læreplan for børn i  

 aldersgruppen ½-2 år og aldersgruppen 3 år til skolealderen, der giver rum  

 for  

 leg, læring og udvikling.
For den kommunale dagpleje udarbejdes læreplanen  

 samlet for alle dagplejehjem tilknyttet den kommunale dagpleje.
Stk. 2.  

  

 Den pædagogiske  

 læreplan skal med udgangspunkt i sammensætningen af børnegruppen beskrive  

 dagtilbuddets arbejde med mål for læring og indeholde overordnede pædagogiske  

 beskrivelser af relevante mulige aktiviteter og metoder.
Herudover skal det  

 beskrives, hvordan udsatte børns læring understøttes.
Læringsmålene er fælles  

 overordnede mål for, hvilke kompetencer den pædagogiske læringsproces i  

 dagtilbuddet skal lede frem imod, jf. stk. 1. Socialministeren fastsætter  

 nærmere regler for indhold af og overordnede mål for læring i dagtilbuddene.
Stk. 3.  

  

 Dagtilbuddets  

 forældrebestyrelse samt kommunalbestyrelsen godkender den pædagogiske  

 læreplan.  

 Læreplanen skal evalueres årligt af forældrebestyrelsen i dagtilbuddet med  

 henblik på eventuel revision.« § 2 Loven træder i kraft den 1. august 2004.
Bemærkninger til  

 lovforslaget Almindelige bemærkninger Indledning og baggrund for lovforslaget Alle børn har behov for rum til leg, læring og udvikling.
Desværre er der børn, der ikke har samme muligheder for  

 udfordring og læring som hovedparten af børn i Danmark har.
Børn med en  

 belastet familiebaggrund har større risiko for at gentage forældres manglende  

 tilknytning til arbejdsmarkedet, korte og dårlige uddannelsesforløb eller  

 misbrugsproblemer.
Disse øgede risikofaktorer kaldes også negativ social arv.
I publikationen »En god start til alle børn« fra  

 Ministerudvalget for negativ social arv og social mobilitet fremgår det, at  

 jo  

 tidligere man sætter ind med støtte til barnet, jo større er  

 sandsynlighederne  

 for at bryde med negativ social arv.
Publikationen baserer sig på  

 »Vidensopsamling om social arv« (2003). Vidensopsamlingen beskriver danske og  

 udenlandske erfaringer og er udarbejdet af gruppen bag forskerprogrammet  

 »Social arv«, der ledes af Socialforskningsinstituttet.
Vidensopsamlingen påpeger, at udenlandske forsøg har vist, at  

 god dagpasning med fokus på at styrke og støtte børns intellektuelle,  

 emotionelle og sociale kompetencer kan bidrage til at bryde den negative  

 sociale arv.
Derfor er en mere målrettet og bevidst indsats i forhold til  

 udvikling af børns kompetencer i dagtilbud væsentlig og især i forhold til  

 børn, der ikke stimuleres og får opbakning hjemmefra.
Det er regeringens  

 holdning, at pædagogiske læreplaner er et af midlerne til at nå dette mål.
De pædagogiske læreplaner har dog ikke kun sigte på udsatte  

 børn.
De pædagogiske læreplaner skal være med til at understøtte læringen for  

 alle børn og bidrage til at gøre overgangen til skolen mere harmonisk.
 Alle børn - både de med og uden problemer - skal have mulighed  

 for at opleve den tilfredsstillelse, det er at gøre fremskridt, overvinde  

 vanskeligheder og opleve, at man er en del af et fællesskab.
I 1998 trådte serviceloven (L 229) vedtaget den 30. maj 1997 i  

 kraft.
Med serviceloven kom også formålsbestemmelsen for dagtilbud.
Det var  

 første gang, at man i Danmark havde en mere detaljeret beskrivelse af  

 samfundets forventninger til indholdet i dagtilbuddene.
Det signalerede, at  

 man  

 gik bort fra tidligere tiders opfattelse af dagtilbud som blot en  

 arbejdsmarkedspolitisk foranstaltning.
Formålsbestemmelsen præciserede, at  

 dagtilbuddene var en del af kommunens forebyggende og støttende indsats over  

 for børn med behov for støtte.
Dagtilbuddene skulle i samarbejde med  

 forældrene  

 give barnet omsorg og støtte barnet i tilegnelse og udvikling af bl.a.  

 sociale  

 og almene kompetencer.
I 2002 og 2003 blev formålsbestemmelsen evalueret.
Evalueringen  

 undersøgte, om formålsbestemmelsen var kendt, anvendt og havde effekt.
Det  

 konkluderedes i evalueringens rapport 1, at formålsbestemmelsen umiddelbart  

 havde bidraget til, at det pædagogiske indhold i dagtilbuddene i højere grad  

 var kommet på dagsordenen i kommunerne og i dagtilbuddene.
Der var uden for  

 dagtilbuddene kommet et større kendskab til, hvad der foregik i dagtilbuddene  

 grundet en generel større synlighed og skriftlighed.
Evalueringen viste  

 endvidere, at der ikke var mange kommuner, der havde en politik for  

 dagtilbudsområdet, hvor fokus var på det pædagogiske indhold.
De fleste  

 kommuner havde dog målsætninger i forhold til enkeltområder.
For at understøtte implementeringen af formålsbestemmelsen og  

 for at øge fokus på kvalitetsudvikling, dokumentation og læring i dagtilbud  

 igangsattes i 2000 projektet med titlen Kvalitet i Dagtilbud (KiD). Første  

 fase  

 i KiD var at afdække status, og hvilke fremtidige indsatsområder der var på  

 området.
I anden fase, som løber nu, er der over de næste år igangsat et  

 udviklingsprojekt, der bl.a. skal udarbejde materialer til brug for arbejde  

 med  

 læring i dagtilbud.
Der er allerede udkommet en SØLV-guide (september 2003)  

 med  

 eksisterende viden og eksempler på praksis, og i 2005 udkommer GULD-guiden,  

 der  

 bygger på ny viden om, hvordan der kan arbejdes bevidst og systematisk med  

 læring i dagtilbud.
 Der er således allerede udført mange forskellige tiltag for at  

 kvalificere dagtilbuddenes arbejde med læring, men hidtil har der ikke været  

 nogen sikring af, at alle dagtilbud arbejder med læring på en systematisk,  

 synlig og kvalificeret måde.
Det fremgår af regeringens supplerende regeringsgrundlag  

 »Vækst, Velfærd - Fornyelse II« august 2003, at regeringen ønsker at sikre,  

 at  

 alle dagtilbud arbejder med læring ved at gøre det obligatorisk med  

 pædagogiske  

 læreplaner i dagtilbud.
I det enkelte dagtilbud skal der udarbejdes  

 læreplaner  

 som fastlægger mål og mulige aktivitetsforløb, så børn lærer grundlæggende  

 kompetencer såsom evnen til at udtrykke sig og sociale kompetencer.
Det er vigtigt, at det på denne måde sikres, at alle kommuner  

 og dagtilbud kommer til at arbejde med læring.
Alle familier skal kunne være  

 sikre på, at der er fokus på læring i det dagtilbud, de vælger.
Kvalificeret  

 og  

 bevidst læring skal ikke kun finde sted i dagtilbud, hvor der er ildsjæle  

 ansat.
 Derfor skal der indføres pædagogiske læreplaner i alle  

 dagtilbud.
Lovforslagets indhold og principperne for  

 bekendtgørelsen Der er i dag krav om, at alle dagtilbud skal leve op til  

 formålsbestemmelsen efter servicelovens § 8. I formålsbestemmelsen  

 beskrives det bl.a., at dagtilbuddene sammen med forældrene skal give børn  

 omsorg, rum til at lege og lære samt mulighed for medbestemmelse.  

 Formålsbestemmelsen § 8 er stadig gældende og er fortsat rammen for hele  

 dagtilbuddets virksomhed. § 8 a med bestemmelser om pædagogiske  

 læreplaner  

 er således et supplement til den overordnede formålsbestemmelse for  

 dagtilbud.
Som evalueringen af formålsbestemmelsen viste, er der stor  

 forskel på, hvordan de enkelte kommuner og dagtilbud arbejder med  

 bestemmelsen.  

 For at sikre, at alle kommuner og dagtilbud arbejder mere systematisk og  

 bevidst med kvaliteten i dagtilbud, herunder især læring, foreslås det, at  

 alle  

 dagtilbud efter §§ 9-11 skal udarbejde pædagogiske læreplaner på  

 baggrund  

 af overordnede fastlagte mål og temaer.
Temaerne og de overordnede mål vil  

 blive udmøntet i en bekendtgørelse, der udarbejdes med hjemmel i loven og  

 under  

 hensyn til principperne i FN-konventionen om Barnets Rettigheder.
Der vil  

 ikke  

 være bestemmelser om metoder, men om fælles indholdstemaer og overordnede mål  

 for læring.
Det er det enkelte dagtilbud, der ud fra temaerne og de  

 overordnede  

 mål udarbejder den pædagogiske læreplan, der matcher netop dets børne- og  

 forældregruppe, fysiske muligheder og geografiske tilhørsforhold.
At lære forbindes ofte med noget, der foregår i skolen, men den  

 læring, der er tale om i dette lovforslag, er ikke det samme som  

 katederundervisning.
Man lærer ikke kun i skolen, men også i hjemmet, i  

 børnehaven, på gåturen og på arbejdspladsen.
Læring handler om dannelse,  

 udvikling og forandring.
Det er en proces, hvor personen omformer og udvikler  

 sin viden, sin forståelse og sine færdigheder.
Det gælder, uanset om man er  

 barn eller voksen.
Som det er beskrevet i SØLV-guiden, der er den første  

 læringspublikation fra KiD-projektet, vedrører læring forskellige forhold i  

 et  

 menneskes liv: Dannelse af identitet (at blive sig selv i verdenen, have  

 relationer til andre), forståelse og refleksion (at kunne begribe, se  

 sammenhænge og at skelne) samt handling (at agere, at kunne).
Tankegangen bag lovforslaget er, at barnet er medskaber af sin  

 læring, som det pædagogiske personale støtter, guider og udfordrer, hvad  

 enten  

 der er tale om planlagte aktiviteter eller spontant opståede situationer.  

 Læringen sker således gennem spontane oplevelser og leg, samt ved at den  

 voksne  

 skaber situationer, der giver barnet mulighed for fornyelse, fordybelse,  

 forandring og stimulering.
Legen anses som fundamental og et middel til  

 udvikling af børns sprog, kreativitet og sociale færdigheder.
Legen giver  

 barnet mulighed for at afprøve, hvad barnet er god til, hvad barnet kan og  

 hvad  

 barnet bliver til.
Læringen tager dermed ikke kun udgangspunkt i planlagte  

 aktiviteter, men i lige så høj grad i de naturlige og pludselig opståede  

 situationer, der forekommer i løbet af dagen i et dagtilbud.
Relationen  

 mellem  

 den voksne og barnet anses som central i læringen.
 Temaerne, der som minimum skal være fokus på og understøttes i  

 dagtilbuddene, er:
·  

  

 	  

    


  

 Sprog  



  

 (ordforråd, udtale, kendskab til  

 skriftsprog, rim og remser, eksistensen af tal og bogstaver og hvad de kan  

 bruges til, IT/medier og kommunikation), ·  

  

 	  

    


  

 Sociale kompetencer  

  

 (etablere fællesskaber med andre, føle og udtrykke empati og respekt for  

 andre,  

 indgå i sammenhænge med andre og kende til demokratiske værdier), ·  

  

 	  

    


  

 Personlige kompetencer  

  

 (selvværd, grænsesætning, fantasi, kreativitet, følelser, stillingtagen,  

 motivation og vedholdenhed), ·  

  

 	  

    


  

 Naturen og  

 naturfænomener  

  

 (respekt og kendskab til naturen og naturfænomener, miljø,  

 logisk tænkning og kende kategorier som vægt, form og antal), ·  

  

 	  

    


  

 Kulturelle  

 udtryksformer og værdier  

  

 (kendskab til forskellige kulturelle udtryksformer  

 og værdier, udnyttelse og brug af sanser via musik, tegning, dramatik, ler  

 m.v.) ·  

  

 	  

    


  

 Krop og bevægelse  



  

 (sundhed, ernæring, fysisk aktivitet,  

 beherske og praktisere fin- og grovmotoriske bevægelser, kende til  

 dagtilbuddets og lokalområdets fysiske muligheder).
 Herudover vil det selvfølgelig være muligt at supplere med  

 andre temaer - alt efter hvad der er ønskeligt og relevant i det enkelte  

 dagtilbud og kommune.
De overordnede mål i forhold til ovennævnte indholdstemaer vil  

 fremgå af bekendtgørelsen.
Det vil være overordnede mål for, hvilke  

 kompetencer, som et barn på henholdsvis knap 3 år og ved overgang til skolen,  

 skal have mulighed for at have tilegnet sig.
Kompetencer forstås i denne forbindelse både i bredden (kultur-  

 og samfundsorienteringen) og i dybden (person- og identitetsorientering). Det  

 handler således både om menneskets handle- og præstationsevner som den lange  

 række bagvedliggende potentialer, der mobiliseres på relevant måde i de  

 situationer, som det moderne menneske hele tiden sættes i.
Kompetence er med  

 andre ord: Det barnet ved (viden), det barnet kan (færdigheder), det barnet  

 vil  

 (holdninger), det barnet er (selvværd) og det barnet gør (mestring).
De overordnede læringsmål deles som nævnt op i to.
Ens  

 læringsmål for hele børnegruppen mellem ½ til ca. 6-7 år er ikke  

 hensigtsmæssig, idet læringspotentialet varierer meget i børnenes første 6  

 leveår, ligesom det heller ikke er tilstrækkeligt med læringmål udelukkende i  

 forhold til de store børn.
Det er vigtigt, at der også er fokus på de mindre  

 børns behov for stimulering og udfordring, og derfor foreslås det, at der  

 opstilles læringsmål både i forhold til de mindre børn og de større børn.  

 Hvis  

 der ikke er læringsmål for de mindre børn, vil det kunne betyde, at der ikke  

 i  

 tilstrækkelig grad kommer eller fastholdes et fokus på små børns fx sproglige  

 og emotionelle udvikling.
De foreslåede aldersgrupper svarer typisk til hhv.  

 dagpleje/vuggestue og børnehaven.
Formålet med forslaget om, at alle dagtilbud skal udarbejde og  

 implementere en pædagogisk læreplan, er ikke at indføre skole ad bagvejen.  

 Ligesom dagtilbud heller ikke fremover alene handler om at gøre børn  

 skoleparate.
Dagtilbud har en selvstændig værdi og funktion, i og med at det  

 netop er det lille barns udvikling, der er omdrejningspunktet for indsatsen.  

 Dagtilbud skal generelt sikre, at der bliver sat fokus på det hele barn, alle  

 dets potentialer og kompetencer og ruste det enkelte barn til at begå sig  

 videre i livet, herunder i skolen.
Særligt i forhold til udsatte børn er det  

 ekstra vigtigt, at barnet ikke bliver overset eller bliver stemplet som et  

 barn  

 med fejl og mangler.
Fokus på kompetencer og potentialer er afgørende for,  

 hvordan barnet senere klarer sig.
De pædagogiske læreplaner skal være et  

 redskab til at sikre dette.
 Endvidere er det intentionen, at dagtilbuddets virksomhed  

 bliver mere målrettet og synlig gennem arbejdet med de pædagogiske  

 læreplaner.  

 Læreplanen vil således i hverdagen være dels et redskab for dagtilbuddets  

 personale, idet den fx angiver mål, aktiviteter, succeskriterier for  

 pædagogisk  

 praksis og temaer for læring og dels en måde at synliggøre dagtilbuddet på,  

 idet det i højere grad bliver tydeligt for forældre, politikere, forvaltning  

 og  

 andre interesserede, hvilket pædagogisk arbejde, der foregår, og hvad målene  

 er.
Der udarbejdes i dag i de fleste dagtilbud virksomhedsplaner,  

 som i mange tilfælde beskriver principper og hvilke aktiviteter, der foregår  

 i  

 dagtilbuddet.
Det er hensigten, at der i mange tilfælde vil kunne arbejdes  

 videre med virksomhedsplanen ved at tage højde for de overordnede mål og  

 indholdstemaerne i bekendtgørelsen.
Nogle af disse virksomhedsplaner er  

 allerede i dag meget udbygget, andre vil kræve et noget større udviklings- og  

 redigeringsarbejde.
Hensigten er derfor ikke, at der skal udarbejdes mere  

 papir, men at dagtilbuddene fx konkretiserer, uddyber eller udvider  

 virksomhedsplanen, således at det fremgår af den, hvordan man i det konkrete  

 dagtilbud arbejder med de overordnede mål og temaer, der er beskrevet i  

 bekendtgørelsen.
Endeligt er det intentionen, at de pædagogiske læreplaner skal  

 sikre en bedre sammenhæng over til børnehaveklassen og skolen.  

 Bekendtgørelsen,  

 der vil beskrive indholdstemaer og overordnede mål, vil derfor blive  

 udarbejdet  

 med respekt for de bestemmelser, der gælder i forhold til børnehaveklassen og  

 indskolingen, således at sammenhængen mellem de forskellige tilbud bliver  

 synlig for forældrene, og således at barnet vil opleve en mere harmonisk  

 overgang til skolen.
Hensigten er, at det øgede fokus på læring bidrager til,  

 at barnet får et godt skoleforløb, idet lysten til at lære og fundamentale  

 kompetencer er blevet understøttet i dagtilbuddet, og idet dagtilbud og skole  

 samarbejder om overgangen mellem de to tilbud.
For at sikre implementering af arbejdet med læring og  

 læreplanerne foreslås det, at forældrebestyrelse og kommunalbestyrelse skal  

 godkende læreplanen, og at forældrebestyrelsen skal evaluere læreplanen og  

 arbejdet med den en gang årligt for at vurdere, om læreplanen skal revideres.  

 Hensigten er således at forpligte alle ansvarlige niveauer lige fra  

 Folketinget, kommunalbestyrelse, forældrebestyrelse og dagtilbuddet på børns  

 læring.
Under hensyn til FN-konventionen om Barnets Rettigheder, artikel 12,  

 om  

 retten til frit at udtrykke egne synspunkter i forhold, der vedrører barnet,  

 vil det være naturligt, at børnene inddrages i arbejdet med de pædagogiske  

 læreplaner.
 Det skal understreges, at implementeringen betragtes som meget  

 essentiel.
Implementeringen vil ud over ovennævnte også blive understøttet  

 via ·  

  

  

 	  

    

 Reform af pædagoguddannelsen, hvor arbejdet  

 med læring og pædagogiske læreplaner vil blive mere fremtrædende.
 ·  

  

  

 	  

    

 Temadage i foråret 2003 hvor hele det  

 pædagogiske felt bliver inviteret, og hvor feltet vil have mulighed for at  

 høre  

 mere om de pædagogiske læreplaner, ligesom der vil være mulighed for at komme  

 med forslag og ideer til udarbejdelsen af bekendtgørelsen.
·  

  

  

 	  

    

 En publikation, der beskriver indholdet i  

 lovforslag og bekendtgørelse, og som kommer med små eksempler på  

 læringsmiljøer  

 og -situationer.
Publikationen udsendes til alle forældre med børn i  

 dagtilbud,  

 seminarier, kommuner m.v. for at øge disse interessenters opmærksomhed i  

 forhold til læring i dagtilbud.
·  

  

  

 	  

    

 Efteruddannelse af pædagogisk personale for  

 at opdatere og opkvalificere viden om læring og arbejde med læreplaner ·  

  

  

 	  

    

 Den allerede udsendte SØLV-guide, som  

 indeholder beskrivelser af læringssituationer og teori om læring samt  

 GULD-guiden, der udkommer i 2005, og som vil indeholde beskrivelser af  

 metoder  

 til brug for arbejdet med læring i dagtilbud.
Hensigten med disse guider at  

 understøtte det konkrete daglige arbejde med læring i dagtilbuddene.
Økonomiske og administrative konsekvenser for  

 det offentlige Lovforslaget skønnes at medføre samlede merudgifter på 25,0  

 mio. kr. i hvert af årene 2004 og 2005, 20,0 mio. kr. i 2006 og 5,5 mio. kr.  

 i  

 2007 og årligt herefter.
Heraf vurderes, at der i dagtilbuddene vil være et  

 årligt merarbejde i forbindelse med at udarbejde og løbende revidere de  

 pædagogiske læreplaner, svarende til 5,5 mio. kr.. Herudover vil der i de  

 første år være yderligere udgifter ved implementeringen, således at de  

 samlede  

 merudgifter for dagtilbuddene udgør 11,0 mio. kr. 2004, 7,0 mio. kr. i 2005  

 og  

 5,5 mio. kr. i 2006. De resterende beløb anvendes bl.a. til at udarbejde  

 efteruddannelsestilbud for det pædagogiske personale, udsende  

 informationsmateriale til dagtilbud, kommuner og forældre samt til  

 effektmåling  

 af lovændringen.
 De økonomiske konsekvenser af lovforslaget skal forhandles  

 med de kommunale parter.
Økonomiske og administrative konsekvenser for  

 erhvervslivet Forslaget har ingen økonomiske og administrative konsekvenser  

 for erhvervslivet.
Miljømæssige konsekvenser Forslaget har ingen miljømæssige konsekvenser.
Administrative konsekvenser for borgerne Forslaget har ingen administrative konsekvenser for borgerne.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ingen ligestillingsmæssige konsekvenser.
Andre konsekvenser Forslaget har ikke konsekvenser i forhold til det frivillige  

 arbejde.
Høring Lovforslaget har været til høring hos Børne- og  

 Ungdomspædagogernes Landsforbund (BUPL), Pædagogisk Medhjælper Forbund (PMF),  

 Forbundet af Offentligt Ansatte (FOA), Landsforeningen af Socialpædagoger  

 (LFS), Daginstitutionernes Lands-Organisation (DLO), Landsforeningen af  

 forældre til børn i daginstitutioner (FOLA), Socialpædagogernes Landsforbund  

 (SL), KL, Københavns og Frederiksberg Kommuner, Socialchefforeningen, Børne-  

 og  

 Kulturchefforeningen, Statsministeriet, Justitsministeriet,  

 Finansministeriet,  

 Undervisningsministeriet, Erhvervs- og Selskabsstyrelsen, Den Sociale  

 Ankestyrelse, Børnerådet , Det Centrale Handicapråd og De Samvirkende  

 Invalideorganisationer.
Samlet  

 vurdering af lovforslagets konsekvenser Positive  

 konsekvenser/  

  

 mindreudgifter Negative  

 konsekvenser/  

  

 merudgifter Økonomiske konsekvenser for stat, kommuner og  

 amtskommuner 25,0 mio. kr. i hvert af årene 2004 og 2005, 20,0 mio.  

 kr. i 2006 og 5,5 mio. kr. årligt i 2007 og følgende år Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Stk. 1 Det foreslås i stk. 1, at alle dagtilbud skal udarbejde en  

 pædagogisk læreplan på baggrund af de indholdstemaer og de overordnede mål,  

 der  

 angives i bekendtgørelsen, som vil blive udarbejdet som konsekvens af  

 lovforslaget.
Det vil sige, at det er ledelsen i dagtilbuddet, der er  

 ansvarlig  

 for, at den pædagogiske læreplan bliver udarbejdet og dagtilbuddet kan i  

 dette  

 arbejde med fordel fx inddrage børn og forældre i arbejdet.
Den pædagogiske  

 læreplan skal udarbejdes i det enkelte dagtilbud for at sikre, at arbejdet  

 med  

 læring tager relevante hensyn til lokale forhold såsom børnegruppens  

 sammensætning (aldre, køn, handicap, familiebaggrunde m.v.), geografisk  

 placering og fysiske muligheder m.v.
I aldersintegrerede daginstitutioner kan  

 der udarbejdes én læreplan under hensyn til de to aldersgrupper.
For  

 dagplejen  

 udarbejdes læreplanen samlet for alle dagplejehjem tilknyttet den kommunale  

 dagpleje under hensyn til de to aldersgrupper (½-2 år og 3 år-skolealder).  

 Læreplanen kan også udarbejdes for dagplejedistrikter.
For puljeordninger,  

 der  

 er organiseret som pasning i private hjem eller i andre lokaler i børnenes  

 hjemlige miljø, kan den pædagogiske læreplan for den kommunale dagpleje  

 følges,  

 eller der kan udarbejdes en samlet læreplan for disse puljeordninger.
Stk. 2 Den pædagogiske læreplan skal beskrive, hvordan dagtilbuddet  

 mere konkret vil arbejde med de anførte indholdstemaer, og hvordan det leder  

 frem imod læringsmålene.
Det skal endvidere fremgå, hvilke overvejelser om  

 læringsmål, metoder og læringsaktiviteter der er i forhold til udsatte børn.
 I læreplanen angives, hvordan der følges op på, om målene nås.
Det foreslås, at ministeren fastsætter nærmere regler for  

 indhold af og overordnede mål med læring i dagtilbuddene i en bekendtgørelse.  

 De overordnede mål og indholdstemaer vil således fremgå af bekendtgørelsen.  

 Målene beskriver, hvilke kompetencer, som et barn på henholdsvis knap 3 år og  

 ved overgang til skolen skal have mulighed for at tilegne sig.
De overordnede  

 mål vil tage udgangspunkt i indholdstemaerne, der fremgår af de almindelige  

 bemærkninger.
At mål og de pædagogiske læreplaner tager hensyn til børnenes  

 alder betyder ikke, at der forventes en bestemt aldersinddeling i  

 dagtilbuddene.
Det er stadig op til dagtilbuddene at indrette dette mest  

 hensigtsmæssigt.
 Ud over de angivne indholdstemaer og overordnede mål i  

 bekendtgørelsen kan personale og forældregruppe i dagtilbuddene supplere med  

 andre relevante temaer og mål, ligesom kommunen også ofte vil have en  

 børnepolitik eller indsatsområder, der vil influere på læreplanernes endelige  

 indhold og udseende.
Stk. 3 For at sikre implementeringen af og opfølgning på de  

 pædagogiske læreplaner foreslås det, dels at forældrebestyrelsen og  

 kommunalbestyrelsen godkender den pædagogiske læreplan, og dels at  

 forældrebestyrelsen en gang årligt drøfter og evaluerer læreplanen for at  

 vurdere, om den kræver revision.
Denne evaluering vil med fordel kunne  

 foretages sammen med børnene, personalet i dagtilbuddet og/eller kommunen.  

 Det  

 forudsættes, at hele forældregruppen inddrages i godkendelses- og  

 evalueringsarbejdet.
I evalueringen skal der tages stilling til, om de i den  

 pædagogiske læreplan angivne principper og læringsaktiviteter leder frem imod  

 de læringsmål, der er stillet op.
Det er i denne forbindelse således ikke det  

 enkelte barn, der skal evalueres, men den pædagogiske proces i forhold til at  

 nå målene i læreplanen.
Det formodes, at personalet løbende som en del af  

 arbejdet med den pædagogiske læreplan evaluerer arbejdet i forhold til fx  

 succeskriterier, delmål og læringsaktiviteter.
Disse beføjelser til forældrebestyrelsen er i forlængelse af de  

 nuværende bestemmelser for forældrebestyrelser i dagtilbud, hvoraf det  

 fremgår,  

 at forældrebestyrelsen fastsætter principper for dagtilbuddets arbejde og for  

 anvendelsen af en budgetramme inden for de af kommunens fastsatte mål og  

 rammer.
Planlægningen af aktiviteterne og hvilke metoder, der anvendes, er  

 fortsat ledelsens ansvar.
 I de tilfælde, hvor der er tale om en selvejende  

 daginstitution, der ikke har en forældrebestyrelse, da er det bestyrelsen,  

 som  

 varetager opgaven efter stk. 3. Hvis der er tale om en puljeinstitution uden  

 nogen form for bestyrelse, anbefales det, at der vælges en gruppe forældre,  

 som  

 kan foretage evalueringen.
Kommunalbestyrelsens beslutning om godkendelse kan ikke påklages  

 til de sociale nævn Der henvises i øvrigt til de almindelige bemærkninger.
Til § 2 Loven træder i kraft den 1. august 2004. Det er ikke en  

 forudsætning, at den pædagogiske læreplan i det enkelte dagtilbud er  

 udarbejdet  

 og godkendt på dette tidspunkt, men arbejdet skal som minimum påbegyndes.
Bilag 1 Lovforslaget sammenholdt med gældende lov Gældende formulering Lovforslaget 1.  

  

 Efter  

 § 8 indsættes:
»  

 § 8 a  

                                                                         .  

                                                                            Det  

 Det enkelte dagtilbud skal udarbejde en pædagogisk læreplan for børn i  

 aldersgruppen ½-2 år og aldersgruppen 3 år til skolealderen, der giver rum  

 for leg, læring og udvikling.
For den kommunale dagpleje udarbejdes  

 læreplanen samlet for alle dagplejehjem tilknyttet den kommunale dagpleje.
 Stk. 2.  

  

 Den  

 pædagogiske læreplan skal med udgangspunkt i sammensætningen af børnegruppen  

 beskrive dagtilbuddets arbejde med mål for læring og indeholde overordnede  

 pædagogiske beskrivelser af relevante mulige aktiviteter og metoder.  

 Herudover skal det beskrives, hvordan udsatte børns læring understøttes.  

 Læringsmålene er fælles overordnede mål for, hvilke kompetencer den  

 pædagogiske læringsproces i dagtilbuddet skal lede frem imod, jf. stk. 1.  

 Socialministeren fastsætter nærmere regler for indhold af og overordnede mål  

 for læring i dagtilbuddene.
