Nr BTL 103 Betænkning over Forslag til lov om ændring af lov om Statens  

 Uddannelsesstøtte   

 Nr L 103 1989-90, 1. samling Afgivet af Uddannelsesudvalget Afgivet: 19891211 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
Nogle af udvalgets spørgsmål til undervisnings- og forskningsministeren vil blive optrykt som bilag til betænkningen.
 Endvidere har udvalget modtaget en skriftlig henvendelse fra Danske  

 Studerendes Fællesråd.
 Der er af undervisnings- og forskningsministeren og af et mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af ministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af undervisnings- og forskningsministeren og det af mindretallet stillede  

 ændringsforslag.
Mindretallet skal dog ikke undlade at give udtryk for en bekymring over de  

 meget hyppige ændringer i SU-reglerne.
Disse forhold sammenholdt med de  

 ganske alvorlige udbetalingsforsinkelser i efteråret 1989 har med rette vakt  

 mistillid til SU-systemet.
Mindretallet opfordrer på det kraftigste til, at  

 der nu bliver skabt ro om SU-systemet.
 Mindretallets anbefaling af denne lovændring er begrundet i de  

 forenklinger og klare serviceforbedringer, som loven medfører for de  

 uddannelsessøgende.
 Mindretallet konstaterer, at indførelse af indkomstgrænser uden for  

 studietiden medfører problemer for nogle mennesker, men accepterer dog, at  

 denne ændring er en uundgåelig følge af de i øvrigt hensigtsmæssige ændringer  

 af SU-administrationen.
 Mindretallet konstaterer med tilfredshed, at det under udvalgsarbejdet er  

 lykkedes at få afrundingen til månedlige satser forhøjet på en sådan måde, at  

 en generel nedsættelse af rådighedsbeløbet blev undgået.
Ændringsforslag Til § 1 Af undervisnings- og forskningsministeren, tiltrådt af udvalget:
1) I den under nr. 1 foreslåede affattelse af lovens § 2  

 ændres »1.300 kr.« til: »1.350 kr.« 2) Efter nr. 3 indsættes som nyt nummer:
»01. I § 3, stk. 2, 2. pkt., indsættes efter  

 »ledige«: », og perioder, hvori der er modtaget fast  

 revalideringsydelse efter lov om social bistand«.' Af et mindretal (S og SF):
 3) I den under nr. 8 foreslåede affattelse af lovens § 3 b  

 udgår stk. 1.
 Af undervisnings- og forskningsministeren, tiltrådt af udvalget:
 4) Efter nr. 14 indsættes som nyt nummer:
»02. § 7, stk. 4, ophæves.« 5) I den under nr. 27 foreslåede affattelse af lovens § 13, stk.  

 2, udgår 2. pkt., og der indsættes efter stk. 2 som nyt stykke:
»Stk. 3. De til enhver tid skyldige beløb, herunder misligholdt gæld,  

 forrentes med en årlig rente svarende til den, der følger af lov om renter  

 ved forsinket betaling.
Renten tilskrives månedligt.« 6) Efter nr. 29 indsættes som nyt nummer:
»03. I § 13 b, stk. 1, og § 15, stk. 1, indsættes efter  

 »gælden«: »efter påkrav«.' Til § 2 7) I stk. 1 ændres »17-27« til: »17-26«, og  

 efter 1. pkt. indsættes som nye punktnummer:
»Dog fastsætter undervisnings- og forskningsministeren tidspunktet  

 for ikrafttrædelsen af § 1, nr. 01 og 02. § 1, nr. 27, har først virkning for  

 støtte tildelt for tiden efter den 31. december 1990. For støtte tildelt for  

 tiden før 1. januar 1991 finder de hidtil gældende regler i lovens § 13  

 anvendelse.« Bemærkninger Til nr. 2 I forslag til lov om ændring af lov om social bistand (lovforslag L 30)  

 fremsat af socialministeren den 11. oktober 1989 er det foreslået, at der  

 indføres en fast revalideringsydelse for personer, der hidtil har modtaget  

 hjælp til revalidering efter bistandslovens § 42. Den gældende ordning giver  

 uddannelsessøgende under revalidering mulighed for hjælp efter bistandsloven  

 ud over de stipendier, som de modtager efter lov om Statens  

 Uddannelsesstøtte.
Ordningen har i praksis medført en række administrative  

 problemer, herunder gensidige underretningsordninger både for revalidend,  

 kommuner og Styrelsen for Statens Uddannelsesstøtte.
I forhold til Statens  

 Uddannelsesstøtte er forslaget alene tænkt som en afbureaukratisering, idet  

 revalidendens faste revalideringsydelse fuldt ud modsvarer det stipendium,  

 der hidtil har kunnet gives efter lov om Statens Udannelsesstøtte.
Der  

 henvises i øvrigt til bemærkningerne til socialministerens lovforslag.
Som en konsekvens af socialministerens lovforslag foreslås det, at  

 undervisnings- og forskningsministerens adgang til at fastsætte bestemmelser  

 om uddannelsesstøtte til uddannelsessøgende, der får hjælp i henhold til  

 bistandslovens § 42, ophæves.
Det bemærkes, at personer, der efter  

 socialministerens lovforslag alene kan modtage hjælp til særlige udgifter,  

 der følger af uddannelsen eller handicappet, vil modtage statens  

 uddannelsesstøtte efter gældende regler.
Ved opgørelsen af støttetiden for den igangværende uddannelse efter lov om  

 Statens Uddannelsesstøtte foretages der fradrag for perioder, hvori der er  

 modtaget stipendium til tidligere afsluttede eller afbrudte  

 støtteberettigende uddannelser.
For ikke at stille langtidsledige bedre end  

 andre uddannelsessøgende foretages der på samme måde fradrag for perioder,  

 hvori der er modtaget uddannelsesydelse i medfør af lov om arbejdstilbud til  

 ledige.
Med indførelsen af fast revalideringsydelse vil uddannelsessøgende,  

 der tidligere har modtaget revalideringsydelse, blive stillet bedre end andre  

 uddannelsessøgende, og derfor foreslås det, at også perioder med fast  

 revalideringsydelse indgår i beregningen at støttetiden på samme måde som for  

 langtidsledige.
Der er i den gældende ordning mulighed for dispensation fra  

 støttetidsreglerne, og personer, der har modtaget fast revalideringsydelse,  

 vil være omfattet heraf.
Dispensation vil ikke blive givet automatisk til  

 tidligere revalidender, men det er klart, at revalidender på grund af deres  

 særlige situation ofte ikke vil være i stand til at færdiggøre en uddannelse  

 på normeret tid.
Af administrative grunde foretrækkes det at lade tidligere  

 revalidender være omfattet af den gældende dispensationsmulighed i stedet for  

 at oprette en særlig dispensationsmulighed for denne gruppe.
Til nr. 3 Den pågældende bestemmelse indeholder endnu en stramning af  

 studietidsbestemmelserne.
Mindretallet anser denne stramning for overflødig i  

 betragtning af de stramninger, der allerede er foretaget.
Til nr. 5 For at udelukke enhver tvivl om bestemmelsens forståelse er det  

 præciseret, at der også i misligholdelsestilfælde beregnes rentes rente af  

 gæld opstået på grund af for meget udbetalt støtte.
Til nr. 6 Med ændringsforslaget præciseres gældende praksis, hvorefter opsigelse af  

 gælden til fuld indfrielse først sker, hvis låntager trods påkrav udebliver  

 med forfaldne ydelser.
Til nr. 7 Da uddannelsesstøtte før 1. januar 1991 ydes efter de hidtil gældende  

 regler, er det en naturlig følge heraf ligeledes at lade de hidtil gældende  

 tilbagebetalingsregler finde anvendelse.
 De foreslåede ændringer som følge af lovforslaget om ændring af lov om  

 social bistand bør træde i kraft samtidig med indførelsen af den faste  

 revalideringsydelse.
Eva Møller (KF) fmd.
Else Theill Sørensen (KF) Merete Aarup (KF) Inge  

 Dahl-Sørensen (V) Traberg Smidt (V) Pia Dahl (FP) Marianne Jelved (RV) Jette  

 Pors (CD) nfmd.
Lysholm Christensen (KRF) Jytte Andersen (S) Helle  

 Degn (S) Pernille Forchhammer (S) Anna-Marie Hansen (S) Frank Jensen (S) Lone  

 Møller (S) Aage Frandsen (SF) Hanne Thanning Jacobsen (SF) Bilagsfortegnelse Som bilag til den trykte betænkning vil blive optrykt udvalgets spørgsmål  

 9, 17 og 22 samt undervisnings- og forskningsministerens besvarelse heraf.
Bilag Nogle af udvalgets spørgsmål til undervisnings- og forskningsministeren og  

 dennes besvarelse heraf Spørgsmål 9:
»Ministeren bedes uddybe baggrunden for omlægningen af rentesatsen  

 for forrentning af studielån efter studietid - hvilke konsekvenser vil  

 omlægningen få?» Svar:
 Efter gældende bestemmelse forrentes gæld ifølge studielån efter  

 uddannelsestidens ophør årligt med 1 pct. over den til enhver tid fastsatte  

 officielle diskonto.
Økonomiministeriet har oplyst, at Nationalbanken nu anvender andre  

 pengepolitiske styringsmidler end diskontoen, og at denne derfor ikke mere  

 afspejler pengemarkedet.
De andre lignende styringsmidler, således renten ved  

 pengeinstitutternes låntagning på foliokonto i Nationalbanken, er kortsigtede  

 rentesatser, der ændres forholdsvis hyppigt, og de egner sig derfor heller  

 ikke til anvendelse i SU-sammenhæng.
 Da bestemmelsen om rentesatsen efter studietiden fortsat forudsættes at  

 indeholde et tilskudselement, har det herefter været naturligt at foreslå, at  

 Folketinget gennem vedtagelsen af finansloven træffer beslutning om, hvilken  

 konsekvens de givne renteforhold skal have for forrentningen af studielånene.
Ministeriet har således ikke sigtet mod en principiel ændring af  

 forrentningen af studielånene.
Man har blot villet finde en hensigtsmæssig  

 erstatning for diskontoen til bestemmelse af forrentningen.
 Spørgsmål 17:
»Skal svaret forstås således, at efter nugældende lovtekst kan  

 stipendienævnet have administrative funktioner, mens det efter den foreslåede  

 lovtekst kun kan have rådgivende?» Svar:
Fra loven om Statens Uddannelsesstøtte fra 1986 har det været en  

 institutionsopgave at bistå Styrelsen for Statens Uddannelsesstøtte med  

 information, indkaldelse og gennemgang af ansøgninger, oplysning om  

 uddannelsesforhold m.v.
Institutionsledelsen kan til varetagelsen af  

 opgaverne nedsætte stipendienævn, hvor repræsentanter for lærere og  

 uddannelsessøgende skal have sæde.
Undervisningsministeren kan fastsætte  

 nærmere regler herom.
Undervisningsministeren har ikke fastsat nærmere  

 regler.
Styrelsen for Statens Uddannelsesstøtte har herudover på enkelte områder  

 delegeret adgangen til at træffe egentlige afgørelser vedr. tildeling af  

 uddannelsesstøtte til udvalgte højere uddannelsesinstitutioner.
Ministeriet  

 er ikke i besiddelse af oplysninger om, hvorvidt stipendienævn har været  

 inddraget i sådanne afgørelser, men det kan ikke udelukkes, at det har været  

 tilfældet.
 Det er ministeriets opfattelse, at sådanne egentlige afgørelser vedr.  

 uddannelsesstøtten, der af Styrelsen for Statens Uddannelsesstøtte er  

 overladt til uddannelsesinstitutionerne, må træffes af institutionslederen  

 eller på hans vegne, og man har ønsket at præcicere dette.
 Særligt når det som et led i den fortsatte reform af støttetildelingen  

 overvejes at overlade flere afgørelser vedr. uddannelsesstøtte til  

 uddannelsesinstitutionerne, er det vigtigt at kompentence- og  

 ansvarfordelingen er klar.
 Dette udelukker som nævnt ikke, at institutionslederen nedsætter  

 stipendienævn, der rådgiver om varetagelsen af de opgaver, der af styrelsen  

 lægges på institutionerne.
 Spørgsmål 22. Ad svaret på spørgsmål 14.
»Kan ministeren bekræfte, at rådsarbejde vil være  

 dispensationsgrund?» Svar:
 Ja, rådsarbejde vil på linie med graviditet, fødsel, sygdom,  

 videnskabeligt arbejde, orlov samt værnepligt være omfattet af  

 dispensationsordningen.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har modtaget en mundtlig henvendelse fra Danske Gymnasieelevers  

 Sammenslutning.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
