Det ansås for godtgjort, at der for 4  

 årsregnskabers vedkommende havde bestået en række ikke  

 ubetydelige differencer mellem selskabets specifikationer over debitorer og  

 årsregnskabernes udvisende, uden at dette hverken havde givet sig  

 udslag i, at den indklagede revisor tog forbehold i  

 revisionspåtegningerne eller omtalte forholdet i selskabets  

 (ikke-eksisterende) revisionsprotokol.
Indklagede fandtes herved at have  

 tilsidesat de pligter, som stillingen som registreret revisor  

 medfører, og pålagdes derfor en bøde på 10.000  

 kr.
 Ved skrivelse modtaget den 16. december 1996 har advokat  

 Henrik Thal Jantzen på vegne Ryvang Bilen A/S indgivet klage over  

 registreret revisor Henning Seeding.
 Erhvervs- og Selskabsstyrelsen har oplyst, at revisor  

 Henning Seeding har været optaget i Revisorregistret siden den 28. juli  

 1983.
 Indklagede har været revisor for klageren i 1991  

 1994. Sagen angår indklagedes revision af klagerens debitorbeholdning i  

 årsregnskaberne for de pågældende 4 år.
 Klageren driver virksomhed som bestillingskontor for  

 taxavognmænd med 60 - 80 tilsluttede vogne.
Indklagede har oplyst, at klagerens daglige regnskab blev  

 udført af en kasserer, som stod for de daglige ind- og udbetalinger  

 samt udarbejdelse af en kassekladde.
En del af udbetalingerne vedrørte  

 klagerens administration af kørselsboner for kontokunder.
Efter at  

 have kørt for en kontokunde fik den pågældende vognmand  

 således på klagerens kontor udbetalt betalingen for  

 kørslen.  Kontoret udsendte senere faktura, vedlagt boner, til  

 kontokunden.
I klagerens bogholderi var der både en beholdning af endnu  

 ikke udfakturerede boner, og en konto for udsendte fakturaer.
Udfaktureringen  

 var på årsbasis i størrelsesordenen 3,3 mio. kr.  

 Kassekladden med bilag - uden de nævnte boner - blev sendt til  

 indklagede, der foretog bogføringen.
Ifølge indklagede blev der  

 løbende i forbindelse med bogføringen foretaget afstemning af  

 udsendte, men endnu ikke betalte fakturaer til kontokunder.
Bankkonti,  

 gæld m.v. blev ligeledes afstemt med kontoudtog, kvitteringer m.v.  Der  

 blev herefter fremsendt en balance til klageren samt kvartalsvis en  

 opgørelse over klagerens momstilsvar.
I forbindelse med udarbejdelse  

 af årsregnskabet sendte klageren indklagede opgørelser over  

 beholdningen af boner samt over udsendte, men ikke betalte fakturaer.
Selskabets nye revisor har i et revisionsprotokollat for  

 1995 oplyst, at han efter bestyrelsens anmodning har foretaget gennemgang af  

 tidligere regnskabsårs balanceposter for så vidt angår  

 debitorer, varekreditorer samt skyldige omkostninger.
Ifølge  

 revisionsprotokollatet havde gennemgangen bl.a. resulteret i følgende  

 konstateringer:
" Pr. 31/12 1991 - regnskabsår 1991 Ifølge de af selskabets administration  

 udarbejdede specifikationer udgør debitorbeholdningen (beholdning af  

 købte boner, der både er viderefaktureret og ikke  

 viderefaktureret) 331.974 kr. Årsregnskabet udviser imidlertid  

 en debitorbeholdning på 337.525 kr.
 . . . . . .
Pr. 31/12 1992 - regnskabsår 1992 På debitorsiden udgør bonbeholdningen,  

 der fuldt ud er viderefaktureret, ifølge administrationens  

 specifikationer 204.798 kr., medens årsregnskabet udviser en  

 beholdning på 261.353 kr.
 . . . . . .
Pr. 31/12 1993 - regnskabsår 1993 Igen på debitorsiden udgør  

 bonbeholdningen ifølge administrationens specifikationer 128.910  

 kr., medens årsregnskabet - og dermed den bogholderimæssige  

 saldo - udviser 173.922 kr.
 . . . . . .
Pr. 31/12 1994 - regnskabsår 1994 På dette tidspunkt er der foretaget en  

 regnskabsmæssig sammenblanding af debitor- og kreditorbeholdningen.
Ifølge administrationens specifikationer over  

 debitorbeholdningen udgør denne 234.807 kr., hvilket stemmer  

 overens med årsregnskabet.
Men den bogholderimæssige beholdning  

 udgør imidlertid  307.652 kr.
Differencen på 72.845  

 kr. er overført til varekreditorer, således at  

 kreditorbeholdningen er formindsket tilsvarende.
Ifølge skrivelse af  

 26/2 d.å. fra selskabets daværende revisor, Revisionsfirmaet  

 Olsgaard & Seeding ApS, fremgår, at denne difference er fremkommet  

 i forbindelse med årsafslutning/opstilling, og at det desværre  

 ikke er muligt at forklare om den eksakte årsag hertil.
Af skrivelsen fremgår endvidere, at  

 debitorbeholdningen retteligt skulle have været anført i  

 årsregnskabet med 307.652 kr. og varekreditorer med 110.351  

 kr.
Dette indebærer, at det aflagte årsregnskab på  

 balancesiden for så vidt angår varekreditorer er stærkt  

 misvisende, eftersom gældsforpligtelserne "kunstigt" er  

 nedbragt med den ovenfor anførte difference.
 ".
 Indklagedes revisionspåtegninger har for de  

 pågældende regnskabsår i alt væsentligt været  

 enslydende og har indeholdt følgende formulering (fra  

 1991-regnskabet):
 "Som revisor for Ryvang Bilen A/S har vi revideret  

 selskabets årsregnskab for året 1991.
 Efter vor mening giver årsregnskabet udtryk for  

 årets resultat og selskabets økonomiske stilling pr. 31.  

 december 1991, opgjort i overensstemmelse med lovgivningens og  

 vedtægternes regnskabsbestemmelser.
Om resultatet af revision i øvrigt, skal vi oplyse,  

 at årsregnskabet, bestående af resultatopgørelse og  

 balance med tilhørende noter, indeholder de oplysninger som efter vor  

 mening bør komme til aktionærernes kendskab, vi har derfor ikke  

 fundet anledning til at meddele supplerende oplysninger." Klageren har i tilknytning hertil fremlagt selskabets  

 statusopgørelse over debitorer ultimo 1991 og 1992. Det fremgår  

 heraf, at debitorerne ultimo 1991 var opgjort til i alt kr. 313.647 og ultimo  

 1992 til kr. 204.798. I de respektive årsregnskaber er beløbene  

 henholdsvis kr. 337.525 og kr. 261.353.
Klageren har på baggrund af selskabets nye  

 revisors gennemgang af årsregnskaberne for 1991 - 1994 henvist til, at  

 der er uoverensstemmelser  mellem årsregnskabernes oplysninger om  

 selskabets debitorbeholdning og oplysningerne herom i selskabets  

 bogføring.
Indklagede har imidlertid hverken omtalt disse forhold i  

 revisionspåtegningen eller i en revisionsprotokol   eller på  

 anden måde informeret selskabets bestyrelse.
Indklagede har i  

 øvrigt trods opfordring hertil ikke givet nogen forklaring på  

 uoverensstemmelserne, ud over at han for 1994 s vedkommende har erkendt, at  

 der består en difference, som tilsyneladende er "udlignet"  

 ved en tilsvarende reduktion af varekreditorer.
Det må formodes, at en  

 tilsvarende fremgangsmåde er benyttet i alle de 4 regnskabsår.  

 Regnskabernes resultatopgørelser har derfor været misvisende,  

 ligesom selskabets egenkapital har været angivet med for store  

 beløb.
Der er ikke udarbejdet nogen revisionsprotokol, og indklagede  

 har således ikke udarbejdet yderligere revisionsberetninger,  

 orienteringer eller andet udover de erklæringer, der er angivet i  

 klagerens årsregnskaber.
Da indklagede på baggrund af sin  

 bogføring efter selskabets kasserapporter må have været  

 fuldt bekendt med selskabets specifikationer, må hans revision derfor  

 betegnes som utilstrækkelig, og hans revisionspåtegninger som  

 mangelfulde.
Indklagede har gjort gældende, at debitorer  

 og kreditorer er korrekt anført i årsregnskaberne for 1991  

 -1993. Alt materiale for disse år er dog afleveret til selskabet, og  

 indklagede er alene i besiddelse af en del materiale vedrørende 1994.  

 Udfra dette materiale kan indklagede erkende, at der det  

 pågældende år består en difference på 72.897  

 kr. mellem specifikationerne fra selskabet og det beløb, der er  

 medtaget i årsregnskabet.
Det er derfor korrekt, at gælden er  

 anført forkert for så vidt angår dette årsregnskab.
 Disciplinærnævnet skal udtale:
Det fremgår af sagen, at indklagede forestod  

 klagerens bogføring samt revision af selskabets årsregnskaber  

 for regnskabsårene 1991   1994. Indklagede har forsynet samtlige  

 årsregnskaber med en påtegning uden forbehold om  

 størrelsen af debitorbeholdningen.
Således som sagen foreligger  

 oplyst må det i øvrigt antages, at der for den omhandlede  

 periodes vedkommende   i strid med årsregnskabslovens  § 61 j   ikke  

 har eksisteret nogen revisionsprotokol.
 For så vidt klageren har gjort gældende, at  

 der for samtlige års vedkommende har været uoverensstemmelser  

 mellem oplysningerne i årsregnskaberne og selskabets bogføring  

 vedrørende selskabets debitorbeholdning, har indklagede alene  

 anført, at han mener, at beholdningen er korrekt opført i  

 årsregnskaberne for 1991   1993. Derimod erkender indklagede, at der  

 for 1994 s vedkommende består en ikke nærmere forklarlig  

 difference på ca. 72.000 kr. mellem selskabets specifikationer og  

 årsregnskabets udvisende, som ikke fremgår af regnskabet   en  

 difference, som efter det oplyste må antages at være udlignet  

 gennem en tilsvarende reduktion af varekreditorer.
Det fremgår imidlertid af de af klageren fremlagte  

 specifikationer for 1991 og 1992, at der ultimo 1991 og 1992 var opgjort en  

 debitorbeholdning på henholdsvis ca. kr. 313.000 og kr. 204.000, dvs.  

 en beholdning, der var væsentligt mindre, end hvad der fremgik af  

 vedkommende   af indklagede reviderede   årsregnskab.
Indklagede har i  

 øvrigt ikke været i stand til at afvise oplysningen fra  

 klagerens nye revisor, hvorefter der også for 1993 s vedkommende bestod  

 en væsentlig difference mellem selskabets specifikationer og den  

 beholdning, som var opgjort i årsregnskabet.
Indklagede er  

 således ikke længere i besiddelse af materiale vedrørende  

 det pågældende årsregnskab, til trods for at han som led i  

 god revisorskik bl.a. bør opbevare sine arbejdspapirer i 5 år,  

 jf.
Revisionsvejledning nr. 8 om revisors arbejdspapirer, artikel 1 (samt nu  

 § 20, stk. 1, i bekendtgørelse nr. 90 af 22. februar 1996 om  

 statsautoriserede og registrerede revisorers erklæringer m.v.).
 På denne baggrund, og da det således må  

 anses for godtgjort, at der for samtlige 4 års vedkommende har  

 bestået en række ikke ubetydelige differencer mellem selskabets  

 specifikationer over debitorer og årsregnskabernes udvisende, uden at  

 dette hverken har givet sig udslag i, at indklagede tog forbehold i  

 revisionspåtegningerne eller omtalte forholdet i selskabets  

 (ikke-eksisterende) revisionsprotokol, findes indklagede at have tilsidesat  

 de pligter, som stillingen som registreret revisor medfører.
 Nævnet finder, at indklagede i medfør af § 11  

 a, stk. 1, i loven om registrerede revisorer derfor bør  

 pålægges en bøde på 10.000 kr.
 T h i   b e s t e m m e s :
 Registreret revisor Henning Seeding pålægges  

 en bøde på 10.000 kr.
