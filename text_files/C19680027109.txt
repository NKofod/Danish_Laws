 (Til de skattelignende myndigheder).
Hermed fremsendes eksemplarer af lovbekendtgørelse nr. 424 af 19. december  

 1968 om påligningen af indkomst- og formueskat til staten.
Lovbekendtgørelsen  

 afløser lovbekendtgørelse nr. 491 af 19. december 1967.
 I den nye lovbekendtgørelse er indarbejdet de ændringer af ligningsloven,  

 der er sket ved lov nr. 397 af 9. december 1968.
 Ved ændringsloven af 9. december 1968 er der dels indført nye regler, dels  

 foretaget ændringer i hidtidige regler, jfr. oversigten nedenfor.
 De nye regler skal som hovedregel første gang anvendes ved  

 skatteansættelsen for skatteåret 1969-70.
Ændringslovens §§ 3 og 4, jfr. endvidere § 8, indeholder overgangsregler i  

 forbindelse med skattefradragsreglens ophævelse.
Disse regler er omtalt mere  

 udførligt nedenfor.
I lovens §§ 5-7 er der givet forskellige midlertidige  

 regler om skattelempelse.
De sidstnævnte regler står i forbindelse med den  

 stedfundne udsættelse af kildeskattens ikrafttræden til 1. januar 1970.  

 Ændringslovens §§ 3-8 er optrykt i slutningen af lovbekendtgørelsen.
Angående  

 reglerne i §§ 5-7 vil der snarest blive udstedt en bekendtgørelse.
 Oversigt over de nye regler og ændringer.
 ad 1) til § 7, litra i.
 Skattefriheden ifølge denne bestemmelse er nærmere omtalt i  

 skattedepartementets cirkulærer af 19. december 1966 og 22. december 1967.  

 Ved ændringsloven er skattefriheden udvidet til at omfatte ydelser i henhold  

 til § 73 i lov om offentlig forsorg.
Efter lov om offentlig forsorg § 73 kan der til personer, der i hjemmet  

 forsørger et barn, som har en fysisk eller psykisk lidelse, der medfører  

 særlige udgifter ved forsørgelsen, ydes et tilskud til hel eller delvis  

 dækning af disse udgifter, såfremt hjælp ikke kan ydes som led i  

 særforsorgens hjælpeforanstaltninger.
Tilskud er betinget af, at lægelige  

 anvisninger med hensyn til barnets pasning m.v. følges.
 ad 2) til § 14A, stk. 1, 2. pkt.
 Den stedfundne ændring af denne bestemmelse går ud på, at procentsatsen,  

 hvorefter lejeværdien af bolig i egen ejendom ansættes, er forhøjet til 2,75  

 pct.
 ad 3) til § 18A, stk. 1, 1. og 2. pkt.
 Den stedfundne ændring er af redaktionel karakter og skyldes, at  

 betegnelsen "skattefri afskrivninger" blev ændret til  

 "skattemæssige afskrivninger" ved den i maj 1968 gennemførte  

 ændring af afskrivningsloven.
 ad 4) til § 27, stk. 3, 2. pkt.
Den stedfundne ændring af denne bestemmelse går ud på, at nedsættelsen kan  

 udgøre indtil 5.000 kr. imod hidtil 3.000 kr.
Bortset herfra er betingelserne  

 for skattelempelse i henhold til bestemmelserne i ligningslovens § 27 de  

 samme som hidtil.
Lempelse bør herefter som også fremhævet i  

 skattedepartementets cirkulære af 9. januar 1961 indrømmes sådanne  

 skatteydere, der i den periode, hvori skatterne skal udredes, skal klare så  

 tyngende afdragsforpligtelser, at de, selv med et beskedent privatforbrug,  

 ikke vil have tilstrækkelige midler til en normal drift af virksomheden,  

 såfremt der blev pålignet dem skat af den fulde skattepligtige indkomst.
Ved  

 skønnet herover bør det i almindelighed ikke være afgørende, i hvilket omfang  

 den pågældende har udnyttet foreliggende muligheder for skattemæssige  

 afskrivninger.
 Der henvises i øvrigt til de retningslinier, der er meddelt i  

 skattedepartementets cirkulære af 9. januar 1961 om etableringslempelse.
 ad 5) til § 27A.
 Ved denne paragraf, der er ny, gives der adgang til, at visse vederlag for  

 afståelse af tidsbegrænsede rettigheder m.v. kan indtægtsføres over en  

 årrække i stedet for at indtægtsfØres på een gang i afhændelsesåret.
Reglen angår alene tilfælde, hvor vederlaget efter aftalen erlægges over  

 en årrække og efter de hidtil gældende regler skulle beskattes fuldtud i  

 afhændelsesåret efter reglerne om almindelig indkomstskat.
Det gælder, når  

 den skattepligtige selv er ophavsmand til de forfatterrettigheder m.v., som  

 han har afhændet, og når rettighederne er erhvervet som led i den  

 skattepligtiges næringsvej eller i spekulationsøjemed.
I sådanne tilfælde kan  

 den skattepligtige vælge at indtægtsføre hele vederlaget på een gang i  

 afhændelsesåret. Ønsker han ikke det, kan han i stedet nøjes med i de enkelte  

 indkomstår at indtægtsføre de vederlagsbeløb, som han efter de oprindeligt  

 aftalte vilkår kunne kræve betalt i det pågældende år.
Beløbene skal dog  

 senest tages til indtægt i de år, hvori de faktisk betales, jfr. § 27A,  

 sidste pkt.
 Ordningen omfatter vederlag for afhændelse af patentret, ophavsret til  

 litterære og kunstneriske værker, ret til mønster eller væremærke eller  

 lignende tidsbegrænsede rettigheder samt vederlag for afhændelse af en særlig  

 fremstillingsmetode el. lign. (know-how).
Hvis parterne ændrer den oprindelige aftale, således at afdragsperioden  

 bliver længere, skal vederlagsbeløbene alligevel tages til indtægt i de  

 indkomstår, hvori de kunne kræves betalt efter den oprindelige aftale.
Det  

 samme gælder i og for sig, hvis aftalen ændres, således at afdragsperioden  

 bliver kortere; men hvis afdragene faktisk betales hurtigere end oprindeligt  

 aftalt, skal de tages til indtægt i betalingsåret, jfr. § 27A, sidste pkt.
 Ordningen omfatter ikke tilfælde, hvor de omtalte vederlag skal beskattes  

 efter reglerne om særlig indkomstskat, og heller ikke tilfælde, hvor  

 vederlaget skal beskattes efter reglerne i selskabsskatteloven.
 Reglerne i ændringslovens §§ 3-4, jfr. § 8.
 Til § 3.
 Overgangsregler i forbindelse med skattefradragsreglens bortfald er for  

 skatteåret 1968-69 fastsat ved ligningslovændringen af 8. december 1967, jfr.  

 § 3 i lov nr. 452 af 8. december 1967. Disse regler er i øvrigt på et enkelt  

 punkt - vedrørende fradraget for uudnyttet reguleringsfradrag - ændret ved §  

 8 i loven af 9. december 1968, jfr. bemærkningerne nedenfor til denne  

 paragraf.
 I § 3 i ændringsloven af 9. december 1968 er der også for skatteåret  

 1969-70 givet regler om et reguleringsfradrag, der får betydning for  

 skatteydere, som er gået glip af et særlig stort skattefradrag i det  

 indkomstår, der ligger til grund for skatteåret 1969-70.
 Reglerne i ændringslovens § 3 svarer stort set til reglerne om  

 reguleringsfradrag ved skatteberegningen for skatteåret 1968-69. På følgende  

 punkter afviger ændringslovens § 3 dog fra de tilsvarende regler for  

 skatteåret 1968-69.
 At der for skatteåret 1969-70 skal gives dobbelt reguleringsfradrag har  

 sammenhæng med bestemmelsen i § 1, stk. 2, i lov nr. 190 af 31. maj 1968 om  

 kildeskattens ikrafttræden, hvorefter opkrævningen af almindelig indkomstskat  

 til staten, formueskat og folkepensionsbidrag bortfalder for andet halvår af  

 skatteåret 1969-70.
 Der henvises i øvrigt til pkt. d) nedenfor vedrørende reguleringsfradraget  

 for dødsboer.
 Denne bestemmelse har sammenhæng med den stedfundne fordobling af  

 reguleringsfradraget for skatteåret 1969-70, jfr. foran under pkt. a).
 Der henvises i øvrigt til bemærkningerne nedenfor til § 8.
 I ændringsloven findes ingen regel svarende til § 3, stk. 7, i loven af 8.  

 december 1968 om fradragsret for halvdelen af de i indkomståret betalte,  

 forfaldne bidrag til anerkendte trossamfund.
 Til § 4.
 De i denne paragraf givne overgangsregler i forbindelse med  

 skattefradragsreglens bortfald angår de tilfælde, hvor personer eller  

 dødsboer efter udløbet af det indkomstår, der ligger til grund for skatteåret  

 1969-70 - i de normale tilfælde kalenderåret 1968 - betaler skat for  

 skatteåret 1967-68 eller tidligere skatteår.
Reglerne i § 4, stk. 1, angår tilfælde, hvor en skatteefterbetaling alene  

 omfatter indkomstskat til stat eller kommune, kirkelige afgifter eller  

 folkepensionsbidrag, og hvor der er opgjort en indkomstdifference for de år,  

 sagen vedrører.
Skattemyndighederne skal i disse tilfælde opgøre den for lidt  

 betalte skat efter udskrivningsreglerne for de pågældende skatteår.
I det  

 således opgjorte skattebeløb skal der imidlertid indrømmes et fradrag, idet  

 beløbet skal omberegnes til en ligevægtsskat på følgende måde:
 Eksempel.
 Under efterbetalingssagen er det lagt til grund, at de skattepligtige  

 indkomster for skatteårene 1960-61 - 1966-67 inkl. i alt bør forhøjes med en  

 indkomstdiffenrence på 100.000 kr.
Efter udskrivningsreglerne for de nævnte skatteår udgør den for lidt  

 betalt skat af indkomstdifferencen i alt 70.000 kr.
Ligevægtsskatten beregnes  

 herefter således:
 Efter reglen i § 4, stk. 2, skal ligevægtsskat, der opgøres efter reglerne  

 i § 4, stk. 1, fordeles forholdsmæssigt på statsskat og folkepensionsbidrag,  

 kommuneskat og kirkelige afgifter.
Reglerne i stk. 1 og 2 omfatter i første række skatteefterbetalingssager  

 vedrørende skatteåret 1967-68 eller tidligere skatteår, hvor der i den i  

 mindelighed afgjorte sag er opgjort en indkomstdifference for de år, sagen  

 vdrører, uden at der er sket formelig ændring af vedkommende  

 indkomstansættelser ved kendelse af skatterådet eller amtsskatterådet eller  

 eventuelt af landsskatteretten.
I tidsmæssig henseende er det for reglens  

 anvendelse afgørende, hvornår der er indgået forlig i efterbetalingssagen.  

 Reglen er uanvendelig, hvis efterbetalingstilsvaret efter det indgåede forlig  

 vel forfalder til betaling efter udgangen af det indkomstår, der ligger til  

 grund for skatteåret 1969-70, men forliget er indgået inden udløbet af dette  

 indkomstår.
Sådanne tilfælde skal behandles efter reglerne i § 4, stk. 5,  

 jfr. bemærkningerne nedenfor om disse regler.
Reglerne i § 4, stk. 1 og 2, finder også anvendelse, hvor de pågældende  

 indkomstdifferencer ikke er opgjort i en efterbetalingssag, men foreligger i  

 forbindelse med forhøjelser af vedkommende indkomstansættelser ved kendelser  

 afsagt af skatteråd, amtsskatteråd eller eventuelt landsskatteretten.
Det  

 samme gælder, hvor indkomstdifferencen er konstateret ved en retslig  

 afgørelse.
I sådanne tilfælde er det en betingelse for reglernes anvendelse,  

 at afgørelsen er truffet efter udløbet af det indkomstår, der ligger til  

 grund for skatteåret 1969-70. Vedrører den trufne afgørelse  

 indkomstdifferencer for flere skatteår, skal ligevægtsskattesatsen benyttes  

 ved beregningen af de yderligere pligtige skatter for hvert enkelt skatteår,  

 således at der i overensstemmelse med reglen i § 4, stk. 2, sker en  

 forholdsmæssig nedsættelse af de i første omgang opgjorte beløb, der skal  

 tilsvares i henholdsvis statsskat og folkepensionsbidrag, kommuneskat og  

 kirkelige afgifter.
 Reglen i § 4, stk. 3, angår formueskat for skatteåret 1967-68 eller  

 tidligere, der skal efterbetales i forbindelse med en efterbetaling, der  

 beregnes efter stk. 1, og fastsætter, at den for lidt erlagte formueskat skal  

 nedsættes med et beløb, der svarer til ligevægtsskattesatsen ganget med den  

 for lidt betalte formueskat.
 Den for lidt betalte formueskat skal nedsættes med et beløb, der beregnes  

 på følgende måde:
For lidt betalt formueskat For lidt betalt indkomstskat Eksempel.
 Under en efterbetalingssag er de skattepligtige indkomster for skatteårene  

 1960-61 - 1966-67 inkl. forhøjet med en indkomstdifference på 100.000 kr. og  

 de skattepligtige formuer med en formuedifference på 50.000 kr.
Efter udskrivningsreglerne for de nævnte skatteår udgør den for lidt  

 betalte indkomstskat i alt 70.000 kr. og den for lidt betalte formueskat i  

 alt 1.000 kr.
Det reducerde formueskattebeløb kan herefter direkte beregnes  

 på følgende måde:
 Det i bemærkningerne til § 4, stk. 1, anførte angående betingelserne for,  

 at denne bestemmelse kommer i anvendelse, gælder også for reglen i stk. 3.
 Reglen gælder efter sit indhold ikke tilfælde, hvor efterbetalingen alene  

 angår formueskat, hvad enten der foreligger opgjorte formuedifferencer, eller  

 der er tale om berigtigelse af beregningsfejl, der udelukkende vedrører  

 formueskatten.
Reglerne i § 4, stk. 4, angår tilfælde, hvor der efter udgangen af det  

 indkomstår, der ligger til grund for skatteåret 1969-70, skal efterbetales  

 indkomst eller formueskat for skatteåret 1967-68 eller tidligere skatteår,  

 men hvor der ikke er opgjort en indkomstdifference.
Det drejer sig om de  

 tilfælde, hvor en efterbetaling alene angår formueskat, eller skyldes  

 berigtigelse af beregningsfejl o.lign.
I sådanne tilfælde kan ligningsrådet  

 tillade, at indkomst- og formueskat, som skal efterbetales efter udgangen af  

 det indkomstår, der ligger til grund for skatteåret 1969-70, opgøres efter en  

 beregning med successive skattefradrag.
Den skattepligtige skal herved  

 stilles, som om efterbetalingsbeløbene var pålignet ved skatteligningen for  

 de skatteår, sagen vedrører, og betalt til de sædvanlige forfaldstider.
 For så vidt angår de tidsmæssige betingelser for reglernes anvendelse  

 gælder det foran anførte vedrørende reglerne i stk. 1 og 3 også for reglerne  

 i stk. 4.
Foreligger der forhold, som medfører, at ligningsrådets tilladelse ikke  

 kan opnås, finder § 4, stk. 5, anvendelse.
Det kan der f.eks. blive tale om,  

 hvis der foreligger forsøg på skatteunddragelse.
 Reglerne i § 4, stk. 5, angår andre tilfælde end de før nævnte, hvor  

 skattebeløb for skatteåret 1967-68 eller tidligere skatteår betales efter  

 udgangen af det indkomstår, der ligger til grund for skatteåret 1969-70.
Reglerne drejer sig i første række om betaling af skatterestancer eller  

 skattebeløb, hvormed skatteyderen har haft henstand.
De pågældende  

 skattebeløb sidestilles ved anvendelsen af reglerne om reguleringsfradrag med  

 de skattebeløb, der er nævnt i § 3, stk. 2, i lov nr. 452 af 8. december 1967  

 om ændring af ligningsloven.
Det er dog en forudsætning for nævnte  

 sidestilling, at den skattepligtige indgiver anmodning derom efter udgangen  

 af det indkomstår, hvori skattebeløbet er betalt, men inden udløbet af  

 fristen for indgivelse af selvangivelse for dette år.
Hvis afviklingen af en  

 skatterestance strækker sig over flere indkomstår, kan der efter den her  

 omhandlede regel blive tale om, at skatterne for skatteåret 1968-69 skal  

 omberegnes flere gange.
 Til § 8.
 Ved denne bestemmelse har § 3, stk. 4, i ændringsloven af 8. december 1967  

 om fradrag for uudnyttet reguleringsfradrag ved skatteberegningen for  

 skatteåret 1968-69 fået en ændret affattelse. Ændringen går ud på, at  

 skattepligtige personer kan fradrage et uudnyttet reguleringsfradrag for det  

 nævnte skatteår med det dobbelte beløb ved opgørelsen af den skattepligtige  

 indkomst for skatteåret 1969-70. Ændringen må ses i sammenhæng med, at  

 kildeskatteordningens ikrafttræden er udsat til den 1. januar 1970.
 Kilometertakster for befordring mellem hjem og arbejdsplads.
 De af finansministeren i henhold til § 9 C, stk. 2, fastsatte  

 kilometertakster for opgørelsen af udgiften ved benyttelse af eget  

 befordringsmiddel mellem hjem og arbejdsplads er ændret med virkning fra og  

 med skatteåret 1969-70 og udgør herefter følgende beløb:
 SKATTEDEPARTEMENTET, DEN 27. DECEMBER  

 1968.
HANS P.
GØTRIK.
