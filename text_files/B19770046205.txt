 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for anløb af Rønne havn:
 § 1.  Alle tankskibe på 1500 tons dødvægt eller  

 derover må kun anløbe eller afgå fra Rønne havn med lods om bord.
 Stk. 2.  Bestemmelsen finder ikke anvendelse på skibe,  

 hvis fører mindst 5 gange inden for de sidste 6 måneder har anløbet Rønne  

 havn med det pågældende skib.
 § 2.  I skibe, der i henhold til § 1 har lods om bord,  

 skal dennes anvisninger nøje efterkommes med hensyn til forhold, der vedrører  

 ind- eller udsejlingens sikre tilrettelæggelse, såsom anvendelse af  

 bugserbåde, anvendelse af ankre i forbindelse med havnemanøvrer og lignende.
 § 3.  Overtrædelse af denne bekendtgørelse straffes i  

 medfør af § 6, stk. stk. 3, i lov om skibsfartens betryggelse med bøde.
 § 4.  Bekendtgørelsen træder i kraft den 1. oktober  

 1977.
 Handelsministeriet, den 8. september  

 1977.
 Ivar Nørgaard.
/ T.
R.
Funder.
