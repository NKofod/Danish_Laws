 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov:
 § 1.  Indenrigsministeren bemyndiges til at udfærdige  

 Reglement for Udførelse og Drift af anlæg til Frembringelse af  

 Røntgentstraaler, hvori der kan fastsættes Regler for:
a.
Forpligtelse til Anmeldelse for Sundhedsstyrelsen af de ved denne Lovs  

 Ikrafttræden bestaaende Anlæg, af Nyanlæg og af Ændringer af ældre Anlæg samt  

 Forpligtelse til at give Sundhedsstyrelsen eller dennes befuldmægtigede  

 Adgang til at undersøge Anlægene og de Lokaler, hvori Anlægene er  

 installeret.
b.
Sikkerhedsforanstaltninger, der bliver at iagttage ved saadanne Anlægs  

 Udførelse og Drift.
c.
Undersøgelse af og Tilsyn med Anlægene.
Udgifterne herved bæres af  

 Ejerne af Anlægene efter nærmere af Indenrigsministeren fastsatte Regler.
§ 2 For saa vidt angaar Anvendelse af Radium og højfrekvente Strømme i  

 lægevidenskabeligt Øjemed, bemyndiges Indenrigsministeren ligeledes til at  

 udfærdige Reglement under Hensyntagen til de særlige Forhold, der paa disse  

 Omraader gør sig gældende.
§ 3 Tilsynet med Overholdelsen af de i denne Lov givne Bestemmelser samt de i  

 Henhold til samme udstedte Reglementer paahviler Sundhedsstyrelsen.
 Til at bistaa Sundhedsstyrelsen med det ovennævnte Tilsyn kan der af  

 Indenrigsministeren tilforordnes en eller flere sagkyndige samt fornøden  

 Medhjælp for disse.
 Den eller de sagkyndige udnævnes af Indenrigsministeren for et Tidsrum af  

 indtil 6 Aar ad Gangen og oppebærer et Vederlag, der fastsættes paa de  

 aarlige Finanslove.
§ 4 Med Hensyn til Berettigelsen til at udføre Arbejder ved Røntgenanlæg  

 gælder de af Ministeriet for offentlige Arbejder udfærdigede Bestemmelser om  

 Godkendelse af Prøver for elektriske Installatører, der er berettigede til at  

 paatage sig Udførelses- og Vedligeholdelsesarbejder ved Højspændingsanlæg.
 § 5.  Alle Anlæg, der bestaar ved den første  

 Udfærdigelse af Reglement i Henhold til Lovens §§ 1 og 2, skal inden et Aar  

 efter Udstedelsen af det dem vedrørende Reglement være bragt i  

 Overensstemmelse med dettes Regler.
Dispensation fra denne Bestemmelse saavel som Dispensation fra Reglerne i  

 de udstedte Reglementer kan gives af Indenrigsministeren efter indhentet  

 Erklæring fra Sundhedsstyrelsen.
Paa visse særligt angivne Omraader kan  

 Indenrigsministeren give Sundhedsstyrelsen Dispensationsmyndighed.
§ 6 Opstaar der Uoverensstemmelse mellem Tilsynet i Henhold til § 3 og Ejeren,  

 kan Sagen indankes for Indenrigsministeren.
§ 7.  Overtrædelse af Bestemmelserne i nærværende Lov  

 og i de i Henhold til §§ 1 og 2 udstedte Reglementer samt af de i Medfør af §  

 5 trufne Bestemmelser straffes med Bøder indtil 1 000 Kr., der tilfalder  

 Statskassen.
Sager om saadanne Overtrædelser behandles efter Reglerne for  

 Politisager.
 Hvorefter alle vedkommende sig have at rette.
 Givet paa Christiansborg, den 15. April  

 1930.
 Under Vor Kongelige Haand og Segl.
 Christian R.
(L.S.) Bertel Dahlgaard.
(* 1) Udfærdiget gennem Finansministeriet.
Se Rigsdagstidenden for  

 1929-30: Folket.
Tid.
Sp. 6595, 6705, 6796, 6813; Landst.
Tid.
Sp. 1630,  

 1721, 1763; Till.
A.
Sp. 6273; Till.
B.
Sp. 2527; Till.
C.
Sp. 1485, 1855.
(* 2) Udfærdiget gennem Indenrigsministeriet.
Se Rigsdagstidenden for  

 1929-30: Landst.
Tid.
Sp. 703, 786, 1142, 1240; Folket.
Tid.
Sp. 6600, 6707,  

 6842; Till.
A.
Sp. 5823; Till B.
Sp. 1515; Till.
C.
Sp 1205, 1543.
 Ifølge den nye lovs §4, stk. 2, træder denne ændring allerede i kraft den  

 1. august 1991.
