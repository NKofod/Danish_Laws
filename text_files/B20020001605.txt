Bekendtgørelse om bestyrelse af  

 kirkernes og  

 præsteembedernes kapitaler I medfør af § 21, stk. 3, og § 23, stk. 1, i  

 lov om folkekirkens økonomi, jf. lovbekendtgørelse nr. 537 af  

 24. juni 1997, fastsættes:
Kapitel 1 Kirkernes kapitaler § 1. Kirkernes kapitaler, der bestyres af  

 stiftsøvrigheden, er:
 1)	Kapitaler, der er fremkommet ved afløsning af  

 kirketiende.
 2)	Gravstedskapitaler (engangsvederlag for gravstedsvedligeholdelse) og  

 andre kapitaler vedrørende kirkegårdenes vedligeholdelse og  

 drift, som ikke bestyres af menighedsrådene.
 3)	Salgssummer, erstatningssummer og andre kapitaler, der er fremkommet  

 ved salg eller anden afståelse af rettigheder over kirkers faste  

 ejendomme.
 4)	Kapitaler, der er fremkommet ved afløsning af kirkers  

 grundbyrderettigheder.
 5)	Andre kapitaler, som tilhører kirkerne, og som ikke bestyres  

 af menighedsrådene.
Kapitel 2 Præsteembedernes kapitaler § 2. Præsteembedernes kapitaler, der  

 bestyres af stiftsøvrigheden, er:
 1)	Kapitaler, der er fremkommet ved afløsning af  

 præstetiende.
 2)	Salgssummer, erstatningssummer og andre kapitaler, der er fremkommet  

 ved salg eller anden afhændelse af rettigheder over  

 præsteembeders faste ejendom.
 3)	Kapitaler, der er fremkommet ved afløsning af  

 præsteembeders jordrenterettigheder.
 4)	Kapitaler, der er fremkommet ved afløsning af  

 præsteembeders grundbyrderettigheder.
 5)	Andre kapitaler, som tilhører præsteembederne, og som  

 ikke bestyres af menighedsrådene.
Kapitel 3 Ind- og udbetaling af kapitaler § 3. Til kirkens kapitaler indbetales:
 1)	Provenu fremkommet ved salg eller anden afståelse af  

 rettigheder over kirkens faste ejendom.
2)	Engangsvederlag for gravstedsvedligeholdelse.
Størrelsen af  

 vederlaget for vedligeholdelse af gravsteder i én fredningsperiode,  

 hvor vedligeholdelsespligten træder i kraft straks, fastsættes i  

 kirkegårdens vedtægt.
I andre tilfælde godkendes  

 engangsvederlaget af stiftsøvrigheden.
 § 4. Til præsteembedernes kapitaler  

 indbetales provenu, der er fremkommet ved salg eller anden afhændelse  

 af rettigheder over præsteembeders faste ejendom.
 § 5. Stiftsøvrigheden kan tillade, at  

 salgs- og erstatningssummer vedrørende rettigheder over kirkernes og  

 præsteembedernes faste ejendomme udbetales til vedkommende kirkekasse i  

 forbindelse med henholdsvis vedkommende kirkes eller præsteembedes  

 erhvervelse eller istandsættelse af anden fast ejendom.  

 Stiftsøvrigheden kan tillade udbetaling af kapital til vedkommende  

 kirkekasse til dækning af andre udgifter, som har relation til  

 indbetalingen af salgs- eller erstatningssummen.
 Stk. 2. Kirkeministeriet kan tillade udbetaling af  

 kapitalbeløb til andre formål.
 § 6. Til nedsættelse af den kirkelige  

 ligning udbetales de i § 1, nr. 2, omtalte gravstedskapitaler til  

 vedkommende kirke, når vedligeholdelsesperioden er udløbet.
Kapitel 4 Anbringelse og forrentning § 7. Der føres en konto for hver enkelt  

 kirkes og præsteembedes kapital, jf. § 1 og § 2, der  

 forvaltes sammen med fællesfondens midler af stiftsøvrigheden i  

 overensstemmelse med regler fastsat af kirkeministeren.
Stk. 2. Kirkers kapitaler forrentes med 4% p.a. til fordel for  

 vedkommende kirke.
I øvrigt indgår renteprovenuet af de  

 forvaltede kapitaler som driftsindtægt for fællesfonden, der  

 afholder alle udgifter vedrørende kapitalforvaltningen.
 § 8. Kirkers og præsteembeders kapitaler kan  

 udlånes til:
 1)	Kirker og præsteembeder i eller uden for stiftet på  

 vilkår fastsat af den udlånende stiftsøvrighed.  

 Udlån forrentes med 4% p.a.
 2)	Styrkelse af et andet stifts kirkers og præsteembeders  

 kapitaler på vilkår fastsat af den udlånende  

 stiftsøvrighed.
 Stk. 2. Kirkeministeriet kan godkende udlån af kirkers  

 og præsteembeders kapitaler til andre formål.
§ 9. Kirkers og præsteembeders kapitaler,  

 der ikke er udlånt, jf. § 8, placeres efter regler fastsat af  

 kirkeministeren.
Placering skal ske med henblik på sikker anbringelse  

 og bedst mulig forrentning i sådanne obligationer eller  

 investeringsbeviser, i hvilke fondes midler kan anbringes, eller i  

 begrænset omfang på bankkonti under hensyntagen til en  

 nødvendig likviditet.
Kapitel 5 Investeringsgruppen § 10. Kirkeministeren nedsætter en  

 investeringsgruppe med følgende medlemmer:
 1)	En stiftamtmand.
 2)	En biskop.
 3)	En stiftskontorchef.
 4)	En stiftskasserer.
 Stk. 2. Stiftamtmanden er formand for investeringsgruppen.
 Stk. 3. Kirkeministeren udpeger efter forslag fra  

 investeringsgruppen en professionel investeringsrådgiver til at  

 bistå investeringsgruppen.
 Stk. 4. Kirkeministeren udpeger investeringsgruppens  

 sekretariat.
 § 11. Investeringsgruppen skal:
 1)	Afgive indstilling til kirkeministeren om fastsættelse af de  

 overordnede rammer for stiftsøvrighedernes placering af kirkers og  

 præsteembeders kapitaler.
 2)	Løbende rådgive stiftsøvrighederne om  

 investeringer i værdipapirer under hensyn til forholdene på  

 værdipapirmarkedet.
 3)	Udarbejde en årlig benchmarking af de afkast,  

 stiftsøvrighederne har opnået ved placering af kirkers og  

 præsteembeders kapitaler.
 4)	Rådgive kirkeministeren efter anmodning.
 Stk. 2. Investeringsgruppen afgiver en årlig rapport om  

 sin virksomhed.
 Stk. 3. Kirkeministeren fastsætter tidspunktet for  

 afgivelse af rapporten, jf. stk. 2.
Kapitel 6 Kapitaler bestyret af menighedsråd § 12. Kapitaler, der bestyres af  

 menighedsrådet, skal være forsynet med påtegning om, at  

 frigivelse af kapitaler kan ske efter beslutning af stiftsøvrigheden  

 eller efter dennes bemyndigelse af provstiudvalget.
Stk. 2. Stiftsøvrigheden eller efter dennes  

 bemyndigelse provstiudvalget kan ligeledes bestemme, at kirken optager  

 lån af sådanne kapitaler.
De nærmere vilkår for  

 forrentning og tilbagebetaling af lån fastsættes af  

 stiftsøvrigheden.
Kapitel 7 Ikrafttræden § 13. Bekendtgørelsen træder i kraft  

 den 1. februar 2002 og ophører den 31. januar 2007.
 Stk. 2. Samtidig ophæves bekendtgørelse nr. 431  

 af 24. maj 1996 om bestyrelse af kirkernes og præsteembedernes  

 kapitaler.
