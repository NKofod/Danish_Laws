 Under 27de November 1911 er der mellem den danske og den brasilianske  

 Regering bleven afsluttet følgende Konvention om tvungen Voldgift:
 Hans Majestæt Kongen af Danmark og Præsidenten for Republiken de  

 Brasilianske Forenede Stater har, besjælede af Principerne i Konventionen  

 angaaende fredelig Bilæggelse af internationale Stridigheder, afsluttet i  

 Haag den 29. Juli 1899. og i Ønsket om navnlig at anerkende den obligatoriske  

 Voldgifts Princip i Forhold imellem dem indbyrdes ved en almindelig  

 Overenskomst af den i nævnte Konventions Art. 19 omhandlede Art. besluttet i  

 dette Øjemed at afslutte en Konvention og har udnævnt til deres  

 Befuldmægtigede:
 Hans Majestæt Kongen af Danmark:
Hr Greve Carl William Ahlefeldt Laurvig, Hans Majestæts  

 Udenrigsminister, Hans Excellence Præcidenten for Republiken de Brasilianske Forenede  

 Stater:
Hr.
Dr.
Gastao da Gunha, Republiken de Brasilianske Staters  

 overordentlige Gesandt og befuldmægtigede Minister i København, hvilke,  

 behørigt bemyndigede, er komne overens om følgende Bestemmelser:
 Artikel 1.
 De høje kontraherende Parter forpligter sig til at henvise til Voldgift  

 alle Stridigheder, ligegyldigt af hvilken Art, som maatte opstaa imellem dem,  

 og som ikke har kunnet løses ad diplomatisk Vej, forudsat at de ikke vedrører  

 grundlovsmæssige Forskrifter i den ene eller den anden af de kontraherende  

 Stater.
 De høje kontraherende Parter vil i dette Øjemed henvende sig til den ved  

 Konventionen af 29. Juli 1899 i Haag oprettede permanente Voldgiftsdomstol,  

 medmindre de er komne overens om en venligsindet Regering, en anden  

 Voldgiftsmand eller en anden Voldgiftsdomstol.
 Nærværende Konvention skal finde Anvendelse, selv om de Tvistigheder, som  

 maatte opstaa, har deres Oprindelse i Kendsgerninger, som ligger forud for  

 dens Afslutning.
 Artikel 2.
 I hvert enkelt Tilfælde skal de høje kontraherende Parter, forinden de  

 henvender sig til Voldgiftsretten, undertegne en særlig Voldgiftsaftale, som  

 klart fastslaar Stridens Genstand, Omfanget af Voldgiftsmandens eller  

 Voldgiftsmændenes Myndighed og de Frister, der vil være at iagttage med  

 Hensyn til Voldgiftsrettens Sammentræden og Proceduren.
 Disse særlige Voldgiftsaftaler skal i hvert af de to Lande underkastes de  

 Formaliteter, som de grundlovsmæssige Forskrifter kræver.
 I mangel af modstaaende Bestemmelser i Voldgiftsaftalen skal  

 Voldgiftsproceduren foregaa i Overensstemmelse med Forskrifterne i den i Haag  

 den 29. Juli 1899 undertegnede Konvention om fredelig Bilæggelse af  

 internationale Stridigheder, med Tillæg af de supplerende Bestemmelser, som  

 anføres i efterfølgende Artikel.
 Artikel 3.
 Ingen af Voldgiftsmændene kan være Undersaat af de Stater, som har  

 underskrevet nærværende Konvention, eller have Bopæl paa deres Territorium,  

 eller være interesseret i de Spørgsmaal, som er Genstand for Voldgiften.
Den i foregaaende Artikel forudsatte Voldgiftsaftale skal fastsætte en  

 Frist, inden hvis Udløb Udvekslingen af de Indlæg og Dokumenter, som har  

 Hensyn til Stridens Genstand, skal finde Sted mellem de to Parter.
Denne  

 Udveksling skal i hvert Fald være tilendebragt inden Begyndelsen af  

 Voldgiftsrettens Møder.
Voldgiftskendelsen skal indeholde Angivelse af de Frister, inden hvilke  

 den skal efterkommes.
Artikel 4.
Man er enig om, at med mindre Tvisten angaar Anvendelsen af en  

 Overenskomst mellem de to Stater, eller det drejer sig om et Tilfælde af  

 Rettens Fornægtelse, skal Artikel 1 ikke være anvendelig paa Tvistigheder,  

 der maatte opstaa mellem en Undersaat af en af Parterne og den anden  

 kontraherende Stat, naar Domstolene ifølge denne Stats Lovgivning er  

 kompetente til at paadømme Stridsspørgsmaalet Artikel 5.
Nærværende Konvention skal have Gyldighed i ti Aar at regne fra  

 Udvekslingen af Ratifikationerne.
I Tilfælde af, at ingen af de høje  

 kontraherende Parter seks Maaneder forinden Udløbet af nævnte Tidsrum skulde  

 have notificeret sin Hensigt at lade Virkningerne af den ophøre, forbliver  

 Konventionen bindende indtil Udløbet af seks Maaneder fra den Dag at regne,  

 paa hvilken den ene eller den anden af de høje kontraherende Parter maatte  

 have opsagt den.
Artikel 6.
 Nærværende Konvention skal ratificeres snarest muligt, og Ratifikationerne  

 skal udveksles i Rio de Janeiro eller i København.
 Til Bekræftelse heraf har de Befuldmægtigede undertegnet nærværende  

 Konvention og forsynet den med deres Segl.
 Sket i København, i dobbel Udfærdigelse, den 27. November 1911.
C.W.
Ahlefeldt Laurvig. (L.S.) Gastao da Cunha. (L.S.) Hvilket herved bringes til almindelig Kundskab med Tilføjende, at  

 Ratifikationerne under 12te Januar d.A. er blevne udvekslede i København.
 Udenrigsministeriet, den 7de Februar  

 1916.
 Erik Scavenius.
