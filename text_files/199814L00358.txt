Betænkning afgivet af Sundhedsudvalget  

 den 24. marts 1999 Betænkning over Forslag til lov om forbud mod visse  

 dopingmidler Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Der er af sundhedsministeren  

 stillet ændringsforslag, hvorom der henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
Ændringsforslag Af	sundhedsministeren, tiltrådt af udvalget:
Til titlen 1) Til titlen føjes en fodnote (note 1) med  

 følgende tekst:
» Til § 4 2) I stk. 1 ændres »virksomhed« til: »vilkår«.
Til § 6 3) Paragraffen affattes således:
» Bemærkninger Til nr. 1 I overensstemmelse med Europa-Parlamentets og Rådets  

 direktiv 98/34/EF af 22. juni 1998 om en informationsprocedure med hensyn til  

 tekniske standarder og forskrifter blev lovforslaget den 27. november 1998  

 notificeret for Europa-Kommissionen (via Erhvervsfremme Styrelsen).  

 Europa-Kommissionen kvitterede for modtagelsen den 30. november 1998. Udkast  

 til tekniske forskrifter, der notificeres, må tidligst vedtages tre  

 måneder efter, at den fulde ordlyd er meddelt Kommissionen.
Ved  

 fristens udløb den 1. marts 1999 var der ikke modtaget indsigelser fra  

 Kommissionen eller andre medlemsstater.
Ifølge § 7 i Erhvervsfremme Styrelsens  

 cirkulære nr. 86 af 16. juni 1995 om gennemførelse i Danmark af  

 Rådets direktiv om en informationsprocedure med hensyn til tekniske  

 standarder og forskrifter skal medlemsstaterne i enhver teknisk forskrift,  

 der udstedes, henvise til informationsproceduredirektivet.
Dette bør  

 ske i form af en fodnote til forskriftens titel.
Til nr. 2 Ændringsforslaget er medtaget ud fra et ønske  

 om, at teksten bliver så præcis som mulig.
Til nr. 3 I medfør af § 1 i lov nr. 369 af 6. juni 1991 om  

 sundhedsvæsenet i Grønland, der trådte i kraft den 1.  

 januar 1992, kan Grønlands hjemmestyre ved landstingsforordning  

 fastsætte regler om sundhedsvæsenet og sundhedsforholdene i  

 Grønland.
Af lovbemærkningerne til denne bestemmelse  

 fremgår bl.a., at bemyndigelsen ikke alene omfatter regler om omfanget  

 af sundhedsvæsenets opgaver og ydelser, men også regler, der  

 regulerer sundhedsforholdene.
Bemyndigelsen omfatter hele det område,  

 der ved lovens ikrafttræden henhørte under sundhedsministerens  

 ressort.
Lov om sundhedsvæsenet i Grønland ligger  

 således forud såvel for den gældende lov om forbud mod  

 visse dopingmidler som for det nu fremsatte lovforslag.
Lov om forbud mod  

 visse dopingmidler bør derfor ikke gælde for Grønland.  

 Ønsker hjemmestyret, at lignende regler skal gælde i  

 Grønland, må dette ske ved vedtagelse af en landstingsforordning  

 med tilsvarende indhold.
Anne-Marie Meldgaard (S)  

 Jytte Wittrock (S) Hanne Andersen (S)  

 Lone Møller (S) nfmd.  

 Dorte Bennedsen (S) Jørn Jespersen (SF)  

 Yvonne Herløv Andersen (CD) fmd.  

 Morten Helveg Petersen (RV) Frank Aaen (EL)  

 Jørgen Winther (V) Ester Larsen (V)  

 Preben Rudiengaard (V) Gyda Kongsted (V)  

 Tom Beck (KF) Gitte Seeberg (KF)  

 Birthe Skaarup (DF) Tove Videbæk (KRF) Fremskridtspartiet havde ikke medlemmer i udvalget.
