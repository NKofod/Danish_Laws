Forsinket diagnosticering af overrevet  

 korsbånd Kvinden henvendte sig på skadestuen, hvor hun blev  

 undersøgt af reservelæge A, der stillede diagnosen  

 "forvridning af andre og ikke specificerede dele af knæ" og  

 ordinerede krykker til aflastning samt ny tid i ortopædkirurgisk  

 ambulatorium i begyndelsen af den kommende uge.
Fire dage senere konsulterede patienten en praktiserende  

 speciallæge i ortopædkirurgi, der på baggrund af en  

 objektiv undersøgelsen diagnosticerede en total overrivning af  

 forreste korsbånd.
Der blev aftalt tid til rekonstruktion af venstre  

 knæ en måned senere under forudsætning af, at  

 hævelsen var forsvundet, og bevægelsen var i orden.
Patienten fik  

 ordineret træning inden operationen.
 Ved den aftalte kontrol i ortopædkirurgisk  

 ambulatorium en uge efter skaden, blev patienten  undersøgt af  

 reservelæge B, der ikke fandt grundlag for yderligere nærmere  

 udredning og afsluttede behandlingen, da patienten oplyste om  

 undersøgelse og aftale hos praktiserende speciallæge.
Med hensyn til reservelæge A lagde nævnet  

 vægt på, at lægen ved sin kliniske undersøgelse ikke  

 fandt hævelse eller anslag af knæskallen.
Der var endvidere ingen  

 ømhed af ledlinierne eller  løshed i knæet, som kunne  

 strækkes og bøjes fuldt ud.
En røntgenundersøgelse  

 viste ingen tegn på brud, og knæskallen var normalt beliggende.  

 Reservelæge A aftalte tid til kontrol en uge senere, da årsagen  

 til patientens symptomer ikke umiddelbart kunne specificeres  

 nærmere.
 Med hensyn til reservelæge B lagde nævnet  

 vægt på, at lægen ved kontrollen i ortopædkirurugisk  

 ambulatorium undersøgte for løshed i knæet og herved ikke  

 fandt kliniske tegn på overrivning af det forreste korsbånd.  

 Lægen afstod fra yderligere udredning, idet patienten oplyste om  

 undersøgelsen hos den praktiserende speciallæge i  

 ortopædkirurgi og den aftalte behandling.
Nævnet lagde tillige vægt på, at  

 undersøgelse af knæleddet efter akut opstået skade ofte er  

 behæftet med nogen usikkerhed, og det er derfor en udbredt praksis at  

 sætte patienter til kontrol enten hos egen læge eller i  

 ambulatoriet ca. 1 uge efter.
Nævnet fandt på baggrund af de  

 nævnte forhold herefter ikke grundlag for at kritisere den behandling,  

 patienten havde modtaget af reservelægerne A og B.
