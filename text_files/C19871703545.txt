1. GENERELT For luftfartøjer med maksimal tilladt startvægt, MTOW (Maximum Take Off  

 Weight) over 2000 kg, der flyver en-route efter instrumentflyvereglerne (IFR)  

 inden for Københavns flyveinformationsregion (FIR), betales en afgift for  

 hver flyvning i henhold til følgende regler:
2. BEREGNINGSFORMEL Afgiften pr. flyvning vil blive beregnet efter følgende formel:
r = ti x N hvor r er afgiften, ti serviceenhedsraten og N antallet af serviceenheder  

 i henhold til den aktuelle flyvning i KØBENHAVN FIR.
 Antallet af serviceenheder (N), beregnes ved anvendelse af følgende  

 formel:
N = d x P hvor d er distancefaktoren for flyvning inden for KØBENHAVN FIR og P  

 vægtfaktoren for pågældende luftfartøj.
2.1 Distancefaktor Distancefaktoren beregnes på grundlag af den totale afstand  

 (storcirkelafstand i kilometer), mellem - startlufthavn/flyveplads eller position ved indflyvning i KØBENHAVN FIR  

 og - ankomstlufthavn/flyveplads i KØBENHAVN FIR eller position ved flyvning  

 ud af KØBENHAVN FIR.
 Imidlertid fratrækkes en flyvelængde på 20 km for hver start eller  

 landing, under hensyn til, at der for lufthavnens sikringstjenester og  

 hjælpemidler betales særskilt afgift.
 De gennemsnitlige distancer, som benyttes ved beregningerne er publiceret  

 i at katalog, der revideres hvert år i oktober måned med gyldighed i det  

 følgende år.
 De gennemsnitlige distancer er baseret på aktuelle flyvedistancer i  

 perioden januar til september.
 Findes den ønskede distance ikke i kataloget, baseres udregningen på den  

 aktuelle flyvedistance.
 Værdien af distance faktoren (d) beregnes som 1/100 af den afstand,  

 der pålægges afgift.
2.2 Vægtfaktoren Vægtfaktoren beregnes som kvadratroden af kvotienten, der fremkommer ved  

 at dividere den i henhold til luftfartøjets luftdygtighedsbevis maksimale  

 tilladte startvægt (MTOW), målt i tons, med 50:
 Til beregning af afgiften indgår vægtfaktoren med to decimaler.
 Såfremt det fra en luftfartsvirksomhed er meddelt, at man disponerer over  

 flere luftfartøjer af samme type, men i forskellige versioner, benyttes den  

 gennemsnitlige maksimale startvægt ved beregningen af afgiften for hvert af  

 disse fly.
 Beregningen af denne faktor pr. flytype og pr. virksomhed skal revideres  

 mindst hver tolvte måned.
 Hvis en virksomhed undlader at indgive meddelelse herom, fastsættes  

 vægtfaktoren for ethvert luftfartøj af den pågældende type som største  

 maksimale tilladte startvægt for flytypen.
2.3 Serviceenhedsraten Serviceenhedsraten, ti, er fastsat til 290 kr.
Eventuelle ændringer vil  

 blive bekendtgjort i oktober måned med gyldighed i det/de følgende år.
3. FRITAGELSE Følgende flyvninger er fritaget for en-route afgifter:
 Betingelsen for opnåelse af fritagelse er, at særskilt anmeldelse forud  

 sker til flyveledelsen KØBENHAVN, områdekontrolcentralen (ACC).
4. BETALING Afgiften påhviler brugeren af luftfartøjet.
 Såfremt brugerens nævn og adresse er ukendt, eller denne nægter betaling  

 af afgiften, hæfter ejeren af luftfartøjer for betaling heraf.
 Opkrævningen af afgiften sker ved luftfartsvæsenets foranstaltning ved  

 månedsvis fremsendelse af faktura. (Beløb under 25 kr. opkræves ikke).
 Betaling skal være Statens Luftfartsvæsen i hænde senest 30 dage efter  

 fakturadato.
 Ved senere betaling vil der blive pålignet morarente svarende til Danmarks  

 officielle diskonto plus 6 procent.
 Til illustration af virkningen af reglerne skal der i det følgende angives  

 nogle eksempler på IFR-flyvninger.
