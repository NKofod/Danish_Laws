 Udtalt, at efterfølgende berigtigelse i forhold til den registrerede i  

 tilfælde af videregivelse af urigtige eller vildledende oplysninger fra et  

 advarselsregister, bør foretages skriftligt af den registeransvarlige.
 I forbindelse med en inspektion hos Finansrådet, der fører et  

 advarselsregister over check- og hævekortmisbrugere, blev det oplyst, at  

 såfremt et pengeinstitut konstaterede, at man havde indberettet en person på  

 et urigtigt eller vildledende grundlag, gav pengeinstituttet Finansrådet  

 meddelelse herom ved at indsende en blanket med afkrydsning i et felt  

 vedrørende sletning.
Finansrådet underrettede herefter de øvrige tilsluttede pengeinstitutter  

 om sletningen.
Den skriftlige berigtigelse i forhold til den registrerede  

 blev ikke foretaget af Finansrådet, men var overladt til det indberettende  

 pengeinstitut.
Det blev oplyst, at berigtigelsen over for den registrerede sandsynligvis  

 blev foretaget skriftligt.
Sletningen af urigtige eller vildledende  

 oplysninger skete imidlertid ofte på grundlag af mundtlige forhandlinger  

 mellem pengeinstituttet og kontohaver, hvorfor en skriftlig berigtigelse  

 muligvis ansås for overflødig.
 I den anledning udtalte Registertilsynet, at det fremgik af vilkår 10 i  

 den af Registertilsynet meddelte tilladelse, at:
»Videregivne urigtige eller vildledende oplysninger skal straks  

 slettes af registeret og af de i de tilsluttede pengeinstitutter m.v.  

 opbyggede registre.
Oplysningerne skal samtidig straks berigtiges skriftligt  

 i forhold til Postgirokontoret samt den registrerede.« Registertilsynet udtalte hertil, at det var tilsynets opfattelse, at  

 berigtigelse i henhold til vilkårene i forhold til den registrerede bør  

 foretages skriftligt af Finansrådet.
 (* 1) Registertilsynets Årsberetning 1992 side 84.
