 I henhold til § 5, stk. 2, i lov om frikommuner, jf.
 lovbekendtgørelse nr. 571 af 8. august 1990, meddeles:
 § 1.  Miljøministeren har den 17. oktober 1990  

 godkendt frikommuneregulativ nr. 6 for Faaborg Kommune om delegation af  

 byrådets kompetence efter kommuneplanlovens § 27 til endeligt at vedtage  

 lokalplaner, hvor der ikke foreligger indsigelser eller ændringsforslag, jf.  

 § 24, stk. 1, nr. 2 i lov om frikommuner.
 § 2.  Frikommuneregulativet indebærer, at Faaborg  

 byråds kompetence i henhold til § 27 i lov om kommuneplanlægning, jf.  

 lovbekendtgørelse nr. 918 af 22. december 1989, til endeligt at vedtage en  

 lokalplan, kan delegeres til udvalget for teknik og miljø, såfremt der ikke i  

 indsigelsesperioden er indkommet indsigelser eller ændringsforslag, og  

 såfremt der ikke senere i forbindelse med udvalgsbehandlingen er fremkommet  

 ændringsforslag.
 § 3.  Frikommuneregulativet træder i kraft den 1.  

 november 1990. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder, som kommunalbestyrelsens mødedagsordener, jf. lov om  

 kommunernes styrelse § 8, stk. 4.
