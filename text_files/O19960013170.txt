Resumé En fagforening og et fagforbund klagede over en afgørelse fra  

 Tilsynsrådet for Ribe Amt.
Sagen drejede sig om Esbjerg Kommunes udstedelse  

 af  

 et tjenstligt pålæg til fem medarbejdere i kommunens Flygtningegruppe om  

 fremover ikke at rette tjenstlige henvendelser til det politiske system uden  

 om  

 eller parallelt med henvendelser til ledelsen.
De fem medarbejdere havde sendt et brev til blandt andre borgmesteren  

 på trods af at de af socialdirektøren havde fået oplyst at brevet skulle  

 sendes  

 gennem kontorchefen.
I brevet gjorde de indsigelser imod at deres afdeling  

 ikke  

 havde fået tildelt yderligere arbejdskraft i forbindelse med en  

 omstrukturering  

 af ressourcer.
 Ombudsmanden udtalte generelt at ledelsen af et administrativt  

 hierarki i offentlige forvaltningsmyndigheder inden for lovgivningens rammer  

 er  

 forholdsvis frit stillet med hensyn til at bestemme hvordan kommunikationen  

 mellem ansatte og ledelsen, herunder den politiske ledelse, skal foregå.
Ombudsmanden bemærkede dog at en sådan ret var begrænset af  

 princippet i grundlovens § 77 om de ansattes adgang til at udtale sig som  

 privatpersoner.
De underordnedes almindelige ulovbestemte rådgivningspligt  

 indebar  

 også begrænsninger i denne ret.
 Det gav herefter ikke ombudsmanden anledning til bemærkninger at  

 Esbjerg Kommune havde fastsat regler der forpligtede de underordnede til at  

 rette eventuelle tjenstlige henvendelser til det politiske niveau gennem de  

 pågældendes  

 overordnede chefer. (J.nr. 1995-2277-009).
Kommunalt ansattes ret til at henvende sig til byrådet uden  

 om de administrative chefer Det fremgik af de  

 foreliggende oplysninger at Esbjerg Kommunes økonomiudvalg i forbindelse med  

 budgetforhandlingerne i 1995 indstillede til byrådet at der skete en  

 opnormering i kommunens Flygtningegruppe med tre medarbejdere.
Indstillingen  

 blev begrundet i en meget betydelig stigning i sagsantallet i  

 Flygtningegruppen.
Indstillingen blev ikke fulgt i byrådet.
 I et brev af 14. december  

 1994 meddelte fem medarbejdere i Flygtningegruppen kontorchefen at de som  

 følge  

 af at opnormeringen ikke var gennemført, havde følt sig nødsaget til at sende  

 en skrivelse til byrådet således at dette kunne tage stilling til hvorledes  

 "den kritiske situation kan løses her og nu". Vedlagt brevet var  

 følgende brev ligeledes dateret den 14. december 1995 fra de fem medarbejdere  

 til byrådet:
 "Byrådet i Esbjerg Km.  

 har ved flertalsafgørelse (Byrådsmøde d. 12.12.1994) besluttet, at se bort  

 fra  

 en ansøgning om opnormering af Flygtningegruppen.
 Baggrunden for den ansøgte og  

 nødvendige opnormering er fyldigt beskrevet i de dokumenter der tidligere er  

 tilgået Byrådet i sagen.
 Heraf fremgår med ønskelig  

 tydelighed under hvilke uacceptable, overbelastede forhold Flygtningegruppens  

 medarbejdere, skal tage vare på mange og belastende arbejdsopgaver.
 Flygtningegruppens  

 medarbejdere har imidlertid forsøgt i en overgangsperiode at honorere  

 arbejdskravene, hvilket har kunnet lade sig gøre med en rimelig forventning  

 om  

 en snarlig opnormering.
 De politiske  

 beslutningsprocesser må vi naturligvis alle underkaste os.
 I den aktuelle sag har det  

 nuværende Byråd signaleret en ny kurs i flygtningearbejdet i forhold til det  

 Byråd der var siddende i den forrige valgperiode.
 Vi må og har som kommunale  

 embedsmænd, pligt til at gøre de politiske beslutningstagere opmærksomme på,  

 at vi med den nuværende normering og en uændret struktur i  

 flygtningearbejdet,  

 ikke er i stand til at sikre den professionelle kvalitet på sufficient måde.  

 Vi  

 må gøre opmærksomme på, at det stedse stigende arbejdspres gør os ude af  

 stand  

 til, at opfylde de krav, der fra centralt hold er lovfæstet i forbindelse med  

 sagsarbejdet.
 Under skyldig hensyntagen til  

 Byrådets beslutning og under hensyntagen til kvaliteten i flygtningearbejdet,  

 skal vi derfor på det bestemteste anmode Byrådet om at tage stilling til  

 hvilken omstrukturering man ønsker gennemført med henblik på en øjeblikkelig  

 afhjælpning af den akutte situation.
 For os at se er der følgende  

 3 muligheder at vælge imellem:
 Forslag 1:
 Der foretages en ændring af  

 de nuværende visitationsretningslinjer således at kun sager af typen:  

 familier  

 med behov for særlig støtte og sager hvori der er tale om torturtraumer eller  

 psykiske diagnoser henhører i flygtningegruppens regi.
 Øvrige sagstyper henvises fra  

 Dansk Flygtningehjælp til bopælsdistrikterne.
 Forslag 2:
 Der foretages en ændring i  

 den nuværende ledelsesstruktur således, at gruppelederfunktionen nedlægges og  

 opgaverne overføres til distriktslederen i distrikt 23, hvorunder  

 flygtningegruppen henhører.
 Denne model vil frigøre 0,5  

 socialrådgiverstilling til sagsarbejde, og vil medføre en mindre udvisitering  

 af sager til bopælsdistrikterne.
 Forslag 3:
 Flygtningegruppen nedlægges  

 som specialgruppe og ressourcerne overføres til bopælsdistrikterne.
Vi ser frem til en snarlig  

 afgørelse og det bedst mulige samarbejde i sagen." Kopi af brevet blev samtidig  

 sendt til borgmesteren, socialudvalgsformanden, socialdirektøren samt  

 fællestillidsrepræsentanten.
 Socialdirektøren skrev den  

 16. december 1994 således til de fem medarbejdere:
 "...
Den 14. december 1994 havde  

 jeg en samtale med Jer, hvor I skitserede, at I havde i tankerne at fremsende  

 et brev til det politiske niveau.
Jeg erindrer, at jeg meget stærkt frarådede  

 en sådan handling, og hvis der skal kommunikeres til Byrådet eller  

 byrådspolitikere, på vegne af forvaltningen - eller dele af forvaltningen -  

 så  

 sker det gennem mig.
Det var min opfattelse da vi  

 skiltes, at I havde fuld forståelse for min argumentation.
Jeg fandt derfor  

 ikke anledning til at forklare hvilke følger det kan have, at tilsidesætte  

 spillereglerne.
Men her, hvor I handler mod bedre vidende, står I klart til  

 en  

 alvorlig irettesættelse.
..." Kontorchefen sendte den 20.  

 december 1994 de pågældende sagsbehandlere følgende brev:
 "...
 Jeg beklager, at det åbenbart  

 er Jeres opfattelse, at sagen ikke hidtil har været fagligt oplyst  

 tilstrækkeligt under den politiske behandling, og jeg finder det  

 foruroligende,  

 at der i Jeres brev ikke fremkommer fakta, der tilfører sagen nyt, som  

 begrundelse for Jeres reaktion.
 Jeg opfatter endvidere det,  

 at I finder behov for at kontakte det politiske system parallelt med  

 henvendelsen af 14. december 1994 til mig som udtryk for total mangel på  

 tillid  

 til Jeres ledelse og fravær af respekt for grundliggende  

 samarbejdsprincipper.
 Jeg vil med en kopi af dette  

 brev foreslå direktøren, at denne del følges op med en officiel påtale.
 Sluttelig skal jeg oplyse, at  

 jeg ikke fremsender Jeres henvendelse til byrådet, og at jeg sammen med Jeres  

 gruppeleder og distriktsleder har indledt drøftelser om, hvorledes arbejdet i  

 1995 kan tilrettelægges med de tildelte ressourcer og især, hvilke planlagte  

 aktiviteter og nye tiltag, der må udskydes.
Jeg håber, vi på det område  

 kan genoptage det positive samarbejde og ikke med det første finder behov for  

 yderligere, tilsvarende skriftlig kommunikation." De fem medarbejdere gjorde i  

 et brev af 20. december 1994 til socialdirektøren indsigelse imod hans  

 fremstilling af sagsforløbet i skrivelsen af 16. december 1994. Efter  

 medarbejdernes opfattelse var konklusionen på mødet den 14. december 1994  

 "at du konkluderer, at vi indledte en korrespondance med de politiske  

 ansvarlige personer.
Men direkte adspurgt anførte du, at dette ikke var nogen  

 umulighed og at skrivelsen i så fald fremsendtes via forvaltningens  

 officielle  

 kanaler - hvilket udmærket kunne være kontorchef ..." I skrivelse af 21. december  

 1994 til de fem medarbejdere meddelte socialdirektøren følgende:
 "Den 14. december 1994  

 fremsendte I brev til områdekontorchefen med kritiske bemærkninger til  

 byrådets  

 beslutning om flygtningegruppens personalenormering og anmoder om, at sagen  

 fremsendes til politisk behandling.
 Samtidig  

  

 fremsendte I kopi af Jeres brev til borgmesteren og  

 formanden for det sociale udvalg.
 Det finder vi som ledelse af  

 området helt uacceptabelt og giver Jer hermed som medarbejdere ved Social- og  

 sundhedsforvaltningen  

  

 tjenstligt pålæg  

  

 om fremover at følge de almindeligt gældende procedurer således, at enhver  

 henvendelse til det politiske system foregår gennem ledelsen på området og  

 ikke  

 udenom eller parallelt med.
Fravigelse fra dette princip  

 vil blive fulgt op og indberettet som tjenstlig forseelse." Fagforening X,  

 Kredsforeningen for Ribe Amt, gjorde i skrivelse af 21. december 1994 til  

 Esbjerg Kommune gældende at socialdirektørens pålæg til de fem medarbejdere  

 var uberettiget, dels havde de pågældende ikke overtrådt  

 "spilleregler" eller grundlæggende  

 "samarbejdsprincipper",  

 dels var pålægget et indgreb i medarbejdernes ytringsfrihed, jf. grundlovens  

 §  

 77. Endvidere bad foreningen om at pålægget blev trukket tilbage.
Fagforening X og fagforbund Y  

 rettede i skrivelse af 3. februar 1995 henvendelse til Esbjerg Kommune om  

 sagen  

 og bad ligeledes om at pålægget blev trukket tilbage.
I skrivelse af 14.  

 februar 1995 svarede socialdirektøren  

 at  

 han anså de almindelige kommandoveje for procedure i en hierarkisk  

 organisation for fraveget, og at han ikke agtede at trække det tjenstlige  

 pålæg  

 tilbage.
Fagforeningen og fagforbundet  

 indbragte herefter ved skrivelse af 16. marts 1995 sagen for Tilsynsrådet for  

 Ribe Amt.
I skrivelsen henvistes bl.a. til følgende:
 "...
 Baggrunden for vort ønske om  

 at pålægget bør fjernes er en vurdering af, at Esbjerg Kommune tilsyneladende  

 betragter henvendelse til Byrådet som et brud på de ansattes loyalitetspligt.  

 Overfor denne loyalitetspligt er dog hensynet til de offentligt ansattes  

 ytringsfrihed.
Det må konstateres, at  

 offentligt ansatte [har] en særligt vidtrækkende ytringsfrihed, når det  

 drejer  

 sig om ressourcespørgsmål som vedrører deres arbejdsforhold.
Dette har  

 ombudsmanden konstateret ved flere lejligheder.
 Af en ombudsmandsudtalelse  

 fra 1987 fremgår bl.a.:
'Når det drejer sig om ressourcespørgsmål, som kan have væsentlig  

 betydning for medarbejdernes fremtidige ansættelses- og arbejdsforhold, så er  

 der praksis for, at de ansattes ytringsfrihed er særligt vidtrækkende.' Såfremt de 5 medarbejdere  

 havde valgt at tilkendegive deres utryghed ved ressourcesituationen i  

 pressen,  

 f. eks. ved læserbreve, er der ingen tvivl hverken i teori eller i praksis  

 om,  

 at sådanne meningstilkendegivelser ligger indenfor rammerne af den offentlige  

 ansattes ytringsfrihed, og et tjenstlig pålæg ville i den situation være  

 klart  

 uberettiget.
I dette tilfælde er der ikke  

 tale om nogle offentlige meningstilkendegivelser, men om nogle ytringer, der  

 fremsættes internt i systemet.
Der er således ikke tale om, at udenforstående  

 bliver bekendt med problemstillingen, men derimod politikere, der i forvejen  

 kender den til bunds.
Så meget desto mere har de ansatte i den situation en  

 ret  

 til at ytre sig.
 Ved en konkret vurdering af  

 sagen samt af indholdet i henvendelsen til Byrådet, er det vor klare  

 opfattelse, at ytringsfriheden ikke kan begrænses af nogle upræcise hensyn  

 til  

 loyalitet overfor en leder.
..." Esbjerg Kommune oplyste i en  

 udtalelse af 9. maj 1995 til tilsynsrådet at fagforeningens fremstilling af  

 sagen i store træk var korrekt.
Forløbet af mødet den 14. december 1994  

 uddybedes dog med følgende oplysninger:
"Dagen efter Byrådsmøde  

 orienterede forvaltningsledelsen Flygtningegruppens daglige leder om Byrådets  

 beslutning.
Det resulterede i, at medarbejderne ønskede en drøftelse med  

 direktøren for Social- og Sundhedsforvaltningen.
Denne fandt sted onsdag d.  

 14.  

 december 1994.
På dette møde orienterede  

 direktøren om, at der fra borgmesteren var givet tilsagn om, at også  

 Flygtningegruppens problemer ville blive medinddraget i den af Byrådet  

 ønskede  

 sammenhæng, og at forvaltningsledelsen var anmodet om at udarbejde et notat  

 til  

 brug for borgmesteren.
Flygtningegruppens bidrag indgik som et bidrag til  

 direktørens notat til borgmesteren.
Flygtningegruppens menige  

 medarbejdere mente ikke dette var tilstrækkeligt og ville afgive en skrivelse  

 til Byrådet.
Såvel direktøren som Flygtningegruppens daglige ledelse  

 frarådede  

 dette.
Direktøren understregede, at dette ikke var en knægtelse af  

 ytringsretten,  

 men ville anbefale medarbejderne at ytre sig via deres faglige eller  

 politiske  

 organisationer evt. i pressen.
 Såfremt medarbejderne  

 insisterede på at ytre sig, kunne det ske overfor deres umiddelbart  

 foresatte,  

 som så kunne bringe sagen gennem forvaltningskanalerne til det politiske  

 niveau.
..." Esbjerg Kommune redegjorde i  

 udtalelsen af 9. maj 1995 for sin opfattelse af sagen således:
"Det, at der fremsendes  

 kopi til borgmester og udvalgsformand, samtidig med at en 'korrekt' procedure  

 er indledt, findes kritisabelt og kan vel bedst beskrives som klodsethed og  

 insubordination.
Ikke mindst, når det sker umiddelbart efter en grundig  

 drøftelse af 'spillereglerne'.
 Det tjenstlige pålæg er en  

 kraftig formaning om fremover at rette sig efter almindeligt gældende/kendte  

 procedurer hvor ledelsen skal være mellemled i kontakten til Byrådet/de  

 stående  

 udvalg.
 Der er ingen sanktioner med  

 det tjenstlige pålæg, udover at en gentagelse af handlingen, som ovenfor  

 beskrevet, kan indberettes som en tjenstlig forseelse, med deraf følgende  

 påtale.
..." Tilsynsrådet meddelte i  

 skrivelse af 22. september 1995 til fagforeningen følgende afgørelse:
 "...
 I den almindeligt gældende  

 grundsætning om arbejdsgiverens ret til at lede og fordele arbejdet ligger  

 tillige arbejdsgiverens ret til under iagttagelse af lovregler,  

 forvaltningsretlige grundsætninger m.v. at fastlægge interne retningslinier,  

 herunder kommandoveje for henvendelse internt i systemet.
 Det er tilsynsrådets  

 opfattelse, at arbejdsgiver kan fastlægge kommandovejen for henvendelse til  

 politikerne internt uden derved at krænke de ansattes ytringsfrihed, såfremt  

 de  

 ansatte har mulighed for gennem systemet - f. eks. via øverste administrative  

 chef  

 - at få deres budskab frem til politikerne.
 I den konkrete sag er  

 kommandovejen ifølge det foreliggende oplyste ikke blokeret.
 Det fremgår, at der har været  

 adgang til ucensureret via øverste administrative chef at fremsende  

 synspunkter  

 om bemandingen i flygtningegruppen til politikerne.
 Videre fremgår, at de ansatte  

 har været orienteret om kommandovejene.
 Endelig fremgår, at de  

 ansatte efterfølgende administrativt er tildelt en irettesættelse for ikke at  

 have fulgt kommandovejen, en reaktion tilsynsrådet finder følger af  

 ledelsesretten, og som sådant ikke så byrdefuldt et indgreb overfor den  

 ansatte, at der kræves lovhjemmel.
På det således foreliggende,  

 finder tilsynsrådet ikke grundlag for at foretage sig videre i sagens  

 anledning." Fagforeningen klagede i  

 skrivelse af 23. oktober 1995 til mig over tilsynsrådets afgørelse.  

 Foreningen  

 anførte:
"De 5 ansatte har  

 fremsat en udtalelse som privat personer og ikke på vegne af  

 Flygtningegruppen.  

 De tilkendegiver deres personlige, politiske synspunkt vedrørende  

 konsekvenserne af den manglende opnormering og ressourceproblemerne i  

 Flygtningegruppen.
Samtidig fremhæver de, at den politiske beslutning Byrådet  

 har truffet er uhensigtsmæssig og får nogle konsekvenser.
Medarbejderne henvender sig  

 til Byrådet  

  

 efter  

  

 at beslutningen om,  

 at der ikke skal opnormeres i Flygtningegruppen er truffet.
Inden sagen blev  

 forelagt Byrådet har medarbejderne loyalt bidraget med at skabe grundlaget  

 for  

 Byrådets beslutning.
Byrådet var således bekendt med Flygtningegruppens  

 vurdering af ressourcespørgsmålet, da de modtog henvendelsen.
 Det er organisationernes  

 opfattelse, at ansatte bør have lov til at fremkomme med egne personlige,  

 politiske synspunkter over for politikere, og at der ikke ved brug af  

 ledelsesretten kan indføres censur på dette område.
Organisationerne skal anmode  

 om Ombudsmandens vurdering af ovennævnte problemstillinger.
Såfremt  

 Ombudsmanden finder, at medarbejderne burde have fulgt 'kommandovejen', skal  

 vi anmode om en juridisk vurdering af det tjenstlige pålæg, som medarbejderne  

 har fået." Såvel tilsynsrådet som  

 Esbjerg Kommune har i udtalelser til mig henholdt sig til det de tidligere  

 har  

 anført.
Ombudsmandens udtalelse "Tilsynsrådets afgørelse  

 blev truffet på grundlag af § 61 i den kommunale styrelseslov.
Bestemmelsen  

 har  

 følgende indhold:
 § 61:
'Har kommunalbestyrelsen  

 truffet en beslutning, der strider mod lovgivningen, kan tilsynsmyndigheden  

 sætte beslutningen ud af kraft.
Under behandlingen af sagen kan  

 tilsynsmyndigheden midlertidigt suspendere den pågældende beslutning.
...' Ifølge bestemmelsen påser  

 tilsynsrådet om kommunen har truffet en beslutning 'der strider mod  

 lovgivningen', dvs. er i strid med gældende ret.
Desuden er det forudsat at  

 tilsynsrådet alene kan anvende sanktioner såfremt der er tale om klare  

 ulovligheder.
 I den foreliggende sag er det  

 afgørende spørgsmål derfor om socialdirektørens pålæg i skrivelsen af 21.  

 december 1994 til de fem medarbejdere om fremover ikke at rette tjenstlige  

 henvendelser til det politiske system udenom eller parallelt med ledelsen var  

 ulovlig.
 Jeg er enig med tilsynsrådet  

 i at ledelsen af et administrativt hierarki i offentlige  

 forvaltningsmyndigheder inden for lovgivningens rammer er forholdsvis frit  

 stillet med hensyn til gennem fastlæggelse af kommandoveje,  

 referent-systemer,  

 organisationsplaner eller lignende at bestemme hvorledes kommunikationen  

 mellem  

 ansatte og ledelse, herunder den politiske ledelse, skal foregå.
Denne ret er dog undergivet  

 nogle begrænsninger.
For det første følger det af princippet i grundlovens §  

 77  

 om ytringsfrihed at instruktionsbeføjelsen ikke gælder de ansattes adgang til  

 som  

  

 privatpersoner  

  

 at fremkomme med  

 udtalelser, herunder kritiske bemærkninger om deres arbejdsplads.
Jeg  

 henviser  

 herved også til § 27, stk. 2, i forvaltningsloven.
Dernæst begrænses  

 instruktionsadgangen af den almindelige ulovbestemte rådgivningspligt, dvs.  

 den pligt visse underordnede har til at orientere overordnede om og sige fra  

 over for ordrer eller dispositioner der anses for ulovlige.
En opfyldelse af  

 rådgivningspligten kan efter omstændighederne nødvendiggøre eller legitimere  

 at fastlagte kommandoveje ikke overholdes.
 Der sondres som det ses,  

 mellem om eventuelle ytringer fremsættes som et led i tjenesten eller uden  

 for  

 denne.
I den foreliggende sag betyder  

 denne sondring som anført af Esbjerg Kommune at de pågældende medarbejdere  

 var  

 berettiget til at sende et privat brev til byrådet hvori de gjorde opmærksom  

 på  

 den ressourcemæssige situation i Flygtningegruppen, eller til i et læserbrev  

 at gøre deres synspunkter gældende.
Derimod havde de ikke adgang til som et  

 led  

 i tjenesten at henvende sig direkte til byrådet uden om deres administrative  

 chef.
Jeg lægger herved til grund at det ikke var relevant for de pågældende  

 at  

 bryde kommandoveje for at opfylde en eventuel rådgivningsforpligtelse.
Denne forskel i retsfølgen må  

 ses i sammenhæng med at regler om kommandoveje, organisationsplaner og  

 afgørelser om kompetencefordeling tjener det administrative formål at sikre  

 at  

 organisationen virker som en enhed.
Det er i denne forbindelse væsentligt at  

 den ansvarshavende person er orienteret om og har mulighed for at øve  

 indflydelse på behandlingen af initiativer af tjenstlig karakter i  

 organisationen.
 Det vil i almindelighed være  

 uforeneligt med dette formål såfremt der kunne foregå skriftlig eller  

 mundtlig  

 tjenstlig kommunikation mellem den politiske ledelse og underordnede i  

 organisationen som de ansvarshavende chefer ikke var bekendt med og inddraget  

 i.
 Det giver mig herefter ikke  

 anledning til bemærkninger at der i Esbjerg Kommune efter det oplyste er  

 fastsat regler der forpligter de underordnede til at rette eventuelle  

 tjenstlige henvendelser til det politiske niveau gennem de pågældendes  

 overordnede chefer.
De ansattes private  

 tilkendegivelser - f.eks. i læserbreve eller direkte henvendelser - ligger  

 naturligvis uden for forvaltningschefernes ansvarsområde.
Der er derfor  

 hverken behov for eller ret til at foreskrive at sådanne henvendelser skulle  

 gå  

 via de ansattes chefer, lige så lidt som det kan anses for at stride mod  

 loyalitetspligten at sådanne henvendelser fremsendes uden om  

 forvaltningscheferne.
Det følger heraf at det ved  

 bedømmelsen af medarbejdernes brev af 14. december 1994 kommer i betragtning,  

  

 at  

  

 brevet blev givet i kopi til  

 borgmesteren og socialudvalgsformanden samtidig med at brevet blev sendt ad  

 den  

 almindelige kommandovej,  

  

 at  

  

 det på et  

 møde tidligere samme dag var blevet gjort klart for de pågældende at denne  

 fremgangsmåde ville være ukorrekt, samt  

  

 at  

  

 brevet åbenbart var af tjenstlig karakter.
Efter min opfattelse har Esbjerg  

 Kommune på baggrund af disse omstændigheder haft grundlag for at betragte det  

 som et brud på de foreskrevne procedurer, og samtidig rimelig grund til at  

 betragte fremsendelsen som en tjenstlig forseelse.
Efter min mening er der  

 dog, under hensyn til at medarbejderne samtidig orienterede de ansvarshavende  

 chefer om fremsendelsen, tale om en mindre graverende forseelse.
Jeg har  

 noteret mig at socialdirektøren i skrivelsen af 21. december 1994 ikke  

 tilkendegav sin opfattelse som en irettesættelse af de pågældende  

 medarbejdere, men blot som et tjenstligt pålæg til dem om  

  

 fremtidigt  

  

 at følge de almindelige procedureregler.
 Herefter har jeg ikke  

 grundlag for kritik af socialdirektørens skrivelse af 21. december 1994, og  

 således heller ikke grundlag for at kritisere at tilsynsrådet i skrivelsen af  

 22. september 1995 meddelte at rådet ikke fandt grundlag for at foretage  

 videre i sagens anledning.
Det tilføjes at mine  

 ovenstående bemærkninger alene tager sigte på forholdene inden for en  

 traditionelt opbygget forvaltningsmyndighed, og alene myndigheder der  

 varetager  

 almindelige administrative funktioner.
Jeg har ikke haft anledning til at  

 udtale mig om de tilsvarende spørgsmål og principper for så vidt angår  

 myndigheder  

 der er sammensat af forholdsvis selvstændigt fungerende enheder, eller om  

 organer eller institutioner som i organisatorisk og/eller i opgavemæssig  

 henseende adskiller sig fra traditionelle forvaltningsmyndigheder.
