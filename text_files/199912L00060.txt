Fremsat den 27. oktober 1999 af trafikministeren (Sonja  

 Mikkelsen) Forslag til Lov om ændring af lov om  

 jernbanesikkerhed m.v.
§ 1 I lov nr. 336 af 1. maj 1996 om jernbanesikkerhed m.v. foretages  

 følgende ændringer:
 1. I § 4, stk. 1, indsættes som 2. pkt.:
»Jernbanetilsynet kan endvidere iværksætte  

 undersøgelser her i landet i forbindelse med sikkerhedsmæssige  

 hændelser i udlandet, såfremt den kompetente udenlandske  

 myndighed anmoder herom.« 2. I § 5, stk. 3, indsættes som 3. pkt.:
»Hvis de sikkerhedsmæssige forhold er klart  

 uforsvarlige, kan det i et påbud fastsættes, at driften skal  

 indstilles, indtil påbuddet er efterkommet.« 3. I § 5 indsættes som stk. 4:
»Stk. 4. Jernbanetilsynet kan, såfremt de  

 sikkerhedsmæssige forhold er klart uforsvarlige, umiddelbart  

 nedlægge forbud mod drift på en nærmere angiven  

 strækning eller med nærmere angivet rullende materiel.
Forbuddet,  

 der kan meddeles mundtligt, har virkning fra modtagelsen.
Et forbud  

 gælder i indtil 14 dage.
Et mundtligt meddelt forbud gælder dog  

 kun i indtil 3 dage.« 4. § 6, stk. 1, affattes således:
»Medmindre højere straf er forskyldt efter den  

 øvrige lovgivning, straffes med bøde den, der 1)	undlader at efterkomme et påbud eller overtræder et  

 forbud efter loven, 2)	påbegynder eller driver virksomhed uden godkendelse efter  

 loven, 3)	tilsidesætter vilkår knyttet til en godkendelse efter  

 loven eller 4)	hindrer Jernbanetilsynet i at foretage tilsyn eller  

 undersøgelser efter loven.« 5. § 6, stk. 3, ophæves, og i stedet  

 indsættes:
 »Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. I forskrifter, der fastsættes i medfør af  

 loven, kan der fastsættes straf af bøde for overtrædelse  

 af bestemmelser i forskrifterne.« § 2 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Baggrunden for lovforslaget Jernbanetilsynet blev oprettet den 1. august 1996 med  

 ikrafttræden af lov om jernbanesikkerhed m.v.
Der henvises til  

 Folketingstidende 1995-96 (Folketingets Forhandlinger 2761, 3233, 5670 og  

 5830, A 3587, B 490 og 615, C 425).
 Jernbanetilsynet overtog de opgaver, der hidtil var blevet  

 varetaget af DSB s stabsfunktion »DSB sikkerhed og godkendelser« og Tilsynet  

 med Privatbanerne.
 Jernbanetilsynet overtog samtidig administrationen af et  

 regelsæt, der i vidt omfang bestod af interne regler fastsat i DSB i  

 tiden som generaldirektorat.
 Udgangspunktet ved lovens ikrafttræden var, at det  

 eksisterende sikkerhedsniveau skulle videreføres, men at  

 sikkerhedsreglerne samtidig skulle revideres i takt med blandt andet den  

 tekniske udvikling.
 Loven giver trafikministeren hjemmel til at  

 fastsætte regler om sikkerhed på jernbaneområdet, og det er  

 hensigten også af hensyn til andre operatører gradvist at  

 erstatte og udbygge de oprindeligt interne DSB-forskrifter med nye  

 sikkerhedsregler og godkendelseskrav, der udstedes gennem Jernbanetilsynet  

 som Bestemmelser for Jernbanesikkerhed (BJ).
 Jernbanetilsynet er således fortsat en myndighed  

 under opbygning.
 Efter lovens ikrafttræden har det vist sig  

 ønskeligt, at der foretages en tilpasning og præcisering af  

 reglerne på visse områder, særligt vedrørende  

 tilsynets kompetence i forhold til jernbanevirksomhederne.
 Det må videre anses for hensigtsmæssigt at  

 ændre straffebestemmelserne, blandt andet for også på  

 jernbaneområdet at kunne håndhæve de nye EU-regler om  

 sikkerhedsrådgivere for transport af farligt gods (direktiv 96/35/EF),  

 der nu er gennemført i dansk lovgivning.
 Endelig har det vist sig, at der savnes et formelt  

 grundlag for at kunne støtte vore nabolande ved, at der kan  

 iværksættes undersøgelser her i landet i forbindelse med  

 sikkerhedsmæssige hændelser i udlandet, når det  

 pågældende jernbanemateriel eller de involverede personer  

 befinder sig på dansk territorium.
 Lovforslaget indebærer ændringer på de  

 nævnte områder.
2. Lovforslagets indhold Lovforslaget består af tre elementer.
For det  

 første indførelse af et formelt grundlag for, at  

 Jernbanetilsynet kan foretage undersøgelser i Danmark, selv om der er  

 tale om en sikkerhedsmæssig hændelse, der er sket i udlandet.
Lovforslaget indebærer for det andet, at der gives  

 Jernbanetilsynet mulighed for på stedet at nedlægge forbud mod  

 drift, såfremt det skønnes , at de sikkerhedsmæssige  

 forhold er klart uforsvarlige.
I den forbindelse præciseres det  

 tillige, at der til et påbud om udførelse af bestemte  

 foranstaltninger kan knyttes et forbud mod fortsat drift, indtil  

 påbuddet er efterkommet.
 Endelig indebærer lovforslaget for det tredje en  

 udbygning af den i loven eksisterende straffebestemmelse, navnlig ved  

 indførelse af hjemmel til, at der i forskrifter, som udstedes i  

 medfør af loven, kan fastsættes straf for overtrædelse  

 heraf.
 3. Økonomiske og administrative konsekvenser for staten,  

 kommuner og amtskommuner.
Forslaget skønnes ikke at have økonomiske  

 eller administrative konsekvenser for staten, idet der er tale om en  

 præcisering og tydeliggørelse af lovgrundlaget.
Jernbanetilsynet  

 vil ikke i den anledning få tilført yderligere opgaver.  

 Forslaget berører ikke kommuner og amtskommuner.
4. Erhvervsmæssige og miljømæssige konsekvenser Forslaget skønnes ikke at have økonomiske  

 eller administrative konsekvenser for det danske erhvervsliv.
 Forslaget har ikke miljømæssige  

 konsekvenser.
 5. Forholdet til EU-retten.
Lovforslaget har relation til Rådets direktiv  

 96/35/EF af 3. juni 1996 om udpegelse af og faglige kvalifikationer for  

 sikkerhedsrådgivere for transport med jernbane eller ad vej eller indre  

 vandveje af farligt gods (EF-Tidende 1996 L 145, side 10). Direktivet er  

 gennemført i dansk ret ved bekendtgørelse nr. 665 af 18. august  

 1999 om sikkerhedsrådgivere for transport af farligt gods.
Mens der  

 på vejtransportområdet er hjemmel til at fastsætte regler  

 om straf for overtrædelse af de således fastsatte regler, savnes  

 dette på jernbaneområdet.
Med lovforslaget tilvejebringes der  

 hjemmel hertil, og det er hensigten herefter at ændre  

 bekendtgørelsen, således at der fastsættes straf for  

 overtrædelse heraf.
6. Høring Lovforslaget har været sendt til høring hos  

 Statsministeriet, Justitsministeriet, Finansministeriet, Erhvervsministeriet,  

 Miljø- og Energiministeriet, DSB, Banestyrelsen, Jernbanetilsynet,  

 Færdselsstyrelsen, Privatbanernes Fællesrepræsentation samt  

 PrivatBanen Sønderjylland.
Lovforslaget er samtidig sendt til  

 høring hos berørte organisationer m.v.
Når  

 høringssvarene er modtaget, vil trafikministeren oversende disse til  

 Folketingets Trafikudvalg ledsaget af kommentarer, udtalelserne måtte  

 give anledning til.
7. Vurdering af konsekvenser af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Lovforslaget skønnes ikke at medføre  

 merudgifter for det offentlige ----- Administrative konsekvenser for stat, kommune og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser for  

 borgerne Ingen Ingen Forholdet til EU-retten Med lovforslaget tilvejebringes hjemmel til, at der kan  

 fastsættes straf for overtrædelse af forskrifter, der  

 fastsættes i medfør af loven.
Dette sker bl.a. med henblik  

 på også på jernbaneområdet at kunne  

 håndhæve de administrativt fastsatte regler, der  

 gennemfører direktiv 96/35/EF om sikkerhedsrådgivere for  

 transport af farligt gods.
Bemærkninger til lovforslagets  

 enkelte bestemmelser Til § 1 Til nr. 1 Således som den gældende bestemmelse i lovens  

 § 4, stk. 1, er formuleret, kan Jernbanetilsynet udelukkende  

 undersøge sikkerhedsmæssige hændelser, der er sket  

 på dansk territorium.
Som retstilstanden er i dag, skal et uheld i eksempelvis  

 Sverige undersøges af de svenske myndigheder, selvom der er et dansk  

 jernbanekøretøj eller dansk jernbanepersonale indblandet.
Er  

 køretøj eller personale imidlertid bragt tilbage til dansk  

 territorium, har de svenske myndigheder ingen adgang til at foretage  

 undersøgelser der, og de danske myndigheder kan efter bestemmelsen  

 heller ikke foretage undersøgelserne, da uheldet ikke er sket på  

 dansk territorium.
 Dette anses for uhensigtsmæssigt blandt andet af  

 hensyn til muligheden for at klarlægge årsagen til en  

 sikkerhedsmæssig hændelse og forebyggelse af samme.
 Det er derfor ønskeligt, at Jernbanetilsynet  

 får hjemmel til at foretage undersøgelser i Danmark, selv om der  

 er tale om en sikkerhedsmæssig hændelse, der er sket i  

 udlandet.
 Efter forslaget forudsættes det, at den kompetente  

 udenlandske myndighed anmoder Jernbanetilsynet om at foretage de omhandlede  

 undersøgelser.
Til nr. 2 og 3 Efter de gældende regler kan Jernbanetilsynet alene  

 udstede påbud om, at jernbaneinfrastrukturforvaltere og  

 jernbanevirksomheder straks eller inden for en nærmere angivet  

 tidsfrist skal foretage de nødvendige foranstaltninger for at opfylde  

 gældende krav til sikkerheden.
Når Jernbanetilsynet udfører tilsyn på  

 stedet, kan det imidlertid være forbundet med problemer og være  

 tidskrævende at få konstateret præcis, hvilke regler der  

 eventuelt er overtrådt, hvorfor et påbud i nogle tilfælde  

 ikke kan udstedes umiddelbart.
Der er hermed en risiko for, at formålet  

 med tilsynets undersøgelse forspildes.
 Af hensyn til jernbanesikkerheden foreslås derfor,  

 at Jernbanetilsynet på stedet kan nedlægge forbud mod drift,  

 såfremt det skønnes, at de sikkerhedsmæssige forhold er  

 klart uforsvarlige.
 Efter forslaget skal et forbud være rettet mod en  

 nærmere angiven strækning eller nærmere angivet rullende  

 materiel.
Af hensyn til muligheden for at kunne standse driften med  

 øjeblikkelig virkning, er det nødvendigt, at forbuddet kan  

 meddeles mundtligt, og at det har virkning fra modtagelsen.
Forbuddet skal  

 kunne meddeles til de for driften umiddelbart ansvarlige.
Et forbud gælder efter forslaget i indtil 14 dage.  

 Et mundtligt meddelt forbud gælder dog kun i indtil 3 dage, og det  

 forudsættes, at Jernbanetilsynet skriftligt bekræfter et  

 mundtligt meddelt forbud inden for samme frist.
Ved bekræftelsen kan  

 forbudet om fornødent udstrækkes i indtil 14 dage.
Såfremt driften fortsat kræves indstillet  

 efter 14 dage, skal der udstedes et påbud.
Det foreslås samtidig,  

 at der indføres en udtrykkelig hjemmel til i et påbud at  

 fastsætte, at driften skal indstilles, indtil påbuddet er  

 efterkommet.
 Adgangen til at nedlægge forbud mod fortsat drift  

 forudses ikke hyppigt anvendt.
Til nr. 4 I lighed med hvad der gælder for manglende  

 efterkommelse af et påbud efter loven, foreslås det, at der  

 også skal kunne straffes for overtrædelse af et forbud efter  

 loven. Ændringen er således en konsekvens af lovforslagets  

 § 1, nr. 3.
 For at sikre, at Jernbanetilsynet kan udøve sin  

 kompetence på tilfredsstillende vis, foreslås det endvidere, at  

 der indsættes en hjemmel til at straffe den, der hindrer  

 Jernbanetilsynet i at foretage tilsyn eller undersøgelser efter  

 loven.
Til nr. 5 Den foreslåede ændring af stk. 3 om straf  

 for selskaber m.v. indebærer ikke nogen realitetsændring, men er  

 udelukkende en konsekvens af lov nr. 474 af 12. juni 1996, som ændrede  

 straffeloven ved indsættelse af et nyt 5. kapitel med generelle regler  

 om strafansvar for juridiske personer.
Det var forudsat i forbindelse med  

 denne ændring af straffeloven, at ældre bestemmelser om hjemmel  

 til selskabsansvar i særlove blev ændret i overensstemmelse  

 hermed ved førstkommende lejlighed.
 Der foreslås indsat et nyt stk. 4, hvorefter  

 der i forskrifter, der fastsættes i medfør af loven, kan  

 fastsættes straf af bøde for overtrædelse af bestemmelser  

 i forskrifterne.
Der er i tilknytning til bekendtgørelse nr. 665 af  

 18. august 1999 om sikkerhedsrådgivere for transport af farligt gods et  

 aktuelt behov for at kunne straffe overtrædelse af bestemmelser i  

 administrative forskrifter.
Denne bekendtgørelse vedrører  

 såvel vej som jernbane og har hjemmel i lov om godskørsel og lov  

 om jernbanesikkerhed m.v.
Til § 2 Loven foreslås at træde i kraft den 1. januar  

 2000.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 336 af 1. maj 1996 om jernbanesikkerhed m.v.  

 foretages følgende ændringer:
 1. I § 4, stk. 1, indsættes som 2.  

 pkt.:
 § 4. Jernbanetilsynet undersøger på baggrund af  

 underretning fra pågældende jernbaneinfrastrukturforvalter eller  

 jernbanevirksomhed sikkerhedsmæssige hændelser på dansk  

 territorium med henblik på at forebygge sådanne  

 hændelser.
»Jernbanetilsynet kan endvidere iværksætte  

 undersøgelser her i landet i forbindelse med sikkerhedsmæssige  

 hændelser i udlandet, såfremt den kompetente udenlandske  

 myndighed anmoder herom.« Stk. 2-8- - - § 5. - - - 2. I § 5, stk. 3, indsættes som 3.  

 pkt.:
 Stk. 3. Jernbanetilsynet kan udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 nødvendige foranstaltninger for at opfylde de krav, der følger  

 af § 2. Efter udløbet af tidsfristen kan Jernbanetilsynet om  

 nødvendigt lade disse foranstaltninger udføre for den  

 pågældendes regning.
»Hvis de sikkerhedsmæssige forhold er klart  

 uforsvarlige, kan det i et påbud fastsættes, at driften skal  

 indstilles, indtil påbuddet er efterkommet.« 3. I § 5 indsættes som stk. 4:
»Stk. 4. Jernbanetilsynet kan, såfremt de  

 sikkerhedsmæssige forhold er klart uforsvarlige, umiddelbart  

 nedlægge forbud mod drift på en nærmere angiven  

 strækning eller med nærmere angivet rullende materiel.
Forbuddet,  

 der kan meddeles mundtligt, har virkning fra modtagelsen.
Et forbud  

 gælder i indtil 14 dage.
Et mundtligt meddelt forbud gælder dog  

 kun i indtil 3 dage.« § 6. Medmindre højere straf er forskyldt efter den  

 øvrige lovgivning, straffes med bøde den, der 4. § 6, stk. 1, affattes således:
1)	undlader at efterkomme et påbud efter loven, »Medmindre højere straf er forskyldt efter den  

 øvrige lovgivning, straffes med bøde den, der 2)	påbegynder eller driver virksomhed uden godkendelse efter  

 loven, 1)	undlader at efterkomme et påbud eller overtræder et  

 forbud efter loven, 3)	tilsidesætter vilkår knyttet til en godkendelse efter  

 loven.
2)	påbegynder eller driver virksomhed uden godkendelse efter  

 loven, 3)	tilsidesætter vilkår knyttet til en godkendelse efter  

 loven eller Stk. 2.- - - 4)	hindrer Jernbanetilsynet i at foretage tilsyn eller  

 undersøgelser efter loven.« Stk. 3. For overtrædelser, der begås af  

 aktieselskaber, andelsselskaber, anpartsselskaber eller lignende, kan der  

 pålægges selskabet som sådant bødeansvar.
Er  

 overtrædelsen begået af staten, en amtskommune, en kommune eller  

 et kommunalt fællesskab, jf. § 60 i lov om kommunernes styrelse,  

 kan der pålægges staten, amtskommunen, kommunen eller det  

 kommunale fællesskab bødeansvar.
 5. § 6, stk. 3, ophæves, og i stedet  

 indsættes:
 »Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. I forskrifter, der fastsættes i medfør af  

 loven, kan der fastsættes straf af bøde for overtrædelse  

 af bestemmelser i forskrifterne.« § 2 Loven træder i kraft den 1. januar 2000.
