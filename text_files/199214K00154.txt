Nr BTL 154 Betænkning over Forslag til lov om ændring af lov om social  

 bistand(Udbetaling af pension til beboere i plejehjem m.v.)   

 Nr L 154 1992-93, 1. samling Afgivet af Socialudvalget Afgivet: 19930225 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret .
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente  

 Juncker (CD) Pia Christmas-Møller (KF) Per Tærsbøl (KF) Grethe Fenger Møller  

 (KF) Else Winther Andersen (V) Eva Kjer Hansen (V) Bertel Haarder (V) Tom  

 Behnke (FP) Dorit Myltoft (RV) Lysholm Christensen (KRF) fmd.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, stillet spørgsmål til socialministeren, som denne har besvaret skriftligt.
Herudover har udvalget behandlet lovforslaget i nogle møder og har herunder haft socialministeren i samråd.
Nogle af udvalgets spørgsmål til socialministeren samt ministerens svar herpå er optrykt som bilag til tillægsbetænkningen.
Udvalget opfordrer socialministeren til at drage omsorg for, at  

 arbejdsgruppen foretager en undersøgelse af forsøgserfaringerne og herunder  

 ikke mindst med udgangspunkt i bl.a.
Socialudvalgets bilag 19 undersøger,  

 hvordan kommunerne har udformet valgmulighedernes omfang og indhold.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Tom Behnke  

 (FP) Dorit Myltoft (RV) Lysholm Christensen (KRF) fmd.
Bilag Nogle af udvalgets spørgsmål til socialministeren og dennes besvarelse  

 heraf Spørgsmål 2:
 Udvalget udbeder sig inden samrådet en skriftlig forklaring på ændringerne  

 i ændringsforslag 1 og 2, herunder hvad der gør, at beløbet halveres.
 Svar:
 Som nævnt ved fremsættelsen af ændringsforslaget blev der i forbindelse  

 med udarbejdelsen af mere detaljerede beregninger på det datamateriale, der  

 lå til grund for beregningerne, afsløret fejl i de økonomiske  

 konsekvensberegninger for L 154.
Fejlene betød, at de kommunale merudgifter var beregnet til et for højt  

 beløb i bemærkningerne til L 154, og da kompensationsbeløbet skal dække de  

 kommunale merudgifter, er det derfor nødvendigt at fremsætte ændringsforslag  

 til L 154, idet kommunerne ellers vil få en betydelig fortjeneste ved at  

 indføre ordningen.
Dette er baggrunden for, at kompensationsbeløbet næsten  

 halveres.
Det skal understreges, at da der er tale om en regnefejl, er der ikke  

 nogen forskel i den reelle økonomiske virkning af  

 pensionsudbetalingsordningen pr. gennemsnitsbeboer.
Virkningen var blot  

 beregnet forkert i bemærkningerne til L 154.
 F.eks. gælder det således for beboerne, at de både efter nugældende  

 regler, efter reglerne i L 154 og efter ændringsforslagets regler i  

 gennemsnit tjener ca. 5.500 kr./år ved pensionsudbetalingsordningen.
 Tilsvarende gælder for kommuner, amtskommuner og stat, at den direkte  

 økonomiske virkning pr. beboer er som angivet i bemærkningerne til  

 ændringsforslaget, uanset hvilket kompensationsbeløb der fastsættes.
 Regnefejlen får altså kun reel betydning for kompensationsbeløbet, og  

 dette skyldes - som nævnt - at de kommunale merudgifter var beregnet forkert  

 i L 154. Formålet med kompensationsbeløbet er imidlertid både i L 154 og i  

 ændringsforslaget, at samtlige ikkeskattefinansierede kommunale merudgifter  

 skal dækkes af staten.
 Rent teknisk skyldtes fejlene, at nogle henvisninger i beregningsformlerne  

 i et regnearksprogram var forkerte i beregningerne til L 154.
Et regnearksprogram indeholder i princippet blot en mængde celler, der  

 »navngives« med et rækkenummer og et kolonnenummer.
Når man  

 indsætter beregningsformler i en celle, henviser man i formlen til indholdet  

 i andre celler (tal, variabler eller formler) ved at angive cellenummeret.
I  

 det aktuelle tilfælde er der tale om et overordentligt stort regneark, der  

 flere gange er blevet udbygget.
Derved ændres cellenumrene, og det viste sig,  

 at der ikke i alle tilfælde var taget hensyn hertil i beregningsformlerne.
Endelig indebærer ændringsforslaget en metodemæssig ændring i forhold til  

 L 154, idet der nu foreslås fastsat et fælles kompensationsbeløb til dækning  

 af såvel kommunale som amtskommunale udgifter.
Dette betyder til gengæld, at  

 hele det amtskommunale merskatteprovenu søges inddrevet over  

 bloktilskudssystemet.
 Spørgsmål 4:
 Inden det kommende samråd bedes ministeren oplyse, hvor stort et beløb af  

 de 23 mio. kr. fra satspuljen, der frigives, når udgifterne ændres fra 122,6  

 mio. kr. til 64 mio. kr.
 Svar:
I spørgsmålet nævnes, at udgifterne ændres fra 122,6 mio. kr. til 64 mio.  

 kr.
Disse tal er kun en del af de samlede udgifer, nemlig statens udgifter  

 til kompensationsbeløb til kommunerne.
Kompensationsbeløbet dækker  

 kommunernes udgifter som følge af ordningen, men staten har også en direkte  

 udgift ved denne ordning.
Det er statens direkte udgift og  

 kompensationsbeløbet tilsammen, der er det relevante udgiftstal, når  

 ordningens samlede økonomiske konsekvenser - og finansieringen af udgifterne  

 - vurderes.
 Merudgifterne til forlængelsen af pensionsudbetalingsordningen i 1993  

 beløb sig ifølge bemærkningerne til L 154 til 136,8 mio. kr. i alt.
 På finansloven for 1993 er forudsat, at der anvendes 110,6 mio. kr. på  

 ordningen, og de resterende 26 mio. kr. skulle finansieres af  

 satspuljemidlerne.
 Som følge af ændringsforslaget kan de samlede udgifter ved ordningen nu  

 opgøres til 113 mio. kr. i alt i 1993, dvs. der i stedet bliver brug for 2,4  

 mio. kr. af satspuljemidlerne i 1993.
