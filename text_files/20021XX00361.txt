Skriftlig fremsættelse (3. april 2003) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af lov om radio- og fjernsynsvirksomhed (ændringer som følge af lov  

 om  

 TV 2/DANMARK A/S) (Lovforslag nr.
L 212).
 Hovedformålet med lovforslaget er at gennemføre de ændringer  

 i lov om radio- og fjernsynsvirksomhed, som følger af det samtidig fremsatte  

 forslag til lov om TV 2/DANMARK A/S.
 De foreslåede ændringer i lov om radio- og  

 fjernsynsvirksomhed er, udover en række konsekvensændringer af mere teknisk  

 karakter, at der med lovforslaget indsættes en nyt kapitel i loven.
I det nye kapitel om TV 2/DANMARK A/S public  

 service-programvirksomhed indsættes en bestemmelse, hvorefter  

 kulturministeren  

 kan give TV 2/DANMARK A/S tilladelse til at udøve public  

 service-prorgamvirksomhed.
I forbindelse med en sådan tilladelse kan  

 ministeren  

 fastsætte nærmere vilkår for public service-programvirksomheden.
Det kan i  

 den  

 forbindelse fastsættes, at der skal betales koncessionsafgift for tilladelsen  

 og det kan fastsættes, at der skal aftales et bodssystem, som skal finde  

 anvendelse i tilfælde af, at de vilkår, programtilladelsen er meddelt på,  

 tilsidesættes.
 Kapitlet indeholder også bestemmelser om i hvilke  

 situationer, der kan ske en midlertidig eller endelig inddragelse af  

 programtilladelsen samt en bestemmelse om, at ministeren, i tilfælde af  

 inddragelse, kan udstede en tilladelse til et andet foretagende.
 Det løbende tilsyn med TV 2/DANMARK A/S overholdelse af  

 tilladelsesvilkårene, herunder public service-forpligtelserne, henlægges til  

 Radio- og tv-nævnet.
Det foreslås, at tidspunktet for lovens ikrafttræden  

 fastsættes af kulturministeren.
Herved opnås, at den nødvendige tidsmæssige  

 sammenhæng med forslaget til lov om TV 2/DANMARK A/S kan sikres.
Jeg beklager, at lovforslaget fremsættes så sent i  

 Folketingsåret.
Baggrunden herfor er, at lovforslaget har beroet på  

 færdiggørelsen af udredninger om grundlaget for omdannelse af TV 2/DANMARK  

 samt  

 politisk stillingtagen dertil.
 Idet jeg i øvrigt henviser til lovforslaget med  

 bemærkninger, skal jeg anbefale lovforslaget til Folketingets hurtige og  

 velvillige behandling.
