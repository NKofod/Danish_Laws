 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988, meddeles:
 § 1.  Indenrigsministeren har den 31. maj 1989  

 godkendt frikommuneregulativ nr. 4 for Lyngby-Taarbæk Kommune om indkaldelse  

 af stedfortræder ved et kommunalbestyrelsesmedlems kortvarige forfald.
 § 2.  Det i § 1 nævnte frikommuneregulativ indebærer,  

 at de medlemmer, der er valgt på en kandidatliste, kan kræve stedfortræderen  

 indkaldt til at deltage i et møde i kommunalbestyrelsen, når et af listens  

 medlemmer på grund af sin helbredstilstand, varetagelse af andet offentligt  

 hverv, forretninger eller lignende er forhindret i at deltage i det  

 pågældende møde.
 § 3.  Regulativet træder i kraft den 1. juli 1989 og  

 bortfalder den 31. december 1993.
 Stk. 2.  Det i § 1 nævnte frikommuneregulativ skal være  

 fremlagt de samme steder som kommunalbestyrelsens mødedagsordener m.v., jf.  

 lov om kommunernes styrelse § 8, stk. 4.
