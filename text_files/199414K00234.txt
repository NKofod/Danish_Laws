Nr BTL 234 Betænkning over Forslag til lov om ændring af lov om radio- og  

 fjernsynsvirksomhed (Vilkår for fællesantenneanlæg m.v.)   

 Nr L 234 1994-95, 1. samling Afgivet af Trafikudvalget Afgivet: 19950518 Udvalget har behandlet lovforslaget i nogle møder og har herunder stillet spørgsmål til forskningsministeren, som denne har besvaret skriftligt.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
Et mindretal inden for flertallet (Fremskridtspartiets medlem af udvalget)  

 ønsker at tilkendegive, at Fremskridtspartiet gerne havde set, at man i dette  

 lovforslag havde sikret, at man i alle tilfælde kan passere eller overskride  

 en kommunegrænse med fællesantenneanlæggene.
Men lovforslaget går i den  

 rigtige retning, og derfor støtter Fremskridtspartiet lovforslaget.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten betragter lovforslaget som en udmøntning af en politisk  

 aftale i forlængelse af L 233 - forslag til lov om ændring af lov om visse  

 forhold på telekommunikationsområdet og lov om offentlig mobilkommunikation  

 (GSM-mobilnet), og lovforslaget har derfor til hensigt at bane vejen for den  

 fuldstændige liberalisering.
Enhedslisten er ikke modstander af alle  

 elementer i lovforslaget, men er imod, at man fastlægger telepolitiske  

 strukturer i Danmark alene ud fra ideologiske overvejelser om »fuld  

 liberalisering« og uden reelle hensyn til borgeren.
