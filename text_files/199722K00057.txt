Nr LSF 57 Forslag til Lov om ændring af lov om betalingskort m.v. (Udskydelse af  

 revision) Fremsat af erhvervsministeren (Pia Gjellerup) den 16. april 1998 Vedtaget ved tredjebehandling den 19. juni 1998 Lov nr. 399 af 26/06/1998 § 1 I lov om betalingskort m.v., jf. lovbekendtgørelse nr. 811 af 12.  

 september 1994, foretages følgende ændringer:
 1. § 30, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 2. § 32, stk. 3, 2. pkt., affattes således:
»Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.« 3. I § 37 ændres »1997-98« til:  

 »1999-2000«.
§ 2 Loven træder i kraft den 1. juli 1998.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov om betalingskort m.v., jf. lovbekendtgørelse nr. 811 af 12.  

 september 1994, foretages følgende ændringer:
 1. § 30, stk. 3, affattes således:
 » Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 2. § 32, stk. 3, 2. pkt., affattes således:
 »Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.«.
 3. I § 37 ændres »1997-98« til:  

 »1999-2000«.
§ 2 Loven træder i kraft den 1. juli 1998.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets indhold Efter § 37 i betalingskortloven skal forslag om revision af loven  

 fremsættes for Folketinget i folketingsåret 1997-98. Da regeringen har nedsat  

 et udvalg om den finansielle sektor efter år 2000, som blandt andet skal  

 gennemgå betalingskortloven, og da der sker en hastig udvikling på  

 betalingsformidlingsområdet i disse år, foreslås det, at revisionen udskydes  

 i 2 år.
 Samtidig foreslås det, at straffebestemmelserne moderniseres, således som  

 det er forudsat ved ændringen af straffeloven i 1996.
2. Administrative og økonomiske konsekvenser for det  

 offentlige Lovforslaget vil ikke have administrative eller økonomiske konsekvenser.
3. Administrative og økonomiske konsekvenser for  

 erhvervslivet Lovforslaget vil ikke have administrative eller økonomiske konsekvenser.
4. Miljømæssige konsekvenser Lovforslaget har ingen miljømæssige konsekvenser.
5. Forhold til EU-retten Lovforslaget indeholder ikke EU-retlige aspekter.
6. Høring Lovudkastet har været i høring hos:
 Advokatrådet, Danmarks Nationalbank, Dansk Annoncørforening, Dansk  

 Dataforening, Dansk Detail Kreditråd, Dansk Handel & Service, Dansk  

 Industri, Dansk Markedsføringsforbund, Dansk Postordreforening, Danske  

 Andelsselskaber, Det Danske Handelskammer, Det Kriminalpræventive Råd, FDB,  

 Finansforbundet, Finansrådet, Finanstilsynet, Forbrugerombudsmanden,  

 Forbrugerrådet, Foreningen for Dansk Internet Handel, Forskningsministeriet,  

 Hotel-, Restaurant- og Turisterhvervets Arbejdsgiverforening, Håndværksrådet,  

 IT-Brancheforeningen, Justitsministeriet, Landbrugsrådet, Landsforeningen  

 Loyal Handel, Liberale Erhvervs Råd, Oliebranchens Fællesrepræsentation,  

 Rådet for Dansk Forsikring og Pension, Skatteministeriet, Sammenslutningen  

 Danske Andelskasser og Økonomiministeriet.
Bemærkninger til lovforslagets enkelte bestemmelser Til § 1 Til nr. 1 og 2.
 Ændringerne, der alene er af redaktionel karakter, er en følge af lov nr.  

 474 af 12. juni 1996 om ændring af straffeloven, som trådte i kraft den 1.  

 juli 1996.
 Til nr. 3.
Regeringen har nedsat et udvalg om den finansielle sektor efter år 2000.  

 Udvalget skal bl.a. se på udviklingen på betalingskortområdet og i  

 elektronisk betalingsformidling.
En projektgruppe under Erhvervsministeriet  

 skal i tilknytning hertil gennemgå betalingskortloven og komme med forslag  

 til revision af betalingskortloven.
 Da udviklingen på betalingsformidlingsområdet i disse år endvidere er inde  

 i en hastig udvikling, er det fundet hensigtsmæssigt at udskyde revisionen i  

 2 år til folketingsåret 1999-2000.
 På nuværende tidspunkt kan nævnes en række udviklingstendenser, som må  

 forventes at få betydning for revisionen af betalingskortloven:
Der er iværksat en række projekter, hvor mulighederne for at gennemføre  

 sikre betalinger over Internettet undersøges.
Endvidere udvikles for tiden  

 systemer, der skal gøre det muligt at betale varer til ganske små beløb.
 I nær fremtid vil småmøntkort kunne genoplades.
 Endelig vil chip-teknologien, der i de kommende år forventes anvendt i  

 større omfang på betalingskort, åbne mulighed for nye  

 kombinationer/anvendelsesmuligheder for betalingskortene.
Til § 2 Loven foreslås at træde i kraft den 1. juli 1998.
Til § 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Skriftlig fremsættelse (16. april 1998) Erhvervsministeren (Pia Gjellerup):
 Hermed tillader jeg mig for Folketinget at fremsætte:
 Forslag til lov om ændring af lov om betalingskort m.v. (Udskydelse af  

 revision).
(Lovforslag nr.
L 57).
 Lovforslaget indebærer, at den revision af betalingskortloven, der skal  

 finde sted i folketingsåret 1997-98, udskydes i 2 år.
Regeringen har nedsat et udvalg om den finansielle sektor efter år 2000.  

 Udvalget skal bl.a. se på udviklingen på betalingskortområdet og i den  

 elektroniske betalingsformidling.
En projektgruppe under Erhvervsministeriet  

 skal i tilknytning hertil gennemgå betalingskortloven og komme med forslag  

 til revision af betalingskortloven.
Udviklingen på betalingsformidlingsområdet er endvidere i disse år inde i  

 en hastig udvikling.
Allerede nu kendes en række udviklingstendenser, som må  

 forventes at få betydning for revisionen af loven.
 På denne baggrund er det anset for hensigtsmæssigt at udskyde revisionen  

 til folketingsåret 1999-2000.
 Endvidere indebærer lovforslaget, at straffebestemmelserne moderniseres.
 Med disse bemærkninger, og idet jeg i øvrigt henviser til lovforslaget og  

 bemærkningerne til dette, skal jeg anbefale forslaget til Folketingets  

 velvillige behandling.
