 Denne datasammenskrivning omfatter lov om bygningsmæssige  

 civilforsvarsforanstaltninger, jvf. lovbekendtgørelse nr. 536 af 3. november  

 1981 med de ændringer, der følger af lov nr. 649 af 19. december 1984.
 §§ 1-4. (Ophævet).
SIKRINGSRUM NYBYGNINGER § 5.  I nye bygninger skal sikringsrum indrettes efter  

 reglerne i §§ 6-10.
 § 6.  Sikringsrum skal indrettes i alle bygninger med  

 undtagelse af: 1) bygninger, der udelukkende er bestemt til bolig for højst 2  

 husstande, 2) bygninger, der er bestemt både til bolig for 1 husstand og til  

 virksomheder, hvor der ikke påregnes beskæftiget i alt mere end 5 personer  

 samtidig, og 3) bygninger, hvor der ikke indrettes bolig og ikke påregnes  

 beskæftiget mere end 10 personer samtidig.
 Stk. 2.  I havne, jernbanestationer, lufthavne og  

 lignende anlæg af betydning for den almene samfærdsel skal sikringsrum  

 indrettes efter nærmere af indenrigsministeren efter forhandling med  

 ministeren for offentlige arbejder givne regler.
 Stk. 3.  Hvor forholdene taler derfor, kan der med  

 bygningsmyndighedernes godkendelse indrettes fælles sikringsrum for to eller  

 flere i umiddelbar nærhed af hinanden beliggende bygninger.
 § 7.  Ved sikringsrum forstås rum, der med hensyn til  

 placering, adgangsveje, dimensionering, murtykkelse, loftsoverdækning o. lign  

 er således indrettet, at de i påkommende tilfælde efter nærmere af  

 indenrigsministeren givne regler lader sig indrette til beskyttelsesrum, jfr.  

 § 13.
 § 8.  Indenrigsministeren bemyndiges til at fastsætte  

 de nærmere regler for udførelsen af sikringsrum.
 Stk. 2.  For bygninger af særlig stabil konstruktion kan  

 bygningsmyndighederne efter nærmere af indenrigsministeren givne bestemmelser  

 meddele tilladelse til fravigelse af reglerne for udførelse af sikringsrum.
 § 9.  Sikringsrum skal være af en sådan størrelse, at  

 de kan optage det største antal personer, der normalt er til stede i den  

 pågældende bygning eller virksomhed.
 Stk. 2.  I bygninger, der påregnes benyttet til teater,  

 biografteater, restauration, udstillings- og forlystelseslokale, lokale til  

 afholdelse af møder, forsamlinger og lignende, skal sikringsrummene være af  

 en sådan størrelse, at de kan rumme såvel hele personalet som det antal  

 personer, etablissementet er beregnet for, i det omfang bygningerne i øvrigt  

 er omfattet af sikringsrumspligten, jfr. § 6, stk. 1.
 Stk. 3.  Indenrigsministeren kan fastsætte nærmere  

 regler for beregningen af det antal personer, hvortil der skal indrettes  

 sikringsrum i bygninger eller virksomheder, som nævnt i stk. 1 og stk. 2.
Stk. 4.  I det omfang, den i stk. 2 påbudte indretning  

 af sikringsrum er forbundet med uforholdsmæssigt store vanskeligheder, er  

 indenrigsministeren bemyndiget til at tillade, at indretning af sikringsrum  

 helt eller delvis undlades, eventuelt mod at der træffes andre egnede  

 beskyttelsesforanstaltninger.
Indenrigsministeren kan i påkommende tilfælde  

 give etablissementer, til hvilke sådan tilladelse er givet, påbud om  

 begrænsning af gæsternes antal, eventuelt om lukning af etablissementet.
 § 10.  Sålænge indenrigsministeren ikke i medfør af §  

 13 har påbudt sikringsrum indrettet som beskyttelsesrum, kan de benyttes til  

 andre formål, forudsat at denne benyttelse ikke forringer rummenes brugbarhed  

 til deres egentlige formål, og at de med kort varsel kan bringes i stand til  

 at tjene som beskyttelsesrum.
 BESTÅENDE BYGNINGER M.V.
 § 11.  Indenrigsministeren er bemyndiget til at  

 bestemme, at der i bestående havne, jernbanestationer, lufthavne og lignende  

 anlæg af betydning for den almene samfærdsel skal indrettes sikringsrum i  

 nærmere af indenrigsministeren efter forhandling med ministeren for  

 offentlige arbejder fastsat omfang.
 Stk. 2.  Tilsvarende bestemmelser kan af  

 indenrigsministeren træffes for bestående tekniske og industrielle  

 virksomheder, ved hvilke i alt mindst 300 personer samtidig er beskæftiget.
 § 12.  Indenrigsministeren kan, når forholdene gør det  

 påkrævet, pålægge ejerne af bestående bygninger, virksomheder og anlæg at  

 indrette rum til beskyttelse efter nærmere af ministeren fastsatte regler.
FÆLLESBESTEMMELSER § 13.  Indenrigsministeren bemyndiges til, når  

 forholdene gør det påkrævet, at påbyde eksisterende sikringsrum indrettet som  

 beskyttelsesrum.
Indenrigsministeren kan herunder træffe bestemmelse om  

 ryddeliggørelse, underinddeling, sprængstyksikring, gassikring og anskaffelse  

 af fornødent inventar.
SÆRLIGE FORANSTALTNINGER § 14.  Indenrigsministeren kan påbyde, at der i nye  

 bygninger og anlæg udføres særlige efter indenrigsministerens nærmere  

 bestemmelse indrettede rum til senere benyttelse som offentlige  

 beskyttelsesrum, kommandocentraler og lignende.
 Stk. 2.  Ejeren er berettiget til fuld erstatning for de  

 heraf flydende merudgifter efter reglerne i lov om civilforsvaret.
 § 15.  Indenrigsministeren kan påbyde, at der i nye  

 bygninger, der opføres til brug for virksomheder af livsvigtig karakter, skal  

 foretages bygningsmæssige eller tekniske foranstaltninger til formindskelse  

 af følgerne af luftangreb eller andre krigsmæssige handlinger.
 § 16.  Indenrigsministeren kan bestemme, at planer for  

 nybyggeri, der udføres af staten eller kommuner til offentligt brug eller  

 vedrører virksomheder af livsvigtig karakter, forinden byggeriets  

 iværksættelse skal forelægges indenrigsministeriet med henblik på udførelse  

 af egnede bygningsmæssige eller tekniske civilforsvarsforanstaltninger af den  

 i § 14 eller § 15 omhandlede art.
MURGENNEMBRYDNING § 17.  I nye bygninger, i hvilke der efter reglerne i  

 kap. 2 skal indrettes sikringsrum, skal der, når bygningen sammenbygges med  

 en eller flere bygninger, i kælderetagen foretages gennembrydning af  

 brandmurene, således at der tilvejebringes passage til nabobygningernes  

 kældre og de fra disse førende udgange til det fri.
Hvor bygningernes kældre  

 ikke støder umiddelbart op til hinanden, afgør bygningsmyndighederne,  

 hvorvidt og hvorledes passage mellem de to bygninger skal tilvejebringes.
 Stk. 2.  Tilsvarende regler gælder for bestående  

 bygninger, i hvilke der i henhold til § 11 kræves indrettet sikringsrum i  

 kælderetagen, og som er eller bliver sammenbygget med andre bygninger.
 Stk. 3.  I indvendige brandmure eller skillevægge, der  

 hindrer adgang fra sikringsrummet til gennembrydninger i brandmure eller fra  

 gennembrydninger til udgange til det fri, skal der ligeledes foretages  

 gennembrydning, medmindre de pågældende mure eller vægge er udført som 1/2  

 stens mur i kalkmørtel eller som pladeskillerum eller af en anden  

 konstruktion, der efter vedkommende bygningsmyndigheds skøn er lige så let at  

 gennembryde.
 Stk. 4.  Gennembrydninger i brandmure skal lukkes med en  

 blænding efter nærmere af indenrigsministeren fastsatte regler.
 Stk. 5.  For bygninger, hvor pengeinstitutter har til  

 huse, eller hvor der i øvrigt opbevares særlige værdier, eller hvor særlige  

 tekniske hensyn gør sig gældende, kan vedkommende bygningsmyndighed, når  

 omstændighederne taler derfor, meddele fritagelse for murgennembrydning.
 § 18.  I tilfælde, hvor en bygning, i hvilken der  

 efter § 17 skal foretages gennembrydning af brandmurene, er eller bliver  

 sammenbygget med en eller flere bygninger, er ejerne af disse sidste pligtige  

 at foretage de fornødne gennembrydninger i disse bygningers mure.
 Stk. 2.  Dersom enighed om arbejdets udførelse ikke kan  

 opnås mellem ejerne af de sammenbyggede bygninger, retter de henvendelse til  

 bygningsmyndigheden, der træffer afgørelse.
Stk. 3.  Hvor murgennembrydning i en bygning i henhold  

 til bestemmelserne i §§ 17-18 ikke skal udføres samtidig med bygningens  

 opførelse, refunderer staten vedkommende bygnings ejer de dermed forbundne  

 udgifter efter nærmere af indenrigsministeren med tilslutning fra  

 folketingets finansudvalg fastsatte bestemmelser.
Ejeren er fritaget for at  

 betale gebyr af de herhenhørende forretninger, herunder betaling af  

 bygningsattester.
 § 19.  Indenrigsministeren kan kræve de i henhold til  

 bekendtgørelse nr. 26 af 12. februar 1944 udførte murgennembrydninger i  

 bestående bygninger bibeholdt og kan i øvrigt, når forholdene gør det  

 påkrævet, pålægge ejerne af bestående bygninger at foretage  

 murgennembrydninger efter nærmere af ministeren fastsatte regler.
 § 20.  Indenrigsministeren bemyndiges til at fastsætte  

 de nærmere bestemmelser vedrørende de i dette kapitel omhandlede  

 murgennembrydninger.
FÆLLESBESTEMMELSER § 21.  Det påhviler bygningens eller anlæggets ejer på  

 egen bekostning, jfr. dog § 14, stk. 2, og § 18, stk. 3, at udføre de i denne  

 lov påbudte foranstaltninger.
 Stk. 2.  Indenrigsministeren bestemmer med tilslutning  

 fra folketingets finansudvalg, hvorvidt og i hvilket omfang staten skal  

 deltage i udgifterne ved de i §§ 12, 13, 15 og 19 omhandlede  

 foranstaltninger.
 § 22.  Tilsynet med lovens gennemførelse påhviler  

 bygningsmyndighederne.
 § 23.  Indenrigsministeren kan, når vægtige grunde  

 skønnes at tale derfor, tillade, at bestemmelserne i denne lov i særegne  

 tilfælde fraviges.
 § 24.  Overtrædelse af lovens bestemmelser eller  

 bestemmelser udfærdiget i medfør af denne, derunder tilsidesættelse af  

 særlige betingelser knyttet til en i henhold til disse bestemmelser meddelt  

 tilladelse, straffes med bøder.
 Stk. 2.  Er overtrædelsen begået ved udførelsen af et  

 bygningsarbejde, påhviler ansvaret den, der har forestået arbejdets  

 udførelse, eller den, som har udført det, efter omstændighederne dem begge.  

 Endvidere kan strafansvar gøres gældende mod den, der har ladet arbejdet  

 udføre, hvis han ved anvisning med hensyn til arbejdets udførelse eller på  

 anden måde har medvirket til overtrædelsen, eller hvis han ikke kan opgive  

 nogen anden, mod hvem strafansvaret kan gøres gældende.
 § 25.  Det påhviler den til enhver tid værende ejer af  

 en bygning eller et anlæg, der omfattes af nærværende lov, at berigtige  

 lovstridigt forhold i bygningen eller anlægget, medmindre indenrigsministeren  

 efter indstilling fra vedkommende bygningsmyndighed godkender, at sagen  

 afgøres på anden måde, efter omstændighederne mod erlæggelse af en passende  

 pengeydelse.
 Stk. 2.  Efterkommer ejeren ikke et ham derom meddelt  

 pålæg, kan det ved dom pålægges ham inden en fastsat tidsfrist under tvang af  

 en tilstrækkelig, fortløbende bøde at berigtige forholdet.
§ 26.  Bøder, som ikendes eller vedtages i henhold til  

 denne lov, tilfalder statskassen.
Det samme gælder pengeydelse, der erlægges  

 i medfør af § 25, stk. 1.
 § 27.  Denne lov gælder ikke for Færøerne, men kan  

 efter forhandling med det færøske hjemmestyre ved kongelig anordning sættes i  

 kraft på Færøerne med de ændringer, som følger af øernes særlige forhold.
 § 28.  Denne lov træder i kraft den 1. juli 1950.
Stk. 2.  De bestemmelser i loven, som alene gælder nye  

 bygninger, virksomheder eller anlæg, finder anvendelse på ethvert  

 byggearbejde, hvortil byggetilladelse meddeles efter lovens ikrafttræden.  

 Vedkommende bygningsmyndighed kan dog indtil 6 måneder efter lovens  

 ikrafttræden i særlige tilfælde ved meddelelse af byggetilladelse helt eller  

 delvis bortse fra lovens bestemmelser.
Disse kommer ej heller til anvendelse  

 i tilfælde, hvor andragende om byggetilladelse er indgivet inden datoen for  

 lovens stadfæstelse, for så vidt byggeforetagendet er påbegyndt inden et år  

 efter byggetilladelsens meddelelse.
I kommuner, hvor byggetilladelse ikke er  

 fornøden, finder de i 1. punktum omhandlede bestemmelser anvendelse på  

 ethvert byggearbejde, hvis udførelse påbegyndes efter lovens ikrafttræden.
 Stk. 3.  Samtidig med denne lovs ikrafttræden ophæves §§  

 9 og 10 i lov nr. 180 af 29. april 1938 om beskyttelse af civilbefolkningen  

 mod følgerne af luftangreb og § 3, stk. 2, i lov nr. 125 af 30. marts 1940.
---------------- Lov nr. 672 af 19. december 1975 om ændring af lov om bygningsmæssige  

 civilforsvarsforanstaltninger indeholder i § 3 følgende bestemmelser:
 § 3.  Sikringsrum, der er indrettet i henhold til den  

 indtil ikrafttrædelsestidspunktet gældende lovgivning, skal opretholdes som  

 sådanne.
 Stk. 2.  Overtrædelse af bestemmelsen i stk. 1 straffes  

 efter § 24 i loven om bygningsmæssige civilforsvarsforanstaltninger. §§ 25 og  

 26 finder anvendelse.
-------------- I loven af 19. december 1984 fastsættes i § 2, at de ændringer, der angår  

 § 1, nr. 1, anvendes på nye bygninger, hvortil byggetilladelse meddeles 1.  

 januar 1985 eller senere, medmindre ansøgningen om byggetilladelse er  

 indgivet før lovens kundgørelse og byggeriet er påbegyndt inden 1 år efter,  

 at byggetilladelse er meddelt.
