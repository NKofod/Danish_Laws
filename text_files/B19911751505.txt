 I medfør af § 31 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 172 af 28. april 1985 om luftfartøjers luftdygtighed,  

 m.m., § 2, følgende:
Indholdsfortegnelse 1. Referencedokumenter 2. Definitioner 3. Anvendelsesområde 4. Luftfartøjer, der benyttes på en koncession til  

 erhvervsmæssig luftfart 4.1 Generelt 4.2 Vedligeholdelsesprogram 4.3 Vedligeholdelsesprocedurebog 4.4 Vedligeholdelsesorganisation/arrangement 4.5 Anvendelse af udenlandske værksteder 4.6 Overhaling og motorskift 4.7 Større reparation 4.8 Større ændring 4.9 Dokumentation og frigivelse til flyvning 5. Luftfartøjer, der benyttes til ikke-erhvervsmæssig  

 luftfart 5.1 Generelt 5.2 Vedligeholdelsesprogram 5.3 Vedligeholdelsesarrangement 5.4 Anvendelse af udenlandske mekanikere eller udenlandske værksteder 5.5 Overhaling og motorskift 5.6 Større reparation 5.7 Større ændring 5.8 Dokumentation og frigivelse til flyvning 6. Dispensation 7. Klageadgang 8. Straf 9. Ikrafttræden 10. Overgangsbestemmelser Bilag Bilag A Vedligeholdelseskontrakt Bilag B Rapportering af større reparationer eller ændringer (formular SLV  

 LD1-01) Bilag C Frigivelse til flyvning Bilag D Forebyggende vedligeholdelse Bilag E Vægt og balance (formular SLV LD-51) Bilag F Større reparationer Bilag G Større ændringer 1. Referencedokumenter 1.1 Advisory Circular 43.13-1A (FAA AC 43.13-1A): »Acceptable  

 Methods, Techniques and Practices - Aircraft Inspection and Repair, dated  

 1972«, inklusive seneste revisioner.
 1.2 Advisory Circular 43.13-2A (FAA AC 43.13-2A): »Acceptable  

 Methods, Techniques and Practices - Aircraft Alterations, dated 1977«,  

 inklusive seneste revisioner.1.3 Specifikation for fabrikanters tekniske  

 publikationer »ATA Specification No. 100« (ATA-100), inklusive  

 seneste revisioner.
 1.4 De dokumenter, der er nævnt i pkt. 1.1 og 1.2, er udgivet af  

 Department of Transport, Federal Aviation Administration, U.S.A., og det  

 dokument, der er nævnt i pkt. 1.3, er udgivet af Air Transport Association of  

 America.
 1.4.1 Dokumenterne kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten, Ellebjergvej 50, 2450  

 København SV.
 1.5 BL 1-5, Amatørbygning af luftfartøjer, seneste udgave.
 1.6 BL 1-11, Driftsstatistik og driftsovervågning, seneste udgave.
 1.7 BL 1-12, Luftdygtighedsbeviser, seneste udgave.
 1.8 BL 1-19, Luftfartøjsdokumenter m.v., seneste udgave.
 1.9 BL 1-20, Flyvning med udstyr ude af funktion, seneste udgave.
 1.10 BL 2-1, Virksomheders autorisation til fremstilling og  

 vedligeholdelse af luftfartøjer eller luftfartøjsmateriel, seneste udgave.
 1.11 BL 2-2, Autorisation af organisationer til konstruktion, fremstilling  

 og vedligeholdelse af luftfartøjer på amatørbasis, seneste udgave.
 1.12 BL 6-65, Flyvemekanikercertifikat (M-certifikat/ICAO type II),  

 generelt, seneste udgave.
 1.13 BL 10-5, Udlejning af luftfartøjer uden fører til privatflyvning,  

 seneste udgave.
2. Definitioner Almindelig vedligeholdelse:
 Smøring og justering, udskiftning af motorer, propeller, apparatur og  

 komponenter samt udførelse af mindre reparationer og mindre ændringer.
 Apparatur:
 Alle slags instrumenter, udstyr, mekanismer, apparater og tilbehør, som  

 anvendes til drift af luftfartøjer under flyvning, og som er installeret  

 eller fastgjort til skrog, motor eller propel, men som ikke er en del heraf.
 Ejerpilot:
 En pilot, der har gyldigt certifikat til luftfartøjet, og som er  

 registreret ejer af dette sammen med højst 9 andre medejere.
 Forebyggende vedligeholdelse:
 En ejerpilots adgang til at udføre smøring, simple eller mindre  

 reparationsarbejder og udskiftning af små standarddele, som ikke medfører et  

 indviklet samlingsarbejde (bilag D).
 Inspektion:
 Undersøgelser med henblik på at konstatere tegn på svækkelse,  

 funktionssvigt, tolerancesvigt, manglende smøring eller fejlagtig justering  

 (afvigelse mellem specificeret og faktisk tilstand).
 Luftdygtighedsattest:
Attestation for, a. at et luftfartøjs luftdygtighed er genetableret efter overhaling,  

 reparation, ændring eller installation af motor, propel, apparatur eller  

 komponent.
 b. at materiel til brug i luftfartøjer er luftdygtigt eller er luftdygtigt  

 efter vedligeholdelse eller ændring.
 Luftdygtighedsdirektiv (LDD):
 Et af Statens Luftfartsvæsen udstedt påbud om inspektion, udskiftning  

 eller ændring af allerede godkendt materiel.
 Maintenance review board rapport:
 En vedligeholdelsesspecifikation for et større luftfartøj udarbejdet af  

 fabrikant og brugere og godkendt af den certificerende myndighed.
 Overhaling:
 Adskillelse, afrensning, inspektion, opmåling, reparation, samling,  

 overfladebeskyttelse og funktionsafprøvning.
 Vedligeholdelse:
 Almindelig vedligeholdelse, inspektion, overhaling samt større reparation.
 Vedligeholdelsesattest:
 Attestation for, at et luftfartøjs luftdygtighed er genetableret efter  

 udførelse af inspektion og almindelig vedligeholdelse (planlagt  

 vedligeholdelse) samt deraf afledte udskiftninger og reparationer.
 Visuel inspektion (Pre-flight check):
 En kontrol af luftfartøjet udvendig såvel som indvendig med henblik på  

 konstatering af åbenlyse skader og mangler (uden brug af værktøj) inklusive  

 kontrol af oliestand i motorer, gearkasser og hydraulikbeholdere samt kontrol  

 af brændstoffets art, kvalitet og mængde.
 Mindre luftfartøj:
 I denne BL forstås ved et mindre luftfartøj en flyvemaskine med en  

 maksimalt tilladt startmasse på højst 5.700 kg eller en helikopter med en  

 maksimalt tilladt startmasse på højst 2.730 kg eller et svæveplan eller en  

 ballon.
 Større luftfartøj:
 I denne BL forstås ved et større luftfartøj et luftfartøj, som ikke kan  

 klassificeres som et mindre luftfartøj.
 Større reparation:
 En reparation, som er af væsentlig betydning for materiellets  

 typeegenskaber, for så vidt angår funktion, styrke, ydelse, vægt, balance,  

 flyveegenskaber eller andre egenskaber, som er af væsentlig betydning for  

 materiellets luftdygtighed.Der henvises til bilag F til denne BL.
 Større ændring:
 En ændring, som er af væsentlig betydning for materiellets typeegenskaber,  

 for så vidt angår funktion, styrke, ydelse, vægt, balance, flyve-egenskaber  

 eller andre egenskaber, som er af væsentlig betydning for materiellets  

 luftdygtighed.
 Der henvises til bilag G til denne BL.
3. Anvendelsesområde 3.1 Denne BL fastsætter bestemmelser for - danske luftfartøjer, for hvilke der er udstedt  

 standardluftdygtighedsbevis, jf.
BL 1-12, og som benyttes i henhold til en  

 koncession til erhvervsmæssig luftfart, jf. afsnit 4, og - danske luftfartøjer, for hvilke der er udstedt  

 standard/eksperimentalluftdygtighedsbevis, jf.
BL 1-12, og som anvendes til  

 ikke-erhvervsmæssig luftfart, jf. afsnit 5.
 3.2 Denne BL fastsætter endvidere bestemmelser for udenlandsk registrerede  

 luftfartøjer, der opererer i henhold til en dansk koncession, jf.  

 luftfartslovens § 4, stk. 2.
4. Luftfartøjer, der benyttes på en koncession til  

 erhvervsmæssig luftfart 4.1 Generelt 4.1.1 Brugeren af et luftfartøj er ansvarlig for, at en flyvning ikke  

 påbegyndes, medmindre a. luftfartøjet er vedligeholdt i overensstemmelse med reglerne i afsnit  

 4, b. samtlige luftdygtighedsdirektiver, som vedrører luftfartøjet, er  

 efterkommet, samt c. alle konstaterede defekter og mangler af betydning for luftdygtigheden  

 er udbedret.
 4.1.2 Luftfartøjet skal vedligeholdes og ændres af værksteder, der er  

 autoriseret af Statens Luftfartsvæsen, eller af udenlandske værksteder, der  

 på baggrund af bi- eller multilaterale aftaler med andre lande om  

 luftdygtighedsbeviser for importerede luftfartøjer er accepteret af Statens  

 Luftfartsvæsen til at udføre de påkrævede arbejder på den pågældende  

 luftfartøjstype i overensstemmelse med lokal myndighedsgodkendelse.
 Anm.: Disse lande er for tiden Belgien, England, Finland, Frankrig,  

 Grækenland, Holland, Irland, Island, Italien, Luxembourg, Norge, Portugal,  

 Spanien, Schweiz, Sverige, Tyskland, U.S.A. og Østrig.
4.1.3 Vedligeholdelse og ændringer skal dokumenteres udført i  

 luftfartøjets journaler eller på en anden måde, der er godkendt af Statens  

 Luftfartsvæsen, jf.
BL 1-19.
 4.1.4 Vedligeholdelsen skal udføres i overensstemmelse med et  

 vedligeholdelsesprogram, der er udarbejdet i overensstemmelse med pkt. 4.2,  

 danske luftdygtighedsbestemmelser og gældende luftdygtighedsdirektiver.
 4.1.5 Inspektioner, reparationer eller ændringer skal udføres i  

 overensstemmelse med principperne i FAA AC 43.13-1A og -2A, medmindre  

 luftfartøjsfabrikanten har udarbejdet eller Statens Luftfartsvæsen har  

 godkendt særlige instruktioner/metoder i de enkelte tilfælde.
 4.1.6 Motorer, propeller, apparatur, komponenter og delenheder, som  

 anvendes i forbindelse med vedligeholdelse af luftfartøjer, skal være  

 typegodkendt af luftfartøjsfabrikanten og skal have gyldig  

 luftdygtighedsattest.
4.1.6.1 Brugte dele må kun anvendes, hvis deres historie er kendt, og en  

 inspektion/funktionsprøve viser, at de er i luftdygtig stand.
Dele fra  

 havarerede luftfartøjer må ikke anvendes, før de yderligere er inspiceret og  

 funktionsafprøvet i tilstrækkeligt omfang til at afgøre, at de ikke har lidt  

 skade.
 4.1.6.2 Brugte dele, hvis historie ikke er kendt, skal overhales, før de  

 må anvendes i et luftfartøj.
 4.1.6.3 Dele fra militære luftfartøjer eller lagre må kun anvendes i  

 civile luftfartøjer efter overhaling eller efter særlig aftale med Statens  

 Luftfartsvæsen.
 4.1.6.4 Slanger, rør, wirer og elektriske ledninger, der er fremstillet af  

 standardmaterialer, samt mindre strukturdele, der ikke indgår i den primære  

 struktur, må reproduceres og tilpasses af den, der udfører vedligeholdelsen.
4.1.6.5 Standardforbrugsmaterialer og råmaterialer, som anvendes i  

 forbindelse med vedligeholdelse af luftfartøjer, skal være godkendt af  

 luftfartøjsfabrikanten og skal have gyldig luftdygtighedsattest.
Væsker og  

 kemikalier, som anvendes i forbindelse med vedligeholdelse af luftfartøjer,  

 skal være godkendt af luftfartøjsfabrikanten eller opfylde specifikationer,  

 der svarer til fabrikantens specifikationer.
4.2 Vedligeholdelsesprogram 4.2.1 Brugeren af et luftfartøj er ansvarlig for, at der udarbejdes et  

 vedligeholdelsesprogram for det pågældende luftfartøj.
4.2.1.1 Et luftfartøj må ikke tages i brug, før vedligeholdelsesprogrammet  

 er udarbejdet.
Kopi heraf skal indsendes til Statens Luftfartsvæsen,  

 medmindre luftfartøjet vedligeholdes som angivet i pkt. 4.2.3.1.
 Anm.: Der henvises endvidere til pkt. 4.3 om vedligeholdelsesprocedurebog.
4.2.2 Større luftfartøjer og flermotorede turbinedrevne luftfartøjer 4.2.2.1 Vedligeholdelsesprogrammet skal opstilles systematisk efter  

 ATA-100 systemet med angivelse af nødvendige aktioner samt deres  

 udførelsesfrekvens angivet i flyvetimer og/eller cykler og/eller kalendertid.  

 Programmet skal sikre, at luftfartøjet til stadighed kan holdes luftdygtigt  

 (kontinuerlig luftdygtighed).
4.2.2.1.1 Programmet skal yderligere sikre, a. at de dele i luftfartøjet, for hvilke den typecertificerende  

 luftfartsmyndighed har fastsat en levetid, udskiftes rettidigt, b. at geninspektioner, som er angivet i luftdygtighedsdirektiver, udføres  

 til de fastsatte terminer, c. at danske luftdygtighedsbestemmelser overholdes, og d. at luftfartøjets tomvægt og tomvægtstyngdepunkt bestemmes ved vejning  

 med intervaller på maksimalt 3 år.
4.2.2.2 Et vedligeholdelsesprogram, der er udarbejdet for en  

 luftfartøjstype, som brugeren ikke tidligere har opereret, skal være baseret  

 på »Maintenance Review Board« rapporten eller deraf afledte  

 anbefalinger fra fabrikanten, f.eks.
Maintenance Planning Document.  

 Programmet skal til enhver tid være baseret på fabrikantens anbefalinger.
 4.2.2.3 Statens Luftfartsvæsen kan godkende ændringer til et indsendt  

 program, hvis brugeren kan dokumentere, at det sikkerhedsniveau, som den  

 typecertificerende luftfartsmyndighed tilstræber, er opretholdt.
 4.2.2.3.1 Statens Luftfartsvæsen kan godkende midlertidige ændringer til  

 et indsendt program for at give brugeren mulighed for gennem driftserfaring  

 at dokumentere, at sikkerhedsniveauet er opretholdt.
 4.2.2.3.2 I særlige tilfælde kan Statens Luftfartsvæsen godkende, at  

 vejning finder sted med intervaller på maksimalt 5 år.
 4.2.2.4 Brugeren skal etablere et opfølg-ningssystem for vægt- og  

 balanceændringer enten som anført i bilag E eller med tilsvarende  

 oplysninger.
4.2.3 Mindre luftfartøjer, eksklusive flermotorede turbinedrevne  

 luftfartøjer 4.2.3.1 Vedligeholdelsesprogrammet skal til enhver tid være baseret på  

 fabrikantens anbefalinger og danske luftdygtighedskrav.
De inspektioner, der  

 er indeholdt i programmet, skal, medmindre andet er godkendt af Statens  

 Luftfartsvæsen, udføres med intervaller på 50 og 100 flyvetimer, dog senest 1  

 år efter sidst dokumenterede inspektion.
Programmet skal ligeledes sikre, at  

 luftfartøjets tomvægt og tomvægtstyngdepunkt bestemmes ved vejning med  

 intervaller på ikke over 5 år.
 4.2.3.2 De gangtider for levetidsbegrænsede dele, der er godkendt af den  

 typecertificerende luftfartsmyndighed, må ikke overskrides.
 4.2.3.3 Luftfartøjet kan vedligeholdes efter et progressivt program, hvis  

 programmet er godkendt af fabrikanten.
 4.2.3.3.1 Et progressivt program skal sikre, at det komplette luftfartøj  

 inspiceres med intervaller på ikke over 12 måneder.
 4.2.3.3.2 Hvis inspektioner i overensstemmelse med et progressivt program  

 afbrydes, skal luftfartøjet inspiceres i sin helhed indenfor 100 flyvetimer,  

 dog senest 12 måneder efter sidste komplette inspektion af luftfartøjet.
4.2.3.4 En motor på maksimalt 450 HK kan forblive i drift indtil 20% over  

 det antal flyvetimer og/eller år, som er anbefalet af fabrikanten, hvis et  

 autoriseret værksted, jf.
BL 2-1, i forbindelse med en 100 timers/årlig  

 inspektion konstaterer, at motorens ydelse og olieforbrug er inden for de  

 grænser, der er fastsat af fabrikanten.
Uanset motorens flyvetid og første  

 gang, når motoren har været i drift i 10 år siden nyfremstilling, overhaling  

 eller total adskillelse, og derefter med intervaller på ikke over 5 år, skal  

 værkstedet som minimum demontere en cylinder for at kunne foretage en visuel,  

 intern inspektion for korrosion og unormalt slid på motoren.
 4.2.3.5 En propel, hvis bladvinkel kan ændres under flyvning, kan forblive  

 i drift ud over det antal år mellem overhaling, som er fastsat af  

 fabrikanten, hvis et værksted med autorisation til at overhale den pågældende  

 propeltype med intervaller på ikke over 3 år startende fra det tidspunkt,  

 hvor propellen skal overhales i henhold til fabrikantens anbefalinger,  

 inspicerer propellen for tilstand og udskifter/reparerer alle dele, der er  

 skadede eller korroderede.
 4.2.3.6 Brugeren skal etablere et opfølgningssystem for vægt- og  

 balanceændringer enten som anført i bilag E eller med tilsvarende  

 oplysninger.
4.2.4 Alle luftfartøjer 4.2.4.1 Før enhver flyvning skal der udføres en visuel inspektion  

 (pre-flight check).
 4.2.4.1.1 Hvis den visuelle inspektion udføres af et autoriseret værksted,  

 skal omfanget af inspektionen fremgå af vedligeholdelsesprocedurebogen eller  

 af vedligeholdelsesprogrammet, og der skal kvitteres for udførelse af  

 inspektionen i luftfartøjets rejsedagbog eller tilsvarende godkendt system.
 4.2.4.1.2 Hvis den visuelle inspektion udføres af luftfartøjschefen, skal  

 omfanget af inspektionen fremgå af den godkendte flyvehåndbog.
 4.2.4.1.3 Alle konstaterede mangler og defekter af betydning for  

 luftfartøjets luftdygtighed skal før flyvning udbedres af et autoriseret  

 værksted, medmindre Statens Luftfartsvæsen har godkendt et MEL-system i  

 overensstemmelse med BL 1-20, der tillader flyvning med de konstaterede  

 mangler og/eller defekter.
 4.2.4.2 Vedligeholdelsesintervaller (med undtagelse af  

 overhalingsintervaller) og vejningsintervaller, godkendt i henhold til eller  

 fastlagt i overensstemmelse med denne BL, kan af brugeren forlænges med op  

 til 10%, men sådanne forlængelser må ikke akkumuleres.
 4.2.4.3 Statens Luftfartsvæsen kan stille krav om vejning som følge af  

 observerede forhold, der rejser tvivl om pålideligheden af anvendt tomvægt og  

 tomvægtstyngdepunkt.
4.3 Vedligeholdelsesprocedurebog 4.3.1 Brugeren af et større luftfartøj eller et flermotoret turbinedrevet  

 luftfartøj er ansvarlig for, at der udarbejdes en  

 vedligeholdelsesprocedurebog for det pågældende luftfartøj, og at den holdes  

 ajourført.
 4.3.1.1 Luftfartøjet må ikke tages i brug, før kopi af bogen er indsendt  

 til Statens Luftfartsvæsen.
 4.3.1.2 Bogen skal indeholde nedennævnte oplysninger eller indeholde en  

 reference til håndbøger, som bruger skal have i sin besiddelse:
a.
Vedligeholdelsesprogram.
b.
Særlige inspektionslister (f.eks. efter hård landing, overvægtslanding,  

 flyvning i ekstrem turbulent luft, længere stilstand, lynnedslag etc.).
c.
Prøveflyvningsprogram.
d.
Vedligeholdelseschecklister eller lister over job-kort.
e.
Det tekniske logsystem og dets anvendelse, herunder dokumentation for  

 vedligeholdelsen, attester for frigivelse til flyvning, attestering for  

 visuel inspektion (pre-flight check), samt kontrol med  

 luftdygtighedsdirektiver.
f.
Fremgangsmåde for rekordering og udbedring af fejl, der er opstået  

 under flyvning.
g.
MEL-system.
h.
Vedligeholdelsesarrangement.
i.
Driftsstatistik og -overvågning (jf.
BL 1-11).
j.
Godkendelsesprocedure for større reparationer, jf. pkt. 4.7.
k.
Godkendelsesprocedure for større ændringer, jf. pkt. 4.8.
4.4 Vedligeholdelsesorganisation/arrangement 4.4.1 Større luftfartøjer 4.4.1.1 Brugeren skal etablere en organisation til at udføre inspektion og  

 almindelig vedligeholdelse af det pågældende luftfartøj.
4.4.1.1.1 Organisationen skal godkendes af Statens Luftfartsvæsen, jf.
BL  

 2-1.
 4.4.1.1.2 Medmindre organisationen selv udfører alle krævede inspektioner,  

 skal der træffes en skriftlig aftale med et autoriseret værksted om udførelse  

 af de inspektioner, som organisationen ikke selv udfører.
4.4.2 Mindre luftfartøjer 4.4.2.1 Brugeren skal lade al vedligeholdelse udføre på et autoriseret  

 værksted.
 4.4.2.2 Brugeren af et luftfartøj, der anvendes til erhvervsmæssig  

 transport af passagerer, skal træffe en skriftlig aftale om udførelse af  

 inspektion og almindelig vedligeholdelse (planlagt vedligeholdelse) med et  

 autoriseret værksted ved anvendelse af kontrakt som formuleret under bilag A.
 4.4.2.2.1 Kopi af den skriftlige aftale skal indsendes til Statens  

 Luftfartsvæsen.
 4.4.2.3 Brugeren af et luftfartøj, der anvendes til ruteflyvning, skal  

 etablere en organisation til at udføre vedligeholdelse i et omfang, der i  

 hvert enkelt tilfælde fastsættes af Statens Luftfartsvæsen, og som ikke kan  

 omfatte mindre end almindelig vedligeholdelse.
4.4.2.3.1 Organisationen skal godkendes af Statens Luftfartsvæsen, jf.
BL  

 2-1.
4.5 Anvendelse af udenlandske værksteder 4.5.1 Brugeren kan ikke uden særlig tilladelse fra Statens Luftfartsvæsen  

 benytte andre værksteder til at vedligeholde og inspicere luftfartøjet end  

 værksteder, der er beliggende i de lande, der er omfattet af pkt. 4.1.2.
 4.5.1.1 De værksteder, der er nævnt i pkt. 4.5.1, skal være autoriseret  

 til at udføre det krævede arbejde på den pågældende luftfartøjstype af  

 vedkommende nationale luftfartsmyndighed.
 4.5.1.2 Brugeren er ansvarlig for, at vedligeholdelsesattester,  

 luftdygtighedsattester og dokumentation udfærdiges enten på dansk eller på  

 engelsk, og skal over for Statens Luftfartsvæsen kunne dokumentere, at det  

 anvendte værksted har den nødvendige autorisation, der er krævet i henhold  

 til pkt. 4.5.1.1.
4.6 Overhaling og motorskift 4.6.1 Overhaling af et luftfartøj skal foregå på et værksted, der er  

 autoriseret til at udføre sådant arbejde på den pågældende luftfartøjs-type  

 af vedkommende luftfartsmyndighed.
 4.6.2 Efter overhaling skal luftfartøjet prøveflyves i overensstemmelse  

 med det program for prøveflyvning af nyproducerede luftfartøjer af typen, der  

 er anvendt af fabrikanten, eller efter et program, der er godkendt af Statens  

 Luftfartsvæsen.
 4.6.2.1 Alle konstaterede fejl og mangler af betydning for luftdygtigheden  

 skal rettes, før luftfartøjet frigives til flyvning.
 4.6.3 Hvis samtlige motorer udskiftes med overhalede motorer uden flyvetid  

 efter overhaling eller efter total adskillelse, skal luftfartøjet  

 prøveflyves, og alle konstaterede fejl af betydning for luftdygtigheden skal  

 rettes, før det frigives til flyvning.
 4.6.4 Hvis to eller flere motorer udskiftes med overhalede motorer uden  

 flyvetid efter overhaling eller efter total adskillelse, skal et tre- eller  

 firemotoret luftfartøj prøveflyves, og alle konstaterede fejl af betydning  

 for luftdygtigheden skal rettes, før det frigives til flyvning.
4.6.5 Prøveflyvning skal udføres i henhold til en flyvetilladelse udstedt  

 af Statens Luftfartsvæsen, jf.
BL 1-12.
4.7 Større reparation 4.7.1 En reparationsforskrift for en større reparation skal godkendes af  

 Statens Luftfartsvæsen.
 4.7.1.1 En reparationsforskrift, som er godkendt af luftfartsmyndighederne  

 i de lande, der er omfattet af pkt. 4.1.2 eller er godkendt af fabrikanten,  

 af typecertifikatindehaveren eller er beskrevet i Structural Repair Manual  

 for det pågældende luftfartøj, kræver ikke godkendelse af Statens  

 Luftfartsvæsen.
4.7.1.2 På luftfartøjer op til 2.730 kg MTOM, for hvilke der ikke findes  

 godkendte reparationsforskrifter, jf. pkt. 4.7.1.1, kan der uden godkendelse  

 foretages reparationer, der er beskrevet i AC 43.13-1A.
I disse tilfælde skal  

 der efter reparationens udførelse indsendes den rapport, der er nævnt i bilag  

 B, til Statens Luftfartsvæsen.
Luftfartøjet kan dog frigives til flyvning  

 umiddelbart efter reparationen.
 4.7.2 Statens Luftfartsvæsens godkendelse af en reparationsforskrift er  

 normalt betinget af, at forskriften er accepteret af indehaveren af  

 luftfartøjets typecertifikat.
 4.7.3 En reparationsforskrift skal være entydigt beskrevet gennem  

 tegninger, specifikationer og/eller instruktioner, der normalt skal være  

 udført i overensstemmelse med dansk standard eller den standard eller  

 praksis, der er anvendt i fabrikationslandet.
 4.7.4 Statens Luftfartsvæsen kan i særlige tilfælde forlange, at et  

 luftfartøj prøveflyves efter reparation, før det frigives til flyvning.
4.8 Større ændring 4.8.1 En større ændring skal godkendes af Statens Luftfartsvæsen,  

 medmindre ændringen allerede er godkendt af fabrikationslandets myndighed  

 enten som en del af den oprindelige typecertificering eller gennem udstedelse  

 af et Supplerende Typecertifikat.
 4.8.2 Statens Luftfartsvæsen godkender om nødvendigt en større ændring  

 gennem udstedelse af et dansk Supplerende Typecertifikat.
 4.8.2.1 Ansøgning om udstedelse af dansk Supplerende Typecertifikat  

 indsendes til Statens Luftfartsvæsen.
 4.8.2.1.1 Statens Luftfartsvæsen afgør, hvilke luftdygtighedskrav der skal  

 ligge til grund for udstedelse af et dansk Supplerende Typecertifikat, og  

 hvorledes ansøgeren skal godtgøre, at de stillede krav er opfyldt.
 4.8.2.1.2 Indehaveren af et dansk Supplerende Typecertifikat må ikke ændre  

 sit eget eller andres luftfartøjer eller levere dele til en sådan ændring,  

 medmindre vedkommende har de godkendelser, der er nødvendige for et sådant  

 arbejde.4.8.3 En større ændring af et luftfartøj skal ved anvendelse af den  

 formular, der er angivet i bilag B, rapporteres til Statens Luftfartsvæsen af  

 det autoriserede værksted, der har udført ændringen.
4.9 Dokumentation og frigivelse til flyvning 4.9.1 Dokumentation 4.9.1.1 Brugeren er ansvarlig for, at luftfartøjet ikke tages i brug efter  

 vedligeholdelse, før arbejdet er dokumenteret udført i luftfartøjets  

 journaler eller tekniske logsystem, og før der foreligger en attest  

 udfærdiget i overensstemmelse med bestemmelserne i pkt. 4.9.2 og/eller pkt.  

 4.9.3.
 4.9.1.2 Brugeren har pligt til at opbevare og ajourføre dokumentation for:
a.
Skrog, motorer og propellers totale flyvetid.
b.
Status over levetidsbegrænsede dele i skrog, motorer, propeller og  

 apparatur.
c.
Flyvetid siden sidste overhaling for komponenter, som er krævet  

 overhalet til specifikke tider.
d.
Flyvetid siden sidste reparation/afprøvning for komponenter, som ikke  

 er krævet overhalet til specifikke tider.
e.
Vedligeholdelsesstatus og flyvetid siden sidst udførte vedligeholdelse  

 ifølge det anvendte vedligeholdelsesprogram.
f.
Liste over gældende luftdygtighedsdirektiver, der angiver, hvorledes de  

 er indført, deres nummer samt dato og/ eller flyvetid/cykler for næste  

 aktion, hvis dette kræves.
g.
Liste over udførte mindre og større ændringer.
4.9.1.3 Der skal foreligge dokumentation i form af en detaljeret  

 beskrivelse for udført almindelig vedligeholdelse, 50 og 100 timers eller  

 årlige inspektioner, inspektioner udført efter et progressivt eller  

 kontinuerligt luftdygtighedsprogram samt for overhalinger, større  

 reparationer og større ændringer.
I forbindelse hermed kan der refereres til  

 fabrikantens håndbøger og Service Bulletiner, luftdygtighedsdirektiver samt  

 arbejdsordrer eller tekniske ordrer, der er udstedt af brugeren.
 4.9.1.3.1 Checklister, fejllister eller jobkort skal vedlægges som bilag,  

 hvis der henvises til disse i dokumentationen.
4.9.1.3.2 Dokumentationen skal underskrives af den, der har udført  

 arbejdet, og af den, der har godkendt arbejdet, hvis denne er en anden.
I  

 forbindelse med underskriften skal arten af autorisationen og  

 autorisationsnummeret samt datoen for arbejdets færdiggørelse oplyses.
 4.9.1.4 Dokumentation for udført almindelig vedligeholdelse, inspektion og  

 overhaling skal opbevares, indtil arbejdet gentages.
 4.9.1.5 Dokumentation for større reparation, større ændring samt den  

 dokumentation, der er krævet i pkt. 4.9.1.2, skal opbevares som krævet i BL  

 1-19.
 4.9.1.5.1 Hvis luftfartøjet overdrages til ny bruger, skal dokumentationen  

 følge luftfartøjet.
 4.9.1.5.2 Dokumentationen skal til enhver tid være tilgængelig for Statens  

 Luftfartsvæsen og Havarikommissionen for Civil Luftfart.
4.9.2 Frigivelse til flyvning efter inspektion og almindelig  

 vedligeholdelse (planlagt vedligeholdelse) 4.9.2.1 Der skal udfærdiges en vedligeholdelsesattest, som frigiver  

 luftfartøjet til flyvning efter inspektion og almindelig vedligeholdelse.
 4.9.2.1.1 Vedligeholdelsesattesten kan være en separat  

 vedligeholdelsesattest eller være indeholdt i dokumentationen for det udførte  

 arbejde.
4.9.2.1.2 Vedligeholdelsesattesten skal angive følgende:
a.
Identifikation af luftfartøjet ved fabrikat, type, nationalitets- og  

 registreringsmærker.
b.
Identifikation af det udførte arbejde.
c.
Luftfartøjets totale flyvetid.
d.
Tidspunktet for næste planlagte vedligeholdelse enten i flyvetimer  

 eller ved dato, samt indeholde enten e. en erklæring om, 1. at arbejdet er udført i henhold til gældende  

 vedligeholdelsesprogram, og at fejl og mangler er vurderet og udbedret eller  

 er overført til listen over tilbagestående anmærkninger i overensstemmelse  

 med gældende bestemmelser, jf.
BL 1-20, 2. at luftdygtighedsattest foreligger for overhaling,  

 større reparationer og ændringer, der er udført siden den forrige attest, og  

 for motorer, propeller, apparatur og komponenter, der er installeret siden  

 den forrige udstedte attest, samt 3. at de luftdygtighedsdirektiver, der er gældende for  

 typen og dets udstyr, med terminer, som er forfaldne siden den forrige  

 udstedte attest, er efterkommet, eller f. en erklæring om, at alle krav i denne BL er opfyldt.
 4.9.2.1.3 Vedligeholdelsesattesten skal underskrives af et værksted, der  

 er autoriseret af Statens Luftfartsvæsen, eller som på baggrund af bi- eller  

 multilaterale aftaler om luftdygtighedsbeviser for importerede luftfartøjer  

 er accepteret af Statens Luftfartsvæsen, jf. pkt. 4.1.2.
 Anm.: Vedligeholdelsesattesten kan formuleres som angivet i bilag C.
4.9.3 Frigivelse til flyvning efter overhaling, reparation, ændring eller  

 installation af motor, propel, apparatur eller komponent 4.9.3.1 Der skal udfærdiges en luftdygtighedsattest, som erklærer, at  

 arbejdet er udført i overensstemmelse med det arbejdsgrundlag, der er  

 godkendt af fabrikanten eller af en luftfartsmyndighed.
 4.9.3.1.1 Luftdygtighedsattesten kan være en separat luftdygtighedsattest  

 eller kan være indeholdt i dokumentationen for det udførte arbejde.
4.9.3.1.2 Luftdygtighedsattesten skal angive følgende:
a.
Identifikation af luftfartøjet ved fabrikat, type, nationalitets- og  

 registreringsmærker.
b.
Identifikation af det udførte arbejde.
c.
Luftfartøjets totale flyvetid, samt indeholde enten d. en erklæring om, at arbejdet er udført i overensstemmelse med det af  

 fabrikanten eller af en luftfartsmyndighed godkendte arbejdsgrundlag og  

 accepteret praksis, jf. pkt. 4.1.5, eller e. en erklæring om, at alle krav i denne BL er opfyldt.
 4.9.3.1.3 Luftdygtighedsattesten skal underskrives af et værksted med en  

 autorisation, der er udstedt af Statens Luftfartsvæsen, eller som på baggrund  

 af bi- eller multilaterale aftaler om luftdygtighedsbeviser for importerede  

 luftfartøjer er accepteret af Statens Luftfartsvæsen, jf. pkt. 4.1.2.
 Anm.: Luftdygtighedsattesten kan formuleres som angivet i bilag C.
5. Luftfartøjer, der benyttes til ikke-erhvervsmæssig  

 luftfart 5.1 Generelt 5.1.1 Ejeren og brugeren af et luftfartøj er ansvarlig for, at en flyvning  

 ikke påbegyndes, medmindre a. luftfartøjet er vedligeholdt i overensstemmelse med reglerne i afsnit  

 5, b. samtlige luftdygtighedsdirektiver, som vedrører luftfartøjet, er  

 efterkommet, samt c. alle konstaterede defekter og mangler af betydning for luftdygtigheden  

 er udbedret.5.1.2 Luftfartøjet skal vedligeholdes og ændres af  

 personer/værksteder, der er autoriseret af Statens Luftfartsvæsen, eller af  

 udenlandske personer/værksteder, der på baggrund af bi- eller multilaterale  

 aftaler med andre lande om luftdygtighedsbeviser for importerede luftfartøjer  

 er accepteret af Statens Luftfartsvæsen til at udføre de krævede arbejder på  

 den pågældende luftfartøjstype i overensstemmelse med lokal  

 myndighedsgodkendelse.
 Anm.: Disse lande er for tiden Belgien, England, Finland, Frankrig,  

 Grækenland, Holland, Irland, Island, Italien, Luxembourg, Norge, Portugal,  

 Spanien, Schweiz, Sverige, Tyskland, U.S.A. og Østrig.
5.1.3 Vedligeholdelse og ændringer skal dokumenteres udført i  

 luftfartøjets journaler eller på en anden måde, der er godkendt af Statens  

 Luftfartsvæsen, jf.
BL 1-19.
 5.1.4 Vedligeholdelsen skal udføres i overensstemmelse med et  

 vedligeholdelsesprogram, der er udarbejdet i overensstemmelse med pkt. 5.2,  

 danske luftdygtighedsbestemmelser og gældende luftdygtighedsdirektiver.
 5.1.5 Inspektioner, reparationer eller ændringer skal udføres i  

 overensstemmelse med principperne i FAA AC 43.13-1A og -2A, medmindre  

 luftfartøjsfabrikanten har udarbejdet eller Statens Luftfartsvæsen har  

 godkendt særlige instruktioner/metoder i de enkelte tilfælde.
 5.1.6 Motorer, propeller, apparatur, komponenter og delenheder, som  

 anvendes i forbindelse med vedligeholdelse af luftfartøjer, skal være  

 typegodkendt af luftfartøjsfabrikanten og skal have gyldig  

 luftdygtighedsattest.
5.1.6.1 Brugte dele må kun anvendes, hvis deres historie er kendt, og en  

 inspektion/funktionsprøve viser, at de er i luftdygtig stand.
Dele fra  

 havarerede luftfartøjer må ikke anvendes, før de yderligere er inspiceret og  

 funktionsafprøvet i tilstrækkeligt omfang til at afgøre, at de ikke har lidt  

 skade.
 5.1.6.2 Brugte dele, hvis historie ikke er kendt, skal overhales, før de  

 må anvendes i et luftfartøj.
 5.1.6.3 Dele fra militære luftfartøjer eller lagre må kun anvendes i  

 civile luftfartøjer efter overhaling eller efter særlig aftale med Statens  

 Luftfartsvæsen.
 5.1.6.4 Slanger, rør, wirer og elektriske ledninger, der er fremstillet af  

 standardmaterialer, samt mindre strukturdele, der ikke indgår i den primære  

 struktur, må reproduceres og tilpasses af den, der udfører vedligeholdelsen.
5.1.6.5 Standardforbrugsmaterialer og råmaterialer, som anvendes i  

 forbindelse med vedligeholdelse af luftfartøjer, skal være godkendt af  

 luftfartøjsfabrikanten og skal have gyldig luftdygtighedsattest.
Væsker og  

 kemikalier, som anvendes i forbindelse med vedligeholdelse af luftfartøjer,  

 skal være godkendt af luftfartøjsfabrikanten eller opfylde specifikationer,  

 der svarer til fabrikantens specifikationer.
5.2 Vedligeholdelsesprogram 5.2.1 Ejeren af et luftfartøj er ansvarlig for, at der udarbejdes et  

 vedligeholdelsesprogram for det pågældende luftfartøj.
5.2.1.1 Et luftfartøj må ikke tages i brug, før vedligeholdelsesprogrammet  

 er udarbejdet.
Kopi heraf skal indsendes til Statens Luftfartsvæsen,  

 medmindre luftfartøjet vedligeholdes som angivet i pkt. 5.2.3.1.
5.2.2 Større luftfartøjer og flermotorede turbinedrevne luftfartøjer 5.2.2.1 Vedligeholdelsesprogrammet skal opstilles systematisk efter  

 ATA-100 systemet med angivelse af nødvendige aktioner samt deres  

 udførelsesfrekvens angivet i flyvetimer og/eller cykler og/eller kalendertid.  

 Programmet skal sikre, at luftfartøjet til stadighed kan holdes luftdygtigt  

 (kontinuerlig luftdygtighed).
5.2.2.1.1 Programmet skal yderligere sikre, a. at de dele i luftfartøjet, for hvilke den typecertificerende  

 luftfartsmyndighed har fastsat en levetid, udskiftes rettidigt, b. at geninspektioner, som er angivet i luftdygtighedsdirektiver, udføres  

 til de fastsatte terminer, c. at danske luftdygtighedsbestemmelser overholdes, og d. at luftfartøjets tomvægt og tomvægtstyngdepunkt bestemmes ved vejning  

 med intervaller på ikke over 5 år.
5.2.2.2 Et vedligeholdelsesprogram skal være baseret på »Maintenance  

 Review Board« rapporten eller deraf afledte anbefalinger fra  

 fabrikanten, f.eks.
Maintenance Planning Document.
Programmet skal skal til  

 enhver tid være baseret på fabrikantens anbefalinger.
 5.2.2.3 Ejeren skal etablere et opfølgningssystem for vægt- og  

 balanceændringer enten som anført i bilag E eller med tilsvarende  

 oplysninger.
5.2.3 Mindre luftfartøjer, eksklusive flermotorede turbinedrevne  

 luftfartøjer 5.2.3.1 Vedligeholdelsesprogrammet skal til enhver tid være baseret på  

 fabrikantens anbefalinger og danske luftdygtighedskrav.
De inspektioner, der  

 er indeholdt i programmet, skal, medmindre andet er godkendt af Statens  

 Luftfartsvæsen, udføres med intervaller på 50 og 100 flyvetimer, dog senest 1  

 år efter sidst dokumenterede inspektion.
Programmet skal ligeledes sikre, at  

 luftfartøjets tomvægt og tomvægtstyngdepunkt bestemmes ved vejning med  

 intervaller på ikke over 5 år.
 5.2.3.2 De gangtider for levetidsbegrænsede dele, der er godkendt af den  

 typecertificerende luftfartsmyndighed, må ikke overskrides.
 5.2.3.3 Luftfartøjet kan vedligeholdes efter et progressivt program, hvis  

 programmet er godkendt af fabrikanten.
 5.2.3.3.1 Et progressivt program skal sikre, at det komplette luftfartøj  

 inspiceres med intervaller på ikke over 12 måneder.
 5.2.3.3.2 Hvis inspektioner i overensstemmelse med et progressivt program  

 afbrydes, skal luftfartøjet inspiceres i sin helhed indenfor 100 flyvetimer,  

 dog senest 12 måneder efter sidste komplette inspektion af luftfartøjet.
5.2.3.4 En motor på maksimalt 450 HK kan forblive i drift ud over det  

 antal flyvetimer og/eller år, som er anbefalet af fabrikanten, hvis en  

 mekaniker med M-certifikat, jf.
BL 6-65, eller et autoriseret værksted, jf.  

 BL 2-1, i forbindelse med en 100 timers/årlig inspektion konstaterer, at  

 motorens ydelse og olieforbrug er inden for de grænser, der er fastsat af  

 fabrikanten.
Uanset motorens flyvetid og første gang, når motoren har været i  

 drift i 10 år siden nyfremstilling, overhaling eller total adskillelse, og  

 derefter med intervaller på ikke over 5 år, skal værkstedet eller mekanikeren  

 dog som minimum demontere en cylinder for at kunne foretage en visuel, intern  

 inspektion for korrosion og unormalt slid på motoren.
 5.2.3.4.1 Et autoriseret værksted eller en mekaniker med M-certifikat kan  

 ikke autorisere gangtidsforlængelser ud over 20% af den gangtid, der er  

 fastsat af fabrikanten, medmindre værkstedet eller mekanikeren begrænser  

 brugen af luftfartøjet, hvori motoren er monteret, til udelukkende private  

 formål ved at indføre følgende oplysninger i rejsedagbogen:
 1. Dette luftfartøj må ikke anvendes til udlejning på  

 grund af motorens flyvetid/alder.
 2. Motorens flyvetid og alder siden ny eller sidste  

 overhaling.
 3. Dato og luftfartøjets flyvetid.
 4. Værkstedets navn og autorisationsnummer samt  

 ansvarlige persons navn og underskrift eller mekanikerens navn,  

 certifikatnummer og underskrift.
 Endvidere skal der installeres et skilt på instrumentpanelet let synligt  

 for piloten med teksten: Må ikke anvendes til udlejning.
 5.2.3.5 En propel, hvis bladvinkel kan ændres under flyvning, kan forblive  

 i drift ud over det antal år mellem overhaling, som er fastsat af  

 fabrikanten, hvis et værksted med autorisation til at overhale den pågældende  

 propeltype med intervaller på ikke over 3 år startende fra det tidspunkt,  

 hvor propellen skal overhales i henhold til fabrikantens anbefalinger,  

 inspicerer propellen for tilstand og udskifter/reparerer alle dele, der er  

 skadede eller korroderede.
 5.2.3.6 Ejeren skal etablere et opfølgningssystem for vægt- og  

 balanceændringer enten som anført i bilag E eller med tilsvarende  

 oplysninger.
 5.2.3.7 Et enmotoret luftfartøj, der er certificeret med højst 4 sæder,  

 eksklusive børnesæder, samt svævefly og balloner skal kun vejes i følgende  

 tilfælde:
a.
Efter ejerskift, medmindre luftfartøjet er vejet inden for de sidste 5  

 år.
b.
Efter omlakering.
c.
Efter intern præservering.
d.
Efter reparation, medmindre vægt- og balanceændringer kan beregnes på  

 simpel vis.
e.
Efter ændring, medmindre vægt- og balanceændringer kan beregnes på  

 simpel vis.
5.2.4 Alle luftfartøjer 5.2.4.1 Før enhver flyvning skal der udføres en visuel inspektion  

 (pre-flight check).
 5.2.4.1.1 Alle konstaterede mangler og defekter af betydning for  

 luftfartøjets luftdygtighed skal udbedres før flyvning.
 5.2.4.2 Vedligeholdelsesintervaller (med undtagelse af  

 overhalingsintervaller) og vejningsintervaller, godkendt i henhold til eller  

 fastlagt i overensstemmelse med denne BL, kan af ejer forlænges med op til  

 10%, men sådanne forlængelser må ikke akkumuleres.
 5.2.4.3 Statens Luftfartsvæsen kan stille krav om vejning som følge af  

 observerede forhold, der rejser tvivl om pålideligheden af anvendt tomvægt og  

 tomvægtstyngdepunkt.
5.3 Vedligeholdelsesarrangement 5.3.1 Ejeren skal lade al vedligeholdelse udføre på et autoriseret  

 værksted.
5.3.1.1 Inspektion og almindelig vedligeholdelse på luftfartøjer med en  

 maximalt tilladt startmasse på højst 15.000 kg kan dog udføres af en  

 mekaniker med M-certifikat, jf.
BL 6-65.
 5.3.1.2 Har luftfartøjet en maximalt tilladt startmasse på højst 2.730 kg,  

 og er ejeren selv pilot med gyldigt certifikat på luftfartøjstypen, kan  

 ejeren dog udføre forebyggende vedligeholdelse og 50 timers inspektioner på  

 sit eget luftfartøj.
Anm.: Med hensyn til, hvad der kan udføres som forebyggende  

 vedligeholdelse, skal der henvises til bilag D.
I samme bilag findes en liste  

 over anbefalede dokumenter.
5.3.1.3 Hvis et luftfartøj med standardluftdygtighedsbevis er bygget af  

 ejeren, jf.
BL 1-5, kan ejeren dog udføre vedligeholdelse af de dele,  

 vedkommende selv har bygget, sålænge vedkommende er ejer af luftfartøjet.
5.3.1.4 Hvis et luftfartøj med eksperimentalluftdygtighedsbevis bygget  

 eller overhalet af ejeren, jf.
BL 1-5 eller BL 2-2, kan ejeren dog  

 vedligeholde luftfartøjet, sålænge han er ejer af luftfartøjet.
 5.3.1.5 Ejeren skal sikre sig, at den person, der udfører vedligeholdelse  

 på et luftfartøj, har adgang til relevante publikationer vedrørende  

 luftfartøjets vedligeholdelse, at denne anvender det af fabrikanten  

 anbefalede værktøj og råder over passende indendørs faciliteter.
5.3.2 Et luftfartøj må ikke anvendes til udlejning, jf.
BL 10-5, medmindre  

 luftfartøjet vedligeholdes af en mekaniker med M-certifikat, jf.
BL 6-65,  

 eller af et autoriseret værksted, jf.
BL 2-1.
5.4 Anvendelse af udenlandske mekanikere eller udenlandske  

 værksteder 5.4.1 Ejeren kan ikke uden særlig tilladelse fra Statens Luftfartsvæsen  

 benytte andre personer eller værksteder til at vedligeholde og inspicere  

 luftfartøjet end personer eller værksteder, der er bosiddende/beliggende i de  

 lande, der er omfattet af pkt. 5.1.2.
 5.4.1.1 De personer eller værksteder, der er nævnt i pkt. 5.4.1, skal være  

 certificeret eller autoriseret til at udføre det krævede arbejde på den  

 pågældende luftfartøjstype af vedkommende nationale luftfartsmyndighed.
 5.4.1.2 Ejeren er ansvarlig for, at vedligeholdelsesattester,  

 luftdygtighedsattester og dokumentation udfærdiges enten på dansk eller på  

 engelsk, og skal over for Statens Luftfartsvæsen kunne dokumentere, at den  

 anvendte person eller det anvendte værksted har den nødvendige certificering  

 eller autorisation, der er krævet i henhold til pkt. 5.4.1.1.
5.5 Overhaling og motorskift 5.5.1 Overhaling af et luftfartøj skal foregå på et værksted, der er  

 autoriseret til at udføre sådant arbejde på den pågældende luftfartøjstype af  

 vedkommende luftfartsmyndighed.
 5.5.2 Efter overhaling skal luftfartøjet prøveflyves i overensstemmelse  

 med det program for prøveflyvning af nyproducerede luftfartøjer af typen, der  

 er anvendt af fabrikanten, eller efter et program, der er godkendt af Statens  

 Luftfartsvæsen.
 5.5.2.1 Alle konstaterede fejl og mangler af betydning for luftdygtigheden  

 skal rettes, før luftfartøjet frigives til flyvning.
 5.5.3 Hvis samtlige motorer udskiftes med overhalede motorer uden flyvetid  

 efter overhaling eller efter total adskillelse, skal luftfartøjet  

 prøveflyves, og alle konstaterede fejl af betydning for luftdygtigheden skal  

 rettes, før det frigives til flyvning.
 5.5.4 Hvis to eller flere motorer udskiftes med overhalede motorer uden  

 flyvetid efter overhaling eller efter total adskillelse, skal et tre- eller  

 firemotoret luftfartøj prøveflyves, og alle konstaterede fejl af betydning  

 for luftdygtigheden skal rettes, før det frigives til flyvning.
5.5.5 Prøveflyvning skal udføres i henhold til en flyvetilladelse udstedt  

 af Statens Luftfartsvæsen, jf.
BL 1-12.
5.6 Større reparation 5.6.1 En reparationsforskrift for en større reparation skal godkendes af  

 Statens Luftfartsvæsen.
 5.6.1.1 En reparationsforskrift, som er godkendt af luftfartsmyndighederne  

 i de lande, der er omfattet af pkt. 5.1.2, eller er godkendt af fabrikanten,  

 af typecertifikatindehaveren eller er beskrevet i Structural Repair Manual  

 for det pågældende luftfartøj, skal ikke godkendes af Statens Luftfartsvæsen.
5.6.1.2 På luftfartøjer op til 2.730 kg MTOM, for hvilke der ikke findes  

 godkendte reparationsforskrifter, jf. pkt. 5.6.1.1, kan der uden godkendelse  

 foretages reparationer, der er beskrevet i AC 43.13-1A.
I disse tilfælde skal  

 der efter reparationens udførelse indsendes den rapport, der er nævnt i bilag  

 B, til Statens Luftfartsvæsen.
Luftfartøjet kan dog frigives til flyvning  

 umiddelbart efter reparationen.
 5.6.2 Statens Luftfartsvæsens godkendelse af en reparationsforskrift er  

 normalt betinget af, at forskriften er accepteret af indehaveren af  

 luftfartøjets typecertifikat.
 5.6.3 En reparationsforskrift skal være entydigt beskrevet gennem  

 tegninger, specifikationer og/eller instruktioner, der normalt skal være  

 udført i overensstemmelse med dansk standard eller den standard eller  

 praksis, der er anvendt i fabrikationslandet.
 5.6.4 Statens Luftfartsvæsen kan i særlige tilfælde forlange, at et  

 luftfartøj prøveflyves efter reparation, før det frigives til flyvning.
5.7 Større ændring 5.7.1 En større ændring skal godkendes af Statens Luftfartsvæsen,  

 medmindre ændringen allerede er godkendt af fabrikationslandets myndighed  

 enten som en del af den oprindelige typecertificering eller gennem udstedelse  

 af et Supplerende Typecertifikat.
 5.7.2 Statens Luftfartsvæsen godkender om nødvendigt en større ændring  

 gennem udstedelse af et dansk Supplerende Typecertifikat.
 5.7.2.1 Ansøgning om udstedelse af et dansk Supplerende Typecertifikat  

 indsendes til Statens Luftfartsvæsen.
 5.7.2.1.1 Statens Luftfartsvæsen afgør, hvilke luftdygtighedskrav der skal  

 ligge til grund for udstedelse af et dansk Supplerende Typecertifikat, og  

 hvorledes ansøgeren skal godtgøre, at de stillede krav er opfyldt.
 5.7.2.1.2 Indehaveren af et dansk Supplerende Typecertifikat må ikke ændre  

 sit eget eller andres luftfartøjer eller levere dele til en sådan ændring,  

 medmindre vedkommende har de godkendelser, der er nødvendige for et sådant  

 arbejde.
 5.7.3 En større ændring af et luftfartøj skal ved anvendelse af den  

 formular, der er angivet i bilag B, rapporteres til Statens Luftfartsvæsen af  

 det autoriserede værksted, der har udført ændringen.
5.8 Dokumentation og frigivelse til flyvning 5.8.1 Dokumentation 5.8.1.1 Ejeren er ansvarlig for, at luftfartøjet ikke tages i brug efter  

 vedligeholdelse, før arbejdet er dokumenteret udført i luftfartøjets  

 journaler eller tekniske logsystem, og før der foreligger en attest  

 udfærdiget i overensstemmelse med bestemmelserne i pkt. 5.8.2 og/eller pkt.  

 5.8.3.
 5.8.1.2 Ejeren har pligt til at opbevare og ajourføre dokumentation for:
a.
Skrog, motorer og propellers totale flyvetid.
b.
Status over levetidsbegrænsede dele i skrog, motorer, propeller og  

 apparatur.
c.
Flyvetid siden sidste overhaling for komponenter, som er krævet  

 overhalet til specifikke tider.
d.
Flyvetid siden sidste reparation/afprøvning for komponenter, som ikke  

 er krævet overhalet til specifikke tider.
e.
Vedligeholdelsesstatus og flyvetid siden sidst udførte vedligeholdelse  

 ifølge det anvendte vedligeholdelsesprogram.
f.
Liste over gældende luftdygtighedsdirektiver, der angiver, hvorledes de  

 er indført, deres nummer samt dato og/eller flyvetid/cykler for næste aktion,  

 hvis dette kræves.
g.
Liste over udførte mindre og større ændringer.
5.8.1.3 Der skal foreligge dokumentation i form af en detaljeret  

 beskrivelse for udført almindelig vedligeholdelse, forebyggende  

 vedligeholdelse, 50 og 100 timers eller årlige inspektioner, inspektioner  

 udført efter et progressivt eller kontinuerligt luftdygtighedsprogram samt  

 for overhalinger, større reparationer og større ændringer.
I forbindelse  

 hermed kan der refereres til fabrikantens håndbøger og Service Bulletiner,  

 luftdygtighedsdirektiver samt arbejdsordrer eller tekniske ordrer, der er  

 udstedt af eller accepteret af ejeren.
 5.8.1.3.1 Checklister, fejllister eller jobkort skal vedlægges som bilag,  

 hvis der henvises til disse i dokumentationen.
5.8.1.3.2 Dokumentationen skal underskrives af den, der har udført  

 arbejdet, og af den, der har godkendt arbejdet, hvis denne er en anden.
I  

 forbindelse med underskriften skal arten af certifikat og dets nummer eller  

 arten af autorisationen og autorisationsnummeret samt datoen for arbejdets  

 færdiggørelse oplyses.
 5.8.1.4 Dokumentation for udført almindelig vedligeholdelse, forebyggende  

 vedligeholdelse, inspektion og overhaling skal opbevares, indtil arbejdet  

 gentages.
 5.8.1.5 Dokumentation for større reparation, større ændring samt den  

 dokumentation, der er krævet i pkt. 5.8.1.2, skal opbevares som krævet i BL  

 1-19.
 5.8.1.5.1 Hvis luftfartøjet overdrages til ny ejer, skal dokumentationen  

 følge luftfartøjet.
 5.8.1.5.2 Dokumentationen skal til enhver tid være tilgængelig for Statens  

 Luftfartsvæsen og Havarikommissionen for Civil Luftfart.
5.8.2 Frigivelse til flyvning efter inspektion og almindelig  

 vedligeholdelse (planlagt vedligeholdelse) 5.8.2.1 Der skal udfærdiges en vedligeholdelsesattest, som frigiver  

 luftfartøjet til flyvning efter inspektion og almindelig vedligeholdelse.
 5.8.2.1.1 Vedligeholdelsesattesten kan være en separat  

 vedligeholdelsesattest eller være indeholdt i dokumentationen for det udførte  

 arbejde.
5.8.2.1.2 Vedligeholdelsesattesten skal angive følgende:
a.
Identifikation af luftfartøjet ved fabrikat, type, nationalitets- og  

 registreringsmærker.
b.
Identifikation af det udførte arbejde.
c.
Luftfartøjets totale flyvetid.
d.
Tidspunktet for næste planlagte vedligeholdelse enten i flyvetimer  

 eller ved dato, samt indeholde enten e. en erklæring om, 1. at arbejdet er udført i henhold til gældende  

 vedligeholdelsesprogram, og at fejl og mangler er vurderet og udbedret eller  

 er overført til listen over tilbagestående anmærkninger i overensstemmelse  

 med gældende bestemmelser, 2. at luftdygtighedsattest foreligger for overhaling,  

 reparationer og ændringer, der er udført siden den forrige attest, og for  

 motorer, propeller, apparatur og komponenter, der er installeret siden den  

 forrige udstedte attest, samt 3. at de luftdygtighedsdirektiver, der er gældende for  

 typen og dets udstyr, med terminer, som er forfaldne siden den forrige  

 udstedte attest, er efterkommet, eller f. en erklæring om, at alle krav i denne BL er opfyldt.
5.8.2.1.3 Vedligeholdelsesattesten skal underskrives af en person med  

 M-certifikat, jf.
BL 6-65, eller af et autoriseret værksted, jf.
BL 2-1,  

 eller af en person med særlig autorisation, der er udstedt af Statens  

 Luftfartsvæsen, eller som på baggrund af bi- eller multilaterale aftaler om  

 luftdygtighedsbeviser for importerede luftfartøjer er accepteret af Statens  

 Luftfartsvæsen, jf. pkt. 5.1.2.
 5.8.2.1.3.1 Ejeren kan dog underskrive vedligeholdelsesattesten, hvis  

 vedkommende selv har udført arbejdet i overensstemmelse med pkt. 5.3.1.2,  

 pkt. 5.3.1.3 og pkt. 5.3.1.4.
 Anm.: Vedligeholdelsesattesten kan formuleres som angivet i bilag C.
5.8.3 Frigivelse til flyvning efter overhaling, reparation, ændring eller  

 installation af motor, propel, apparatur eller komponent 5.8.3.1 Der skal udfærdiges en luftdygtighedsattest, som erklærer, at  

 arbejdet er udført i overensstemmelse med det arbejdsgrundlag, der er  

 godkendt af fabrikanten eller af en luftfartsmyndighed.
5.8.3.1.1 Luftdygtighedsattesten kan være en separat luftdygtighedsattest  

 eller kan være indeholdt i dokumentationen for det udførte arbejde. 5.8.3.1.2  

 Luftdygtighedsattesten skal angive følgende:
a.
Identifikation af luftfartøjet ved fabrikat, type, nationalitets- og  

 registreringsmærker.
b.
Identifikation af det udførte arbejde.
c.
Luftfartøjets totale flyvetid, samt indeholde enten d. en erklæring om, at arbejdet er udført i overensstemmelse med det af  

 fabrikanten eller af en luftfartsmyndighed godkendte arbejdsgrundlag og  

 accepteret praksis, jf. pkt. 5.1.5, eller e. en erklæring om, at alle krav i denne BL er opfyldt.
 5.8.3.1.3 Luftdygtighedsattesten skal underskrives af et autoriseret  

 værksted eller af en person med særlig autorisation, der er udstedt af  

 Statens Luftfartsvæsen, eller som på baggrund af bi- eller multilaterale  

 aftaler om luftdygtighedsbeviser for importerede luftfartøjer er accepteret  

 af Statens Luftfartsvæsen, jf. pkt. 5.1.2.
5.8.3.1.3.1 Attestation for installation af motor, propel, apparatur eller  

 komponent kan tillige underskrives af en mekaniker med M-certifikat, jf.
BL  

 6-65.
 5.8.3.1.3.2 Ejeren kan dog underskrive luftdygtighedsattesten, hvis  

 vedkommende selv har udført arbejdet i overensstemmelse med pkt. 5.3.1.2,  

 pkt. 5.3.1.3 og pkt. 5.3.1.4.
6. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf 8.1 Overtrædelse af bestemmelserne i afsnit 4 og 5 straffes med bøde.
 8.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar.
9. Ikrafttræden 9.1 Denne BL træder i kraft den 1. oktober 1991.
 9.2 Samtidig ophæves BL 1-1, 2. udgave af 4. juli 1988, BL 1-2, 3. udgave  

 af 15. september 1968 og BL 1-6, 2. udgave af 1. oktober 1980.
10. Overgangsbestemmelser 10.1 Den 1. januar 1989 udgik betegnelsen »sikkerhedsattest«.
 10.1.1 Indtil ændring af bestemmelser, hvori der henvises til  

 »sikkerhedsattest«, har fundet sted, skal ved  

 »sikkerhedsattest« forstås »vedligeholdelsesattest« i  

 overensstemmelse med denne BL.
