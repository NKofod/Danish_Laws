Bekendtgørelse af lov om Danmarks  

 Statistik Herved bekendtgøres lov om Danmarks Statistik, jf.  

 lovbekendtgørelse nr. 1189 af 21. december 1992 med de  

 ændringer, der følger af § 1 i lov nr. 295 af 2. maj  

 2000.
§ 1. Som central myndighed for den danske  

 statistik oprettes Danmarks Statistik, der 1)	indsamler, bearbejder og offentliggør statistiske oplysninger  

 vedrørende samfundsforhold, eventuelt i samarbejde med kommunale og  

 andre statistiske organer, 2)	kan påtage sig indsamling, bearbejdelse og  

 offentliggørelse af statistiske oplysninger for kommuner,  

 organisationer og private virksomheder m.v., 3)	forestår eller medvirker ved indretning og udnyttelse af  

 offentlige myndigheders centrale registre, der tjener til varetagelse af  

 administrative opgaver for det offentlige og erhvervslivet, og som kan  

 anvendes til statistiske formål, 4)	kan bistå udvalg og kommissioner i statistiske  

 spørgsmål, 5)	kan udarbejde statistiske analyser og prognoser, 6)	varetager opgaver vedrørende internationalt statistisk  

 samarbejde.
 Stk. 2. Danmarks Statistik skal i øvrigt efter  

 økonomiministerens bestemmelse forestå tilvejebringelsen af  

 statistiske oplysninger til brug for den statslige administration og  

 lovgivningsmagten.
 Stk. 3. Påtænker en offentlig myndighed eller  

 institution at påbegynde indsamling og bearbejdelse af statistiske  

 oplysninger, skal Danmarks Statistik underrettes herom med henblik på  

 forhandling om samordning.
§ 2. Danmarks Statistik er en selvstændig  

 institution og ledes af en styrelse, der består af rigsstatistikeren  

 som formand og 6 andre medlemmer med indsigt i samfundsforhold, herunder  

 erhvervs- og arbejdsforhold.
De 6 medlemmer beskikkes for højst 4  

 år ad gangen af økonomiministeren.
Styrelsen fastsætter  

 selv sin forretningsorden.
 Stk. 2. Rigsstatistikeren udnævnes af kongen.  

 Økonomiministerens indstilling om udnævnelse afgives efter  

 samråd med styrelsen.
 § 3. Styrelsen træffer beslutning om  

 Danmarks Statistiks arbejdsplan i overensstemmelse med bestemmelserne i  

 § 1, stk. 1, og fastsætter retningslinier for behandlingen af  

 de i § 1, stk. 3, nævnte samordningsspørgsmål  

 samt spørgsmål om samordning af offentlig og ikke-offentlig  

 statistik.
 Stk. 2. Styrelsen træffer beslutning om, i hvilket  

 omfang og på hvilken måde de i § 3 a og §§ 8-12  

 nævnte oplysninger skal indhentes. Økonomiministeren kan dog  

 fastsætte begrænsninger med hensyn til tilvejebringelsen af  

 oplysninger efter §§ 8-12, som det statistiske departement ikke i de ved  

 lovens ikrafttræden gældende love eller administrative  

 bestemmelser havde hjemmel til at kræve afgivet.
Stk. 3. Styrelsen kan efter aftale med Danmarks Nationalbank i  

 nærmere bestemt omfang overlade til Danmarks Nationalbank at indsamle,  

 bearbejde og offentliggøre statistiske oplysninger inden for det  

 finansielle område.
Ligeledes kan styrelsen pålægge de  

 finansielle virksomheder at afgive de i § 8, stk. 1, nr. 3  

 anførte oplysninger til Danmarks Nationalbank efter dennes  

 anmodning.
Stk. 4. Forslag til Danmarks Statistiks budget afgives til  

 økonomiministeren efter godkendelse af styrelsen.
Styrelsen  

 træffer i øvrigt beslutning i spørgsmål af  

 større økonomisk betydning, herunder fastsættelsen af  

 retningslinier for vederlag for de i § 1, stk. 1, punkt 2,  

 nævnte opgaver for kommuner, organisationer, private virksomheder  

 m.v.
 Stk. 5. Styrelsen kan nedsætte rådgivende  

 udvalg.
 Stk. 6. Styrelsen tager i øvrigt stilling til  

 spørgsmål, som forelægges af rigsstatistikeren.
 § 3 a. Økonomiministeren kan efter  

 indstilling fra styrelsen fastsætte de regler, der er nødvendige  

 for gennemførelsen eller anvendelsen her i landet af De  

 Europæiske Fællesskabers retsakter om indhentning og bearbejdning  

 af statistiske oplysninger.
 Stk. 2. Økonomiministeren kan efter indstilling fra  

 styrelsen fastsætte bestemmelser om fravigelse af regler i retsakterne  

 i det omfang, disse indeholder adgang hertil.
 Stk. 3. For så vidt angår spørgsmål i  

 retsakterne, som henhører under andre ministeriers ressort,  

 udøves beføjelserne i stk. 1 og 2 af den  

 pågældende minister.
 § 4. Rigsstatistikeren har den faglige og  

 administrative ledelse af Danmarks Statistik.
 Stk. 2. Danmarks Statistiks personaleforhold hører  

 under økonomiministeren.
 Stk. 3. De sager inden for Danmarks Statistiks  

 forretningsområde, hvis afgørelse efter lovgivningen  

 hører under økonomiministeren, forelægges af  

 rigsstatistikeren direkte for ministeren.
 § 5. Økonomiministeren kan nedsætte  

 et udvalg til formidling af samarbejdet mellem Danmarks Statistik og andre  

 offentlige myndigheder og institutioner. Økonomiministeren  

 fastsætter efter samråd med styrelsen udvalgets  

 forretningsorden.
 § 6. Offentlige myndigheder og institutioner skal  

 inden for rammerne af den af styrelsen fastlagte arbejdsplan efter anmodning  

 fra Danmarks Statistik meddele de oplysninger, de er i besiddelse af.
 Stk. 2. Udveksling af dokumenter  

 indeholdende statistiske oplysninger mellem Danmarks Statistik og Danmarks  

 Nationalbank i forbindelse med udarbejdelse af finansiel statistik og ved  

 opgørelse af Danmarks mellemværender med udlandet  

 medfører ikke i sig selv, at dokumenterne bliver undergivet aktindsigt  

 i henhold til lov om offentlighed i forvaltningen.
§ 7. (Ophævet) § 8. Alle erhvervsdrivende skal efter anmodning  

 fra Danmarks Statistik afgive oplysninger om følgende:
1)	virksomhedens art, beliggenhed og ejerforhold, arealanvendelse,  

 anlæg og materiel, personel, arbejds- og lønforhold, produktion,  

 herunder udført transport og præsterede serviceydelser i  

 øvrigt, ordrebeholdninger samt bevægelser heri, omsætning  

 og priser, lønudgift, varekøb, driftsudgifter i øvrigt,  

 investeringsudgifter og lager, 2)	for landbrug, gartneri og skovbrug endvidere om høstudbytte,  

 husdyrhold og pelsdyr, 3)	for finansielle virksomheder endvidere om:
a)	arten og omfanget af samt vilkårene for ydede eller formidlede  

 kreditter og modtagne indskud, b)	oplysninger om til hvilke grupper af debitorer lånene er ydet  

 og fra hvilke grupper af kreditorer indskuddene er modtaget, samt c)	oplysninger til belysning af finansielle og monetære forhold i  

 øvrigt, herunder om balance- og driftposter, posternes fordeling  

 på instrumenttyper og karakteristika, om forretningsomfang med og  

 vilkår for forskellige kundegrupper samt om udstedelse og beholdning af  

 værdipapirer, 4)	for banker og sparekasser yderligere om den pålydende  

 værdi af ejerpantebreve, der modtages som sikkerhed for  

 byggelån.
 Stk. 2. Selskaber, foreninger, institutioner o. lign., der  

 ikke driver erhvervsvirksomhed, skal efter anmodning fra Danmarks Statistik  

 afgive oplysninger om virksomhedens art, beliggenhed og ejerforhold,  

 arealanvendelse, personel, arbejds- og lønforhold, lønudgift,  

 investeringsudgift og om aktiver og passiver og bevægelsen i disse.
 Stk. 3. Ud over de oplysninger, der skal afgives i henhold til  

 stk. 1 eller 2, skal der for skoler og andre undervisningsinstitutioner  

 efter anmodning fra Danmarks Statistik afgives oplysninger om de enkelte  

 elevers uddannelsesforløb, uddannelsesretning, klassetrin og aflagte  

 eksaminer.
 Stk. 4. Ud over de oplysninger, der skal afgives i henhold til  

 stk. 1 eller 2, skal der for institutioner for børn, unge,  

 ældre, syge og handicappede m.v. efter anmodning fra Danmarks Statistik  

 afgives oplysninger om ydelsernes art, de indskrevne personer og  

 pladsforhold.
 Stk. 5. Fremsætter en landsomfattende organisation af  

 erhvervsdrivende ønske om, at der inden for det pågældende  

 erhverv tilvejebringes statistiske oplysninger ud over de i stk. 1  

 angivne, kan økonomiministeren efter indstilling fra styrelsen  

 påbyde afgivelse af sådanne oplysninger til Danmarks  

 Statistik.
§ 9. Når indførsel fra og  

 udførsel til udlandet samt varehandel mellem Grønland,  

 Færøerne og det øvrige Danmark ikke omfattes af retsakter  

 om indhentning og bearbejdning af statistiske oplysninger vedtaget af De  

 Europæiske Fællesskaber, skal varemodtagere og vareafsendere  

 meddele oplysning om de ind- og udførte varers værdi, art og  

 mængde, afsendelsesland, oprindelsesland, bestemmelsesland samt  

 transportforhold.
Foretages ind- eller udførslen eller den  

 nævnte varehandel ved andre end de egentlige varemodtagere eller  

 vareafsendere, f.eks. af klarerere eller speditører, skal disse give  

 oplysninger om de egentlige varemodtageres eller vareafsenderes navne og  

 adresser.
 Stk. 2. De nærmere bestemmelser om afgivelse af de i  

 stk. 1 nævnte oplysninger fastsættes af skatteministeren  

 efter indstilling fra styrelsen.
§ 9 a.
Erhvervsdrivende, der sælger  

 serviceydelser til kunder i udlandet eller køber serviceydelser i  

 udlandet, skal efter anmodning fra Danmarks Statistik afgive oplysninger om  

 serviceydelsernes værdi og art samt om, hvilket land serviceydelserne  

 er leveret til eller modtaget fra.
 § 10. Til brug ved opgørelsen af betalings-  

 og kapitalbalancen over for udlandet skal enhver, der har økonomiske  

 mellemværender med udlandet, efter anmodning afgive oplysninger til  

 Danmarks Statistik om indtægter fra og udgifter til udlandet samt om  

 gæld til og tilgodehavender i udlandet.
 § 11. Ejere og lejere af boliger og af lokaler,  

 der anvendes til erhverv, skal efter anmodning fra Danmarks Statistik afgive  

 oplysninger for hver enkelt bolig eller virksomhed om husleje, lejerindskud,  

 boligens eller lokalernes beliggenhed, størrelse, indretning og  

 anvendelse samt, for så vidt angår boliger, antallet af  

 beboere.
 Stk. 2. Ejere og lejere af boliger skal efter anmodning fra  

 Danmarks Statistik afgive de yderligere oplysninger, der er nødvendige  

 ved beregningen af nettoprisindekset.
 § 12. Til brug for tilvejebringelse af en  

 indtægtsstatistik skal erhvervsdrivende efter anmodning fra Danmarks  

 Statistik afgive oplysninger om omsætning, varekøb, omkostninger  

 og avanceberegning, af- og nedskrivninger, henlæggelser og  

 overførsler, udbytter, renteindtægter og -udgifter samt  

 indtægter og udgifter ved bivirksomhed i øvrigt, betalte eller  

 beregnede skatter og afgifter.
 Stk. 2. Til belysning af investerings- og kapitalforhold skal  

 erhvervsdrivende endvidere efter anmodning fra Danmarks Statistik afgive  

 oplysninger om aktiver og passiver samt bevægelsen i disse.
§ 12 a.
Med henblik på statistiske  

 opgørelser over tinglysningen af sælgerpantebreve skal enhver,  

 der til tinglysning indleverer et pantebrev, der udgør en del af  

 berigtigelsen af købesummen i forbindelse med omsætning af fast  

 ejendom, forsyne dokumentet med påtegningen  

 'Sælgerpantebrev'.
 § 13. Den, der undlader rettidigt at meddele de  

 oplysninger, der kræves efter regler fastsat i medfør af  

 § 3 a, efter §§ 8-12 a eller retsakter om indhentning og  

 bearbejdning af statistiske oplysninger vedtaget af De Europæiske  

 Fællesskaber, eller som forsætligt eller ved grov uagtsomhed  

 afgiver urigtige oplysninger, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3. I sager angående de oplysninger, der omtales i  

 § 9, kan bøde pålægges efter reglerne i  

 toldloven.
Stk. 4. Overskridelse af frister for indsendelse af  

 oplysninger, der kræves efter forordninger vedtaget af De  

 Europæiske Fællesskaber om statistikker over udveksling af goder  

 mellem medlemsstaterne, straffes ikke, med mindre der foreligger forsæt  

 eller grov uagtsomhed, men der pålægges den oplysningspligtige en  

 ekspeditionsafgift på 550,- kr.
Ekspeditionsafgift med tillæg af  

 omkostninger kan inddrives ved udpantning.
 Stk. 5. Danmarks Statistik kan fritage den oplysningspligtige  

 for betaling af ekspeditionsafgiften, når det på grund af  

 særlige omstændigheder findes rimeligt.
 Stk. 6. Økonomiministeren fastsætter efter  

 indstilling fra styrelsen de nærmere regler om pålæggelse  

 og opkrævning af ekspeditionsafgiften.
 § 14. Loven træder i kraft den 1. juli  

 1966.
Stk. 2.(Overgangsbestemmelser, udeladt) § 15. Loven gælder ikke for  

 Færøerne.
 Stk. 2. § 3 a gælder ikke for Grønland.
 Lov nr. 295 af 2. maj 2000, der vedrører  

 affattelsen af § 3, stk. 3, § 6, stk. 2, § 8,  

 stk. 1, nr. 3, § 8, stk. 3 og 4, § 9 a, og § 13,  

 stk. 2, indeholder følgende ikrafttrædelsesbestemmelse:
 § 6. Loven træder i kraft den 15. maj  

 2000.
 I samme lovs § 7 fastsættes, at ændringerne ikke  

 gælder for Grønland, men at de ved kongelig anordning kan  

 sættes i kraft på Grønland med de afvigelser, som  

 landsdelens særlige forhold tilsiger.
