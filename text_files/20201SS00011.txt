Beretning afgivet af Epidemiudvalget den 10. marts 2021 Beretning om en markant styrket forebyggende indsats i forhold til covid-19-epidemien i udsatte boligområder 1. Politiske bemærkninger Et flertal i udvalget (S, SF, RV og EL) ser frem til drøftelserne om genåbningen, men ønsker, at det foregår i rette forum, i forhandlinger med regeringen, så det kan vedtages som en samlet pakke med belysning af de samlede konsekvenser, den måtte medføre.
 Et mindretal i udvalget (V, KF og NB) bemærker, at regeringen alt for sent har taget smittesituationen i Vollsmose alvorligt og først for sent har sikret intensiveret fokus på bl.a. massetest to go, smitteopsporing og isolation.
 V, KF og NB mener, at der generelt er behov for en markant styrket forebyggende indsats i forhold til covid-19-epidemien i udsatte boligområder.
V, KF og NB ønsker, at myndighederne er langt mere opsøgende over for de borgere, som er bosat i de udsatte boligområder.
Det bør også gælde over for de borgere, som bor i områder, som endnu ikke fylder i smittestatistikkerne.
Her bør myndighederne også langt mere offensivt gøre opmærksom på mulighederne for at lade sig teste, og myndighederne bør sørge for hurtig indførelse af massetest to go, forebyggelse, intensiveret smitteopsporing og isolation.
2. Udvalgsarbejde Udvalget har behandlet beretningen i 1 møde.
 P.u.v.
