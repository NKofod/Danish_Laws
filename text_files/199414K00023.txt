Nr BTL 23 Betænkning over Forslag til lov om ændring af lov om godskørsel   

 Nr L 23 1994-95, 1. samling Afgivet af Trafikudvalget Afgivet: 19941206 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Et af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget en skriftlig og mundtlig henvendelse fra  

 Erhvervenes Transportudvalg.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres,  

 Centrum-Demokraternes og Enhedslistens medlemmer af udvalget) lovforslaget  

 til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Der er flere grunde til, at Fremskridtspartiet ikke kan støtte  

 lovforslaget, bl.a. mener mindretallet ikke, at politiets beføjelser skal  

 udvides så meget, som det er tilfældet i lovforslaget.
Her får politiet  

 mulighed for dels at tilbageholde køretøjet og dels at foretage ransagninger.
Fremskridtspartiet er ligeledes uenig i hensigten om at straffe  

 transportkøbere, der bestiller transport hos et vognmandsfirma uden godkendt  

 køretilladelse.
Mindretallet mener ikke, det er rimeligt, at transportkøbere  

 skal kunne straffes, fordi det i mange tilfælde vil være næsten umuligt for  

 en transportkøber at konstatere, om der findes en gyldig køretilladelse.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Bilag Et af udvalgets spørgsmål til trafikministeren og dennes besvarelse heraf Spørgsmål 10:
»Kan ministeren bekræfte, at han i den reviderede bekendtgørelse om  

 godskørsel, jf. bilag 10, vil følge De danske Landboforeningers forslag til  

 præcisering af reglerne om tilladelseskravene til godskørsel, således at  

 disse ikke kommer til at omfatte affaldsudbringning på landbrugsjord og  

 anvendelse af slamsugere og kombineret slamsugere/spulere, jf.
De danske  

 Landboforeningers skrivelse af 10. november 1994, jf. bilag 10.« Svar:
 Jeg kan oplyse, at der er indkaldt til møde mandag den 12. december 1994  

 vedrørende de planlagte ændringer af godskørselsbekendtgørelsen, herunder  

 spørgsmålet om slamsugere skal være omfattet af tilladelseskravet.
 Vognmandsorganisationerne Danske Vognmænd, Foreningen af Danske  

 Eksportvognmænd samt Vognmandsfagets Arbejdsgiverforening og  

 Færdselsstyrelsen er inviteret til at deltage i mødet.
 Med henblik på en nærmere drøftelse af tilladelseskrav til slamsugere er  

 Landbrugsministeriet, De danske Landboforeninger samt Landsforeningen Danske  

 Maskinstationer også inviteret til at deltage i mødet.
 Foreningens synspunkter vedrørende slamsugere vil selvfølgelig indgå i  

 drøftelserne om ændring af godskørselsbekendtgørelsen.
 Der vil blive taget stilling til en endelig afklaring af dette spørgsmål,  

 når de planlagte ændringer har været nærmere drøftet på mødet.
 Hvis Trafikudvalget måtte ønske det, er jeg parat til at orientere  

 udvalget om mine overvejelser, inden jeg udsteder den nye  

 godskørselsbekendtgørelse.
