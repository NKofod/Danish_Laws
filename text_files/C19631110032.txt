 Under hensyn til den bevismæssige betydning, der i sager om overtrædelse  

 af færdselslovens § 16 (se nu færdselsloven af 1976 § 53) tillægges udfaldet  

 af blod- og urinprøver, skal jeg efter forhandling med justitsministeriet  

 anmode om, at kuverterne med disse prøver inden indsendelsen til  

 Retsmedicinsk Institut forsegles eller sammenhæftes med klemmer eller på  

 lignende måde og forsynes med klæbestrimmel med embedets stempel, således at  

 strimmelen sidder over klemmernes spidser.
 Lægerne vil gennem Ugeskrift for læger blive gjort bekendt med betydningen  

 af, at de, når der ved samme lejlighed udtages blodprøver af flere personer,  

 udtager og emballerer hver prøve, før den næste udtages.
