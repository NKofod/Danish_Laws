 I medfør af tekstanmærkning 77 til konto 17.49.24 på finansloven for 1994  

 fastsættes følgende:
Målgruppe § 1.  Arbejdsformidlingen kan i 1994 tilbyde en særlig  

 indsats for ledige, som efter 2. arbejdstilbud har mistet retten til dagpenge  

 efter 1. juli 1992, fordi de ikke længere opfylder arbejdskravet i  

 arbejdsløshedsforsikringsloven, og som ikke er berettiget til kontanthjælp.
Aktiviteter § 2.  Arbejdsformidlingen skal inden 1. juli 1994  

 tilbyde den ledige en samtale om muligheder for tilbud med henblik på at få  

 beskæftigelse på det almindelige arbejdsmarked.
 § 3.  Tilbudene skal være køb af oplærings- og  

 uddannelsesaktiviteter efter lov om en aktiv arbejdsmarkedspolitik.
 Stk. 2.  Tilbud, som er påbegyndt i 1994, kan  

 videreføres i 1995.
Styring § 4.  Arbejdsmarkedsrådet fastsætter de nærmere  

 retningslinier for indsatsens omfang og indhold.
Klagebestemmelse § 5.  Klager over Arbejdsformidlingens afgørelser  

 efter § 1 kan, inden 4 uger efter afgørelsen er meddelt, indbringes for  

 Arbejdsmarkedsrådet, hvis afgørelse er endelig.
Afrapportering § 6.  Arbejdsmarkedsstyrelsen udarbejder en rapport om  

 forsøget.
Rapporten indsendes til arbejdsministeren med Landsarbejdsrådets  

 udtalelse.
Ikrafttrædelse § 7.  Bekendtgørelsen træder i kraft den 15. maj 1994.
