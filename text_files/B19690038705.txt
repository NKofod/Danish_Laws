 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965, fastsættes herved følgende:
A.
Almindelige bestemmelser.
 § 1.  Definitioner.
 I denne bekendtgørelse skal de nedenstående udtryk, for så vidt ikke andet  

 særskilt er fastsat, anses defineret eller nærmere bestemt som angivet  

 nedenfor eller i den paragraf, hvortil der henvises.
 Brændselsolieaggregater: - Ethvert udstyr, der bruges til behandling af  

 brændselsolie for oliefyrede kedler, eller udstyr til behandling af forvarmet  

 olie til maskineri af typen med indvendig forbrænding og omfatter alle  

 trykoliepumper, oliefiltre og olieforvarmere med et højere arbejdstryk end  

 1,8 ato.
 Centralvarmekedler, se § 43.
 Direktoratet: - Direktoratet for statens skibstilsyn.
 Fiskeskib: - Ethvert skib, der er forsynet med fiskericertifikat i henhold  

 til lov om skibsregistrering.
 Fordamperhedeflade, se § 19.
 Forvarmet olie, se § 11, litra b.
 Godkendt: - Godkendt af direktoratet.
 Hestekraft (hk): - Den af direktoratet for skibets maskineri fastsatte  

 ydelse udtrykt i hestekraft.
Ikke-brændbare materialer: - Materialer, der kan godkendes som  

 ikke-brændbare efter en af direktoratet nærmere fastsat prøvningsmetode.
Alle  

 andre materialer er »brændbare materialer«.
 Indenrigs fart: - Al fart, der ikke er international fart.
 International fart: - Fart fra dansk til udenlandsk havn eller omvendt  

 eller mellem to udenlandske havne samt fart til og fra Færøerne eller til og  

 fra Grønland.
 Kedler med højt tryk: - Kedler med et tilladt arbejdstryk af 12,65 ato  

 eller derover.
 Klasset anvendt på skib, maskinanlæg o.s.v.: - Et skib eller et anlæg  

 m.v., der har gyldigt certifikat i et af ministeriet anerkendt  

 klassifikationsselskab.
 Køleanlæg, se § 66.
 Lastskib: - Ethvert skib, der ikke er et passagerskib.
 Lav flammespredningsevne anvendt på en overfladebeklædning eller et  

 materiale til behandling af overflader: - En beklædning eller et materiale,  

 som har en under hensyntagen til risiko for brand begrænset evne til at  

 sprede flammer, en evne der bestemmes efter en af direktoratet nærmere  

 fastsat prøvningsmetode.
Maskinrum: - Maskinrum af kategori A samt alle andre rum, der indeholder  

 fremdrivningsmaskineri, kedler, brændselsolieaggregater, dampmaskiner og  

 maskineri af typen med indvending forbrænding, samt trunke til sådanne rum.
I  

 passagerskibe, der befordrer flere end 36 passagerer, tillige rum, der  

 indeholder generatorer og vigtigt elektrisk maskineri,  

 oliefyldningsinstallationer, køle-, stabiliserings-, ventilations- og  

 luftkonditioneringsmaskineri, og lignende rum samt trunke til sådanne rum.
Maskinrum af kategori A: - Alle rum, der indeholder maskineri af typen med  

 indvendig forbrænding for eller som indeholder oliefyrede kedler eller brændselsolieaggregater, samt  

 trunke til sådanne rum.
 Metal: - Kobberlegeringer.
 Ministeriet: - Handelsministeriet.
 Passagerfartøj: - Et passagerskib under 20 tons.
 Passagerskib: - Et skib, som er indrettet til at befordre eller befordrer  

 flere end 12 passagerer.
 Skoddæk: - Det øverste dæk, til hvilket de tværskibs vandtætte skodder er  

 ført op.
 Tons: - Registertons brutto.
 § 2.  Anvendelsesområde.
a.
De i denne bekendtgørelse indeholdte forskrifter kommer, hvor intet  

 andet er bestemt, til anvendelse på ethvert b.
Skibe og fartøjer, for hvilke det er bestemt, at bekendtgørelsen i sin  

 helhed eller visse dele deraf ikke skal finde anvendelse, skal efterkomme de  

 anvisninger, som i det enkelte tilfælde måtte blive givet af statens  

 skibstilsyn.
c.
Lystfartøjer under 20 tons er ikke omfattet af bekendtgørelsen.
d.
For skibe, der ikke omfattes af litra a, 1) og 2), kan der i  

 almindelighed ikke stilles strengere krav med hensyn til bygning og  

 indretning af maskinanlæg m.v. end hjemlet ved de hidtil gældende  

 forskrifter, men direktoratet vil, når sådanne skibe, der ikke allerede  

 opfylder disse forskrifter, underkastes væsentlige ændringer i skibets  

 maskinanlæg m.v. eller større reparationer, som er en følge af forudbestemte  

 planer, men ikke af havari, undersøge forholdene i hvert enkelt tilfælde med  

 henblik på sådanne forbedringer til forøgelse af sikkerheden, som måtte være  

 praktisk gennemførlige og rimelige.
 § 3.  Konstruktion og godkendelse.
a.
Maskinanlæg, kedelanlæg, brændselsolieinstallationer, køleanlæg o.lign.  

 samt alt tilbehør til sådanne anlæg skal besidde den fornødne styrke og skal  

 være forsvarligt indrettet og opstillet.
b.
For uklassede maskin- og kedelanlæg m.v. gælder med hensyn til  

 konstruktion, styrke og materialedimensioner, hvor intet andet er fastsat, i  

 almindelighed tilsvarende regler, som anvendes af et af de af ministeriet til  

 enhver tid anerkendte klassifikationsselskaber som betingelse for, at  

 vedkommende anlæg kan opnå optagelse i klasse.
c.
For anlæg, som er klasset, eller som bygges til optagelse i klasse,  

 anerkendes klassens regler som fyldestgørende på de områder, disse regler  

 dækker.
d.
Uanset det i litra c anførte kan direktoratet, hvor særlige forhold gør  

 sig gældende, stille strengere krav til et anlæg end foreskrevet ved klassens  

 regler.
e.
Med hensyn til godkendelse på projekteringsstadiet og anden  

 forhåndsgodkendelse af maskineri henvises til §§ 5 og 6 i bekendtgørelse nr.  

 173 af 21. maj 1965 om forskrifter for skibes bygning og udstyr m.v.
 § 4.  Ækvivalens.
a.
Hvor denne bekendtgørelse foreskriver, at et nærmere angivet anlæg,  

 tilbehør, materiale, redskab eller apparat eller type derpå skal anbringes  

 eller findes om bord, eller at nogen særlig foranstaltning skal træffes, kan  

 direktoratet tillade, at ethvert andet anlæg, tilbehør, materiale, redskab  

 eller apparat eller type derpå anbringes eller findes om bord, eller at  

 enhver anden foranstaltning træffes, hvis direktoratet efter afholdte prøver  

 eller på anden måde finder, at sådant anlæg, tilbehør, materiale, redskab  

 eller apparat eller type derpå eller sådan foranstaltning er mindst lige så  

 effektiv som de i denne bekendtgørelse foreskrevne.
b.
Om enhver sådan tilladelse skal der gives meddelelse i det af  

 direktoratet publicerede meddelelsesblad.
 § 5.  Bekendtgørelsen skal findes om bord.
 I skibe med maskineri, hvis hestekraft er over 400, skal der findes et  

 eksemplar af nærværende bekendtgørelse.
B.
Maskininstallationer i og uden for maskinrum samt indretning af  

 maskinrum.
 § 6.  Almindelige sikkerhedsbestemmelser.
a.
Ved installationer i maskinrum skal der tages rimeligt hensyn til  

 sikkerheden for ombordværende personers liv samt til skibets sikkerhed.  

 Maskinrum skal endvidere være således indrettet, at de personer, der betjener  

 de forskellige anlæg og installationer, kun ved mangel på tilbørlig  

 forsigtighed udsættes for at komme til skade.
b.
Maskinrum, maskinanlæg og udrustning i maskinrum skal være således  

 konstrueret og tilrettelagt, at der på rimelig måde tages mest muligt hensyn  

 til sundhedstilstanden om bord, de ombordværendes velbefindende og deres  

 beskyttelse mod støj og andre invaliderende eller helbredsnedbrydende  

 påvirkninger.
c.
Alt maskineri samt kedelanlæg m.v. skal være tilgængeligt for pasning  

 og eftersyn.
Bevægende dele skal være afskærmet på betryggende måde, og der  

 skal i fornødent omfang være anbragt solide og forsvarligt sikrede gelændere,  

 håndlister, fodskærme eller lignende.
Dørk og ristværker skal være skridsikre  

 og skal være udført af stål eller andet ikke-brændbart materiale.
d.
Kranbjælker, kranløbere, kraner og taljer skal være mærket med  

 arbejdsbelastningen.
Krankroge skal være konstrueret med sikring mod  

 udhugning.
e.
Trykmålere, udsat for damp- eller lufttryk over 2 ato, skal være  

 således konstrueret eller anbragt, at der ikke ved brud i målerens indvendige  

 dele kan opstå risiko for tilskadekomst.
f.
Damprør skal være isoleret, beklædt og skærmet i det omfang, hensynet  

 til afværgelse af tilskadekomst kræver det.
g.
Der skal være draget omsorg for, at alle samlinger på udstødsrør og  

 lyddæmpere er tætte, skærmet og/eller isoleret med ikke-brændbart materiale i  

 tilstrækkeligt omfang.
h.
Alle udstødsrør fra maskineri af typen med indvendig forbrænding skal  

 være ført særskilt til fri luft, eller der skal være truffet andre  

 foranstaltninger til forhindring af røggasforgiftning.
i.
Fast anbragte beholdere, der indeholder luftarter under tryk til andre  

 formål end igangsætning og manøvrering, skal med hensyn til konstruktion,  

 styrke og materialedimensioner opfylde de af direktoratet fastsatte eller  

 anerkendte regler, jfr. § 3. Sådanne beholdere skal i almindelighed være  

 udstyret som i § 47 foreskrevet.
Beholdere med et arbejdstryk under 2 ato kan  

 udføres af amindelig beholderplade.
j.
Transportable beholdere, såsom ilt- og gasflasker,  

 ildslukningsapparater m.v., skal med hensyn til konstruktion, indretning og  

 mærkning opfylde de til enhver tid gældende bestemmelser for sådanne  

 beholdere.
Enhver CO2-beholder til ildslukningsformål skal, hvad enten den  

 indgår som del af et fast installeret brandslukningsanlæg eller forefindes  

 ombord som transportabel ildslukker, være udstyret med godkendt sprængplade,  

 der vil sprænges ved et tryk, der ligger passende lavere end beholderens  

 prøvetryk.
k.
Transportable beholdere for trykluft til luftværktøj o.lign. skal med  

 hensyn til konstruktion, styrke, materialedimensioner og udstyr i  

 almindelighed opfylde bestemmelserne i § 47.
l.
Alle transportable beholdere for sammentrykkede, fordråbede eller under  

 tryk opløste luftarter, som kan nære en eventuel brand, skal straks efter  

 brugen anbringes på et over skoddækket passende sted, hvorfra der er direkte  

 adgang til frit dæk.
m.
Drivhjul, transmissioner og andre bevægende dele på spil, kraner og  

 andet maskineri uden for maskinrum skal være skærmet på betryggende måde.  

 Alle spil skal være forsynet med bremsemekanisme.
Spilkoblinger og, om  

 nødvendigt, manøvrehåndtag skal have pålidelig låseanordning.
 § 7.  Belysning.
a.
Maskinrum skal være godt belyst ved elektrisk lys.
I passagerskibe og i  

 lastskibe på 500 tons og derover skal installationen være opdelt i mindst to  

 grupper.
b.
I passagerskibe og lastskibe på 5.000 tons og derover skal der  

 endvidere være installeret nødbelysning i forbindelse med skibets  

 nødenergikilde.
c.
I andre skibe skal der som reserve findes fast anbragte elektriske  

 batterilamper af hensigtsmæssig konstruktion og i fornødent antal.
 § 8.  Evakueringsveje.
a.
Fra ethvert maskinrum skal der være sikret betryggende  

 evakueringsmuligheder.
b.
Lejdere i maskinrum skal være af stål og skal være skærmet på  

 undersiden.
Trælejdere kan dog anvendes i fiskeskibe bygget af træ.
c.
Lejderne og ristværkerne skal være således placeret, at man hurtigt kan  

 komme op.
d.
Fra ethvert maskinrum af kategori A skal der være to  

 evakueringsmuligheder.
Specielt skal følgende bestemmelser være opfyldt:
1. Hvor rummet er under skoddæk, skal de to op- og  

 udgangsmuligheder bestå af enten 2. Hvor rummet er placeret over skoddæk, skal de to  

 udgangsveje være anbragt så langt fra hinanden som muligt og føre til døre,  

 hvorfra der er adgang til udskibningsdæk.
Hvor der i forbindelse med  

 udgangsvejene fra sådanne rum anvendes lejdere, skal disse være af stål.
e.
For skibe under 1.000 tons kan direktoratet under hensyntagen til såvel  

 maskinrummets udstrækning som størrelsen og indretningen af den øverste del  

 af rummet frafalde kravet om to evakueringsmuligheder fra maskinrum under  

 skoddæk.
f.
Direktoratet kan endvidere frafalde kravet om to evakueringsmuligheder  

 fra maskinrum over skoddæk under hensyn til arten og placeringen af rummet  

 samt til, om personer normalt er beskæftiget i dette, alt under forudsætning  

 af, at der ved enten en dør eller en lejder er skabt en sikret udgangsvej til  

 udskibningsdæk.
 § 9.  Søforbindelser og rørledninger for vand m.v.
a.
Alle søforbindelser samt afgangsåbninger i skibssiden med forbindelse  

 til maskineriet skal være forsynet med let tilgængelige haner elle ventiler,  

 der skal anbringes direkte på yderklædningen eller på stålkasser opbygget på  

 denne.
Afstandsstykker af kraftig stålkonstruktion, der skal være så korte  

 som muligt, kan tillades anbragt mellem afspærringsmidlet og yderklædningen.  

 Alle sådanne haner og ventiler skal kunne betjenes lokalt og være forsynet  

 med indikator, der viser, om hanen eller ventilen er åben eller lukket.
b.
Alle haner og ventiler, der er anbragt under dybeste vandlinie, skal  

 være af stål, bronze eller andet godkendt sejgt materiale.
Almindeligt  

 støbejern eller lignende materialer må ikke anvendes.
c.
Søforbindelsernes håndhjul eller håndtag skal være let tilgængelige for  

 betjening.
Alle ventiler, der anvendes som søforbindelser, skal lukke for en  

 højregående bevægelse af deres håndhjul.
d.
Afgangshane eller -ventil på skibssiden for udblæsningsvand fra kedler  

 skal være anbragt på et let tilgængeligt sted og ikke under dørkplader.
Hane  

 eller ventil skal være således indrettet, at man let kan se, om den er åben  

 eller lukket.
Haner skal være forsynet med sikkerhedsskærm, der er således  

 indrettet, at nøglen ikke kan løftes af, når hanen er åben.
e.
Udstødningsledninger, der udmunder under dybeste vandlinie eller i  

 dennes umiddelbare nærhed, skal være placeret således, at vand ikke ad denne  

 vej kan trænge ind i motoren, og de skal direkte på yderklædningen have et  

 afspærringsmiddel, der kan betjenes fra dæk.
f.
Pumper, ventiler, haner og rørledninger skal være installeret og  

 forbundet således, at vand fra sø eller vandtanke ikke kan løbe til noget rum  

 i skibet eller fra et rum til et andet.
Hvert lænserør fra pumper, der også  

 kan suge fra søen, skal være forsynet enten med en afspærrelig kontraventil  

 eller med en hane, der er således indrettet, at der ikke kan skabes  

 forbindelse fra sø eller vandtanke til lænsesystemet.
g.
Rørledninger gennem lastrum skal være sikret mod beskadigelse.
h.
Såfremt rørledninger i maskinrum farvemærkes, skal de af direktoratet  

 godkendte regler følges.
i.
Alle ventiler og haner i rørsystemer, såsom lænse- og ballastsystemer,  

 brændsels- og smøreoliesystemer, brandsluknings- og spulesystemer, kølevands-  

 og sanitære systemer m.v. skal være tydeligt mærket med deres funktioner.
j.
Der skal i skibe på 50 tons og derover forefindes principtegninger over  

 alle de i litra i nævnte rørsystemer, og på sådanne principtegninger skal  

 alle ventiler være markeret og deres funktioner beskrevet.
C.
Installationer for brændbare olier.
 1. Brændselsolie.
 § 10.  Flammepunkt.
a.
I passagerskibe samt i lastskibe på 500 tons og derover må den anvendte  

 brændselsolie ikke have et flammepunkt lavere end 61 grader C; som  

 brændselsolie til nødgeneratorer kan dog anvendes olie med et lavere  

 flammepunkt, men ikke under 43 grader C.
Direktoratet kan tillade anvendelse  

 af brændselsolie med flammepunkt mellem 43 grader C og 61 grader C, forudsat  

 at der er truffet sådanne sikkerhedsforanstaltninger, som måtte anses for  

 nødvendige, navnlig til sikring af, at temperaturen i de rum, hvor olien  

 opbevares og anvendes, under alle normale forhold kan holdes mindst 10 grader  

 C under oliens flammepunkt.
b.
Anvendelse af brændselsolie med lavere flammepunkt end 43 grader C  

 forudsætter direktoratets tilladelse.
c.
Flammepunktsbestemmelse skal ske med godkendt apparatur efter systemet  

 »lukket beholder«.
 § 11.  Almindelige installationsforskrifter.
a.
Alle til et brændselsoliesystem hørende dele - herunder rørsystemer -  

 indeholdende forvarmet olie under et højere tryk end 1,8 ato skal, så vidt  

 det er praktisk muligt, være anbragt over maskinrumsdørken og under alle  

 omstændigheder således, at eventuelle lækager let kan observeres.
De dele af  

 maskinrum, hvor sådanne installationer forefindes, skal være særlig godt  

 belyst.
b.
Ved forvarmet olie forstås olie, hvis temperatur efter forvarmer er  

 højere end 61 grader C eller højere end oliens aktuelle flammepunkt, hvis  

 dette er lavere.
c.
I hovedtanke må olien ikke forvarmes til højere temperatur end 40  

 grader C.
d.
I passagerskibe må brændselsolietanke, der indgår i skibets  

 konstruktion - bortset fra dobbeltbundtanke - ikke uden direktoratets  

 tilladelse støde op til maskinrum af kategori A.
Sådan tilladelse vil i  

 almindelighed være betinget af, at tankene er opbygget direkte på  

 dobbeltbundtanke, og at arealet af tanksider vendende mod maskinrummet er så  

 lille som muligt.
e.
I stålskibe skal anvendelse af frit opstillede brændselsolietanke så  

 vidt muligt undgås, og sådanne tanke må i passagerskibe ikke være anbragt i  

 maskinrum af kategori A.
Frit opstillede settling- eller servicetanke skal  

 være tilgængelige for observation og skal, hvis de ikke er placeret i særlig  

 dertil bestemte rum, være opstillet i olietætte kofferdamme eller  

 spildebakker.
f.
Der skal forefindes tilstrækkelig midler til udskilning af vand og  

 andre urenheder fra brændselsolien.
g.
Oppumpning af brændselsolie til settling- og/eller servicetanke skal  

 kunne foretages ved hjælp af mindst to af hinanden uafhængige midler.
 § 12.  Brændselsolietankes konstruktion og tilbehør.
a.
Enhver tank skal være forsynet med fornødne rensedæksler, effektive  

 pejlarrangementer, luftrør og fylderør, indrettet og placeret på en sådan  

 måde, at spild af olie kun kan forekomme i tilfælde af lækage.
Luftrør,  

 pejlrør og fylderør skal være tydeligt mærket ved deres udmunding.
b.
Alle på tankene anbragte haner, ventiler, rensedæksler o.lign. skal  

 være udført af stål, og pakningsmateriale skal være oliemodstandsdygtigt og  

 således anbragt, at det i tilfælde af brand ikke kan blive beskadiget i en  

 sådan grad, at der opstår væsentlige lækager.
c.
Såfremt tankene har bundaftapningshane eller -ventil for aftapning af  

 vand og slam, skal denne være af den selvlukkende type.
d.
Mandehuller og rensedæksler skal fortrinsvis være anbragt i tankenes  

 topplader eller, hvor forholdene ikke tillader dette, så nær tanktoppen som  

 praktisk muligt.
e. 1. Pejlrør skal udgå fra det højeste sted på tanken og skal være  

 anbragt i forsvarlig afstand fra fylderør.
De skal med de i pkt. 3 nedenfor  

 nævnte undtagelser være ført til et let tilgængeligt sted over skoddækket og  

 må ikke udmunde i aptering, maskinrum eller akkumulatorbatterirum; udmunder  

 de i andre indelukkede rum, skal de være forsynet med selvlukkende haner  

 eller aflåselige olietætte dæksler.
2. Andre midler til kontrol af oliestanden kan  

 tillades, hvis de ikke har forbindelse til tanken under tanktop, og forudsat  

 at eventuel svigten af disse midler eller overfyldning af tanken ikke kan  

 medføre lækage ved eller gennem sådant armatur.
Hvis pejlarrangementet  

 forbindes til tanken under dennes top, skal sådant arrangement være specielt  

 godkendt.
3. Korte pejlrør til dobbeltbundtanke kan anvendes i  

 maskinrum og tunneller, såfremt de anbringes på let tilgængelige steder og på  

 en sådan måde, at overflod eller sprøjt af olie fra pejlrøret ikke frembyder  

 umiddelbar fare for brands opståen.
Sådanne korte pejlrør skal være forsynet  

 med selvlukkende haner.
f. 1. Enhver brændselsolietank skal være forsynet med luftrør, der skal  

 være ført til fri luft, dog kan luftrør fra flere tanke være tilsluttet  

 fælles afgangsrør med fornøden lysning.
Luftrørs udmunding skal være  

 indrettet således, at indtrængen af vand forhindres.
 2. I skibe, hvor direktoratets tilladelse til  

 anvendelse af brændselsolie med lavere flammepunkt end 43 grader C  

 foreligger, jfr. § 10, litra b, skal luftrørenes udmunding være forsynet med  

 sikkerhedsnet, som let kan rengøres og udskiftes, og udmundingerne skal have  

 et areal, der er det dobbelte af luftrørenes.
 g. 1. Eventuelle settlingtanke og/eller servicetanke skal foruden luftrør  

 være forsynet med overflodsrør ført til en tilstrækkelig stor bund- eller  

 overflodstank.
 2. Ethvert overflodsrør fra tanke, bortset fra  

 dobbeltbundtanke, skal være forsynet med skueglas, og der skal forefindes  

 alarmudstyr, der alarmerer enten ved eller umiddelbart før overløb.  

 Alarmudstyr kan udelades, såfremt automatisk stop for pumper forefindes.
 h. 1. Fylderør til tanke, bortset fra dobbeltbundtanke, skal være ført til  

 tanktop eller dennes umiddelbare nærhed; såfremt dette ikke er praktisk  

 muligt, skal de være forsynet med ventiler eller haner som foreskrevet i §  

 18, litra g.
 2. Fylderør, der udmunder i dækket, skal slutte tæt  

 til dette, og ethvert fylderør skal være således indrettet, at eventuelt  

 oliespild under fyldning ikke kan løbe til skibets indre.
i.
Pejlrør, fylderør og luftrør skal være beskyttet mod mekanisk overlast  

 og skal udmunde på et efter skibstilsynets skøn sikkert sted.
 § 13.  Frit opstillede brændselsolietanke.
a.
Alle brændselsolietanke, der ikke indgår i skibets konstruktion, skal  

 opfylde de i § 12 fastsatte forskrifter, for så vidt disse efter deres natur  

 kan komme til anvendelse.
b.
Sådanne tanke skal være fast anbragt, og tanke, som rummer mere end 50  

 liter, skal være udført som svejste stålkonstruktioner.
c.
Pladetykkelsen skal for tanke med et rumindhold mellem 50 og 200 liter  

 være mindst 3 mm og for større tanke ikke under 5 mm.
d.
Tankene skal være konstrueret med fornødne skvalpeplader og indvendige  

 afstivninger, således at pladesamlingerne ikke kan blive udsat for skadelige  

 bøjningspåvirkninger.
e.
For tanke med et rumindhold på 50 liter og derunder kan samling ved  

 dobbeltfalsning og lodning tillades, hvor det anvendte materiale med hensyn  

 til art og godstykkelse er egnet for en sådan samlingsmåde, og tankene i  

 øvrigt besidder den fornødne styrke.
f.
Anvendelse af brændselsolietanke, der ikke er fremstillet af stål eller  

 kobber, forudsætter direktoratets tilladelse.
 2. Smøreolie.
 § 14.  Installationsforskrifter.
a.
Oliestanden i enhver smøreolietank skal hurtigt og let kunne bestemmes.  

 For tanke, der fyldes fra dæk, skal såvel pejlrør som luftrør og eventuelle  

 overflodsrør være ført til et efter skibstilsynets skøn sikkert sted.
b.
Installationer for opbevaring, fordeling og brug af smøreolie til  

 tryksmøringssystemer skal i maskinrum af kategori A og, så vidt det er  

 praktisk muligt, også i andre maskinrum opfylde følgende bestemmelser:
1. Alle til et smøreoliesystem hørende dele - herunder  

 rørsystemer - indeholdende forvarmet olie under tryk skal, så vidt det er  

 praktisk muligt, være anbragt således, at eventuelle lækager let kan  

 observeres.
De dele af maskinrummet, hvor sådanne installationer forefindes,  

 skal være særlig godt belyst.
 2. Ethvert sådant system skal være forsynet med  

 midler, der forhindrer utilsigtet overtryk i tanke, rørledninger og fylderør  

 m.v.
 3. Til pejling af olie i tanke, der indgår i et sådant  

 system, kan andre midler end pejlrør anvendes, forudsat at de ikke har  

 forbindelse til tankene under tanktop, og at eventuelle fejl ved sådanne  

 midler ikke kan medføre, at olie udtømmes.
c.
Smøreolietrykfiltre i fremdrivningsmaskiners og i vigtige  

 hjælpemaskiners smøresystemer skal være således indrettet, at rensning kan  

 foretages under gang.
 3. Andre brændbare olier.
 § 15.  Installationsforskrifter.
 Installationer for opbevaring, fordeling og brug af andre brændbare olier  

 end brændselsolier og smøreolier, f.eks. olie under tryk i  

 tryktransmissionssystemer, kontrol- og aktiveringssystemer, varmesystemer  

 o.lign., skal opfylde følgende bestemmelser:
 1. Enhver olietank skalvære forsynet med midler,  

 hvormed oliestanden hurtigt og let kan bestemmes, og tanke med tilbehør,  

 bortset fra mindre brugstanke, der kun er indrettet for manuel påfyldning af  

 olie direkte ved tanken, skal være indrettet og placeret på en sådan måde, at  

 spild af olie kun kan forekomme i tilfælde af lækage.
 2. Hvis pejlarrangementet forbindes til tanken under  

 dennes top, skal arrangementet specielt godkendes.
 3. Alle rørledninger skal være af stål eller andet  

 godkendt materiale og skal være beregnet for arbejdstrykket, dog mindst 14  

 ato.
 4. På steder, hvor det for skibstilsynet godtgøres at  

 være nødvendigt, kan slangeforbindelser af godkendt materiale og konstruktion  

 tillades anvendt.
D.
Foranstaltninger til hindring af brands opståen, udvikling og  

 spredning.
 1. Brandforebyggende foranstaltninger.
 § 16.  Forskellige bestemmelser.
a.
Maskinrum skal overalt være godt ventileret.
Ventilationsanlægget skal  

 være således udformet, at der under normale driftsforhold ikke kan forekomme  

 ansamling af oliedampe eller andre farlige luftarter noget sted i rummet, og  

 at der sikres tilstrækkelig luftfornyelse samt passende temperatur i rummet.
b.
I stålskibe skal anvendelse af træværk i maskin- og kedelrum samt i  

 akselgange undgås.
I træskibe skal alt træværk i umiddelbar nærhed af  

 maskineriets varmere dele, herunder også ledninger for trykrøgluftopladning,  

 være beklædt med blikplader med ikke-brændbart isolerende underlag.
c.
Svinghjul skal være skærmet i en sådan udstrækning, at eventuel olie-  

 eller vandansamling under maskinrumsdørken ikke af svinghjulet kan blive  

 slynget ud i rummet.
d.
Udstødsledninger skal, så vidt det er praktisk muligt, holdes i en  

 afstand af mindst 0,75 m fra tanke indeholdende brændbare olier.
e.
Er der i maskinrum installeret kul- eller koksfyrede varmekedler, skal  

 der ved skærmplader eller lignende træffes passende foranstaltninger til at  

 hindre aske eller gløder i at spredes uden for kedlen.
f.
Til opbevaring af fedtet tvist skal der findes en med hængslet låg  

 forsynet stålbeholder.
g.
I maskinrum indeholdende maskineri af typen med indvendig forbrænding  

 og/eller oliefyrede kedelanlæg skal der på iøjnefaldende sted være anbragt  

 opslag fra statens skibstilsyn om, hvad der skal iagttages for afværgelse af  

 brand.
 § 17.  Særlige bestemmelser vedrørende brændbare  

 olier.
a.
Brændselsolie- og smøreolietanke samt tanke for andre brændbare olier  

 skal være således placeret, at olie fra eventuel lækage ved tankarmatur  

 o.lign. ikke kan dryppe på varme rør eller varme overflader, ligesom det ved  

 passende afskærmning eller på anden måde skal søges forebygget, at olie fra  

 eventuel lækage ved pumper, højtryksrørledninger, filtre eller forvarmere kan  

 komme i berøring med varme rør og overflader eller elektriske installationer,  

 der kan give anledning til antændelse.
b.
Der skal være truffet foranstaltninger til at forhindre utilsigtet  

 overtryk i olietanke eller dele af oliesystemet, herunder fylderør.
c.
Aflastningsventilers afgangsrør, luftrør og overflodsrør skal udmunde  

 på steder, der efter skibstilsynets skøn anses for sikre.
d.
Frit opstillede tanke, centrifuger, oliefyringsaggregater, pumper og  

 forvarmere m.v. skal være forsynet med kofferdamme eller passende  

 spildebakker, hvorfra udsivet eller spildt olie gennem drænrør forsynet med  

 kontraventil kan ledes til passende dimensioneret tank, hvorfra der kan  

 lænses, og som er forsynet med luftrør ført til frit dæk.
e.
Alle rørledninger, filtre og forvarmere m.v. skal være af stål eller  

 andet godkendt materiale.
f.
Til forvarmet olie under tryk skal anvendes trukne stålrør.
g.
Pakningsmateriale skal være så tyndt som muligt og skal være således  

 anbragt, at det i tilfælde af brand ikke vil give anledning til væsentlige  

 lækager.
h.
Olieledninger skal i videst mulig udstrækning være beskyttet mod  

 overlast og sikret tilstrækkelige ekspansionsmuligheder.
i.
På steder, hvor det for skibstilsynet godtgøres at være nødvendigt, kan  

 korte slangeforbindelser af godkendt materiale og konstruktion anvendes.
 2. Foranstaltninger til hindring af brands udvikling  

 og spredning.
 § 18.  Forskellige bestemmelser.
a.
Bestemmelserne i denne paragraf er gældende for alle maskinrum af  

 kategori A og, hvor direktoratet finder det nødvendigt, også for andre  

 maskinrum.
For træskibe gælder bestemmelserne kun i den udstrækning, de er  

 praktisk gennemførlige.
b.
Antallet af skylights, døre, ventilationsåbninger, herunder åbninger i  

 skorsten for ventilationsafgang og andre åbninger til maskinrum, skal holdes  

 så lavt som muligt, dog under hensyntagen til nødvendig ventilation og sikker  

 drift af skibet.
c.
Lemme på eventuelle skylights skal være af stål.
Der skal være truffet  

 foranstaltninger til, at røg kan udluftes fra rummet.
d.
Døre, bortset fra vandtætte døre, der betjenes maskinelt, skal være  

 således anbragt, at sikker lukning i tilfælde af brand i rummet kan opnås, og  

 skal opfylde følgende betingelser:
 1. Sådanne døre mellem maskinrum og den øvrige del af  

 skibet skal i alle passagerskibe samt i lastskibe på 500 tons og derover være  

 af stål og skal enten kunne betjenes maskinelt eller være af selvlukkende  

 type.
 2. I passagerskibe skal sådanne døre være af godkendt  

 type og konstruktion, og den selvlukkende mekanisme skal kunne lukke dørene  

 imod en hældning på 3 1/2 grader.
 3. Døre af selvlukkende type må kun kunne fastholdes i  

 åben stilling, såfremt fastholdemekanismen er fjernstyret og af en fejlsikker  

 konstruktion, der ikke kan blokeres, og som udløses ved svigten i  

 fjernstyringssystemet.
e.
Der må ikke anbringes vinduer i maskincasinger.
f.
Den mekaniske ventilation af maskinrum skal kunne standses fra to  

 steder, hvoraf det ene skal være beliggende uden for rummet.
g.
Enhver olieledning, som i tilfælde af lækage vil forårsage, at olie  

 udtømmes fra højtank, settlingtank eller servicetank beliggende over  

 dobbeltbunden, skal direkte på tanken være forsynet med en hane eller ventil,  

 som i tilfælde af brand i det rum, i hvilket sådanne tanke er anbragt, skal  

 kunne lukkes fra et sted uden for rummet, og der skal såvel ved hanen eller  

 ventilen som ved dens betjeningssted uden for rummet være mærkeplader, der  

 angiver, hvortil den hører.
For højtanke beliggende i aksel- eller rørtunnel  

 eller lignende rum gælder, at afspærring af tankene i tilfælde af brand kan  

 ske ved hjælp af en ekstra ventil på rørledningen eller -ledningerne uden for  

 de pågældende rum.
h.
Der skal findes midler til:
1. åbning og lukning af lemme i den øverste del af  

 rummet beregnet for udluftning af røg samt lukning af  

 ventilationsafgangsåbninger i skorsten og spjæld i luftrør, 2. lukning af maskinelt betjente døre og udløsning af  

 døre, der ikke er maskinelt betjente vandtætte døre, 3. standsning af mekanisk ventilation, 4. standsning af kedlers tryk- og/eller  

 sugeventilatorer, og 5. standsning af brændselsolietransferpumper,  

 fyringspumper og lignende brændselsoliepumper.
i.
Betjeningsmidlerne for haner og ventiler som i litra g omhandlet samt  

 de i litra h omhandlede betjeningsinstallationer tillige med ethvert  

 betjeningsmiddel for fast installerede brandslukningssystemer til maskinrum  

 skal være samlet på et centralt beliggende sted eller til skibstilsynets  

 tilfredshed på så få centralt beliggende steder som muligt, hvortil der skal  

 være sikker adgang fra frit dæk.
Ved placeringen skal der drages omsorg for,  

 at betjeningsmidlerne vil være tilgængelige i tilfælde af brand i maskinrum.
E.
Kedler med tilbehør.
 1. Hovedkedler.
 § 19.  Fordamperhedeflade.
 Ved en dampkedels fordamperhedeflade forstås den overflade af kedelens  

 vægge, kanaler og rør, hvorigennem ilden eller forbrændingsprodukterne  

 afgiver varme til fordampning af kedelvandet.
 § 20.  Vandstand.
a.
Den laveste vandstand, ved hvilken en kedel selv ved stærk fyring er  

 sikret mod at blive udsat for skadelig opvarmning, skal være angivet ved et  

 tydeligt, så vidt muligt direkte på kedelen anbragt mærke, der skal være  

 synligt, selv om kedelen i øvrigt er beklædt.
Den normale vandstand skal være  

 angivet ved en mod vandstandsglasset pegende viser.
b.
I skibe, der under almindelig brug er udsat for stærkt vekslende  

 styrlastighed, skal der være truffet særlige foranstaltninger til kontrol af  

 vandstanden.
 § 21.  Almindelige bestemmelser om kedelarmatur.
a.
Enhver fra en dampkedel udgående rørledning skal kunne afspærres fra  

 kedelen ved et så vidt muligt direkte på denne anbragt afspærringsmiddel.  

 Hvor overhedere, fødevandsforvarmere eller lignende kan anses for at udgøre  

 en del af kedelen, kan ovennævnte afspærringsmiddel anbringes ved  

 rørtilslutningen til sådant kedeltilbehør.
b.
Alle ventil- og hanehuse samt T-stykker o.lign., der fører damp eller  

 vand med højere temperatur end 220 grader C, skal være udført af stål.
Hvor  

 temperaturen ikke overstiger 220 grader C, kan bronze anvendes.
Støbejern må  

 kun anvendes, hvor temperaturen ikke overstiger 220 grader C, og kedeltrykket  

 ikke overstiger 10,5 ato.
c.
Alle på kedler anbragte ventiler og haner skal være således indrettet,  

 at man let kan se, om de er åbne eller lukkede.
d.
Ventiler med en lysning på 38 mm og derunder kan være forsynet med  

 skruedæksel, der er forsvarligt sikret mod løsskruning.
Alle andre ventiler  

 skal have ventilspindlens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket fra kedlen, selv om stopbøsningens  

 skruetappe eller lignende skulle briste.
e.
Alle ventiler skal lukke ved en højregående bevægelse af deres håndhjul  

 og skal så vidt muligt lukke imod kedeltrykket.
 § 22.  Vandstandsglas og prøvehaner m.v.
a.
Enhver dampkedel skal være forsynet med mindst to af hinanden  

 uafhængige midler til kontrol af vandstanden.
Et af disse midler skal være et  

 vandstandsglas.
Det andet eller de øvrige kan være andet godkendt middel,  

 f.eks. prøvehaner eller -ventiler.
Dersom vand- eller dampbeholderen ligger  

 tværskibs og dens længde overstiger 4 m, skal der være anbragt et  

 vandstandsglas ved eller i nærheden af hver beholderende.
b.
Alle røgrørskedler med et arbejdstryk over 8,5 ato eller med en  

 indvendig diameter på 1,8 m eller derover og alle vandrørskedler skal have to  

 af hinanden uafhængige vandstandsglas.
c.
Røgrørskedlers vandstandsglas skal være således anbragt, at der er  

 mindst 5 cm vand over fordamperhedefladens øverste del, når vandet netop er  

 synligt i glassene.
d.
På vandrørskedler skal vandstandsglassene være anbragt således, at  

 vandstanden er tilstrækkelig til sikker drift af kedelen, når vandet med kold  

 kedel netop er synligt i glassene.
e.
På kedler, hvor er kun kræves et vandstandsglas, skal dette være  

 anbragt inden for den midterste tredjedel af kedelens vandlinie; kan  

 vandstandsglasset ikke anbringes således, skal der anbringes et  

 vandstandsglas i hver side.
f.
Skotske marinekedler skal være forsynet med et vandstandsglas i  

 midtlinien og et i den ene side.
Er det ikke muligt at anbringe et glas i  

 midtlinien, skal der være et i hver side.
g.
Vandstandsglas skal være forsynet med fornødent afspærrings- og  

 gennemblæsningsarmatur og i kedler med et tilladt arbejdstryk af 12,65 ato  

 eller derover tillige med solide beskyttelsesskærme, medmindre der anvendes  

 vandstandsglas af særlig solid konstruktion.
h.
Såfremt afspærringsarmatur for vandstandsglas ikke er af selvlukkende  

 type, skal det være forsynet med træk til hurtig lukning, medmindre det  

 bekvemt og farefrit kan lukkes direkte fra fyrplads eller platform.
i.
Et sæt prøvehaner eller prøveventiler skal bestå af mindst to haner  

 eller ventiler, der så vidt muligt skal være anbragt direkte på kedelen.
Den  

 underste af hanerne eller ventilerne skal være anbragt i en højde af mindst 5  

 cm over fordamperhedefladens øverste del.
j. 1. Såfremt vandstandsglas ikke er anbragt direkte på kedelen, men på  

 standrør, der enten er fastgjort til selve kedelen eller forbundet ved  

 rørledninger til kedelens vand- og damprum, skal disse standrør være særlig  

 solide.
Efter kedelens størrelse skal mindste lysning af standrør og disses  

 tilledninger være som følger:
2. Tilledninger til standrør skal udmunde på et roligt  

 sted i kedelen og skal direkte på denne have afspærringsmidler.
Tilledninger  

 skal være således anbragt, at standrøret er så nær kedelens endebund som  

 muligt.
3. Tilledninger fra damprummet skal i øvrigt være  

 således anbragt, at ansamling af fortætningsvand i dem er udelukket, ligesom  

 de ikke må være ført gennem optræk, medmindre de her lægges i rør med rigelig  

 adgang for luftcirkulation.
Tilledninger fra vandrummet skal forneden være  

 forsynet med en aftapningshane eller -ventil.
k.
I alle ventiler, der anvendes i forbindelse med vandstandsbeslag, skal  

 ventillegeme og ventilspindel være særlig solidt forbundet, eventuelt udført  

 i et stykke, og særskilt indsatte ventilsæder skal være omhyggeligt sikret  

 mod at løsne sig.
Ventilerne skal være således indrettet,at man let kan se,  

 om de er åbne eller lukkede.
l.
Midler til kontrol af vandstanden skal være let tilgængelige og således  

 anbragt og belyst, at vandstanden let kan iagttages.
 § 23.  Sikkerhedsventiler.
a.
Enhver dampkedel og dampomformer skal være forsynet med  

 sikkerhedsventil.
Overstiger kedelens fordamperflade 9,3 kvm, skal der  

 forefindes to sikkerhedsventiler.
b.
De til samme kedel hørende sikkerhedsventiler kan anbringes i et fælles  

 ventilhus, der ikke må stå i forbindelse med andre ventiler og skal være  

 anbragt direkte på kedelen; halsen mellem hus og flange skal være så kort som  

 muligt.
Ventilhuset skal anbringes så højt på damprummet som muligt, og det  

 skal til bortledning af fortætningsvand have drænledning uden  

 afspærringsmiddel med en lysning af mindst 12,5 mm.
c.
Sikkerhedsventiler med fjedre skal være indskærmet og i øvrigt således  

 indrettet, at dampen i intet tilfælde kan afkaste ventilerne, selv om  

 midlerne til deres belastning skulle ophøre at virke.
Ventilerne skal, når de  

 er indspændt, kunne drejes rundt på deres sæder, og ventilsæderne skal være  

 effektivt fastgjort.
d.
For hver kedel skal sikkerhedsventilernes samlede gennemstrømningsareal  

 have mindst det areal i kvmm, der udledes af nedenstående formel; dog skal,  

 hvor dobbelte sikkerhedsventiler anvendes, diameteren af deres lysning være  

 mindst 38 mm og ved enkelte sikkerhedsventiler mindst 50 mm.
A1 og A2 = sikkerhedsventilernes samlede gennemstrømningsareal i kvmm, ved  

 fuld-løft ventiler dog nettoarealet efter fradrag for styr og andre  

 hindringer for dampen, når ventilerne er åbne, H = kedelens fordamperhedeflade i kvm, F = den beregnede dampudvikling i kg pr. time pr. kvm fordamperhedeflade,  

 dog kan F ikke ansættes lavere end 29 for kul- eller oliefyrede kedler og  

 ikke lavere end 14,5 for kedler eller dele af kedler, der udelukkende  

 opvarmes af udstødsgas, p = kedelens arbejdstryk i ato, T = temperaturforskellen mellem den overhedede og den mættede damp ved  

 arbejdstrykket, K = 21 for ventiler af almindelig konstruktion, 14 for  

 høj-løft ventiler, 10,5 for »forbedrede« høj-løft ventiler, og 5,25  

 for fuld-løft ventiler; i tilfælde, hvor sådanne ventilers kapacitet er  

 bestemt ved forsøg, kan det tillades at anvende lavere K-værdi.
e.
Sikkerhedsventilerne skal være således indstillet og anbragt, at der  

 for at hindre beskadigelse af overhederen tilføres denne tilstrækkelig damp,  

 når ventilerne åbner.
f.
Samtlige til en kedel hørende sikkerhedsventiler skal være forsynet med  

 et letteapparat af tilstrækkelig styrke til, at man fra fyrpladsen eller  

 maskinrummets manøvreplads kan løfte alle til den enkelte kedel hørende  

 sikkerhedsventiler samtidigt.
Letteapparatet må ikke udøve noget tryk på  

 ventilerne.
g.
Der skal ved anbringelse af stoppere eller på anden måde være draget  

 omsorg for, at belastningen af en sikkerhedsventil ikke af uvedkommende kan  

 forøges udover det tryk, hvortil ventilen er indstillet.
h.
Afgangsrør fra sikkerhedsventiler til fri luft må på intet sted have  

 mindre lysning end sikkerhedsventilernes samlede, af formlen udledte  

 gennemstrømningsareal med et tillæg af 10 pct.
Anvendes fuld-løft ventiler,  

 skal afgangsrøret have et gennemstrømningsareal på mindst to gange  

 ventilernes samlede areal og mindst tre gange dette areal, hvis K ansættes  

 mindre end 5,25.
i.
Sikkerhedsventilernes samlede gennemstrømningsareal skal på alle kedler  

 være så stort, at trykket i kedelen ikke stiger mere end højst 10 pct. over  

 kedeltrykket under 15 minutters fyring ved røgrørskedler og 7 minutters  

 fyring ved vandrørskedler, når stopventilerne er lukket, de til rådighed  

 værende trækmidler benyttes, og der ikke tilføres mere fødevand end  

 tilstrækkeligt til at holde vandstanden vedlige.
j.
Sikkerhedsventiler skal indstilles med kedelen under damp, og de skal  

 åbne ved et tryk, der ikke overstiger kedeltrykket med mere end 3 pct.
 § 24.  Fødevandssystem.
a.
Alle kedler skal være tilsluttet mindst to af hinanden uafhængige  

 fødevandssystemer.
b.
Der skal forefindes to fødepumper, hvoraf mindst den ene skal være  

 særskilt drevet, og hver pumpe skal have tilstrækkelig kapacitet til under  

 fuld dampudvikling og fuldt kedeltryk at hæve vandstanden i kedlerne.
Er der  

 installeret mere end to fødepumper, skal det være muligt under fuld  

 dampudvikling og fuldt kedeltryk at hæve vandstanden i kedlerne med en  

 hvilken som helst af pumperne ude af funktion.
c.
Der skal forefindes to kondensatpumper, hvoraf mindst den ene skal være  

 særskilt drevet.
Såfremt det er muligt med en særskilt drevet fødepumpe at  

 suge fortætningsvandet direkte fra kondensatoren og trykke det til fødetank,  

 kan en sådan fødepumpe erstatte en af nævnte kondensatpumper.
d.
Medmindre der forefindes tilstrækkelig store fødevandstanke samt en  

 evaporator af tilstrækkelig kapacitet, skal en af de særskilt drevne  

 fødepumper kunne suge direkte fra søen.
For vandrørskedler skal  

 fødevandstanke og evaporator altid forefindes.
e.
Såfremt kedlerne under skibets ophold i havn anvendes til drift af  

 hjælpemaskiner o.lign., skal der forefindes to særskilt drevne fødemidler,  

 hvoraf det ene skal være en fødepumpe.
Såfremt det andet middel er en  

 reservefødepumpe, kan denne benyttes til andre formål, forudsat at den ikke  

 kan sættes i forbindelse med olietanke eller med tanke, kofferdamme og  

 lænsesystemer, hvor olieholdigt vand kan forekomme.
f.
Enhver fødepumpe skal være forsynet med afspærringsmidler således  

 anbragt, at hver enkelt pumpe kan åbnes for eftersyn, medens de andre pumper  

 er i drift.
g.
Hver fødeventil skal bestå af en afspærringsventil og en indstillelig  

 kontraventil.
Hvor det er nødvendigt at anvende fælles tilgangsrør til en  

 fødevandsforvarmer for begge fødevandssystemer, skal et sådant tilgangsrår  

 være så kort som muligt, og fødeventilerne skal være således arrangeret, at  

 hver af fødeledningerne kan afspærres fuldstændigt, uden at  

 fødevandsforsyningen til kedelen derved forhindres.
Fødeventiler skal kunne  

 betjenes fra fyrplads eler andet let tilgængeligt sted, eventuelt ved  

 anvendelse af et forsvarligt geararrangement.
h.
Såfremt fødepumperne er i stand til at frembringe et højere tryk i  

 fødevandssystemerne end det, hvortil disse er beregnet, skal pumpernes  

 ventilhuse være forsynet med passende sikkerhedsventiler.
i.
Mindst et af fødevandssystemerne til vandrørskedler skal være forsynet  

 med en automatisk fødevandsregulator.
 § 25.  Stopventiler.
a.
Enhver dampkedel skal være forsynet med en hovedstopventil til  

 afspærring af damptilførslen til fremdrivningsmaskineriet.
Denne ventil skal  

 være anbragt direkte på kedelen eller så tæt ved denne som praktisk muligt.
b.
Stopventiler til afspærring af damptilførslen til hjælpemaskineri skal  

 være således anbragt, at denne damptilførsel er uafhængig af den i litra a  

 omhandlede hovedstopventil.
c.
Hvor to eller flere kedler er forbundet, skal alle stopventiler være  

 afspærrelige kontraventiler.
d.
Såfremt damp anvendes til drift af styremaskine og/eller elektriske  

 generatorer, skal der i skibe med flere kedler kunne leveres damp til dette  

 formål fra mindst to kedler.
Tilsvarende gælder, såfremt damp anvendes til  

 skibets fløjte eller sirene.
 § 26.  Bundudblæsnings- og skumventiler.
a.
Enhver kedel skal være forsynet med en ventil til udblæsning af  

 bundvand og skal, dersom mulighed for olieforurening af kedelvandet er til  

 stede, også være forsynet med en skumventil.
b.
Bundudblæsningsventiler skal være anbragt direkte på kedelen.
Hvor  

 dette ikke er praktisk muligt, kan ventilen anbringes umiddelbart uden for  

 kedelens klædningsplade ved anvendelse af et tilstrækkelig stærkt mellemrør  

 af stål.
Såvel rør som ventil skal være forsvarligt understøttet, og hvert  

 rør, der er udsat for direkte varme fra kedelens fyr, skal beskyttes på  

 passende måde.
c.
Bundudblæsnings- og skumventiler samt deres forbindelsesrør til  

 afgangshane eller -ventil på skibssiden skal have en lysning på mindst 25 mm.  

 Såfremt sådanne ventiler fra flere kedler har fælles afgangsrør på  

 skibssiden, skal ventilerne på hver kedel være afspærrelige kontraventiler.
 § 27.  Ventiler for udtagning af kedelvandsprøver.
Der skal på enhver kedel være anbragt mindst en ventil beregnet for  

 aftapning af kedelvand.
Sådanne ventiler skal anbringes direkte på hver kedel  

 og må ikke være anbragt på vandstandsarmatur eller tilledninger hertil.
 § 28.  Trykmålere.
a.
Enhver kedel og enhver overheder skal være forsynet med mindst en  

 trykmåler, der skal være anbragt på et vel belyst sted og således, at trykket  

 let kan aflæses.
b.
Enhver trykmåler skal kunne afspærres fra kedelen ved en hane eller en  

 ventil på denne, og der skal forefindes midler til gennemblæsning af  

 forbindelsesrøret mellem kedel og trykmåler.
c.
Kedeltrykket skal på trykmåleren være angivet ved en rød streg, og  

 trykmålerens skala skal fortsætte mindst 25 pct. af kedeltrykket ud over  

 dette mærke.
d.
Såfremt trykket i kedlerne ikke bekvemt kan aflæses fra maskinrummet,  

 skal der tillige ved manøvrepladsen findes en trykmåler, der angiver trykket.  

 Denne trykmåler kan være tilsluttet hoveddamprøret.
 § 29.  Beslag til anbringelse af kontroltrykmåler.
På enhver kedel skal der til anbringelse af kontroltrykmåler findes en  

 hane med flange af 5 mm tykkelse og 38 mm i tværmål.
Flangen kan være anbragt  

 ved trykmåleren.
 § 30.  Mandehuller.
Kedler, dampbeholdere o.lign. skal, så vidt det er praktisk muligt, være  

 tilgængelige for indvendigt eftersyn.
Tillader deres bygning eller størrelse  

 ikke anbringelse af mandehuller, skal de være forsynet med så mange  

 rensehuller, at eftersyn og effektiv rensning kan foretages gennem disse.  

 Mandehuller skal som almindelig regel have en størrelse af 300 x 400 mm.  

 Dæksler til mande- og rensehuller skal være af stål.
 § 31.  Damprør.
a.
Damprør skal være udført af stål, kobber eller andet godkendt  

 materiale.
b.
Ved højere tryk end 12,65 ato må kobberrør med en indvendig diameter  

 ovr 12,5 cm ikke anvendes.
I maskin- og kedelrum må kobberrør ikke anvendes i  

 forbindelse med overhedet damp.
Kobberdamprør skal være sømløse.
c.
Damprør skal være fastspændt i et tilstrækkeligt antal kraftige bøjler,  

 og de skal være sikret fornødne ekspansionsmuligheder, således at skadelige  

 spændinger i rørene eller i tilsluttet maskineri ikke kan forekomme.
Rørene,  

 der skal være forsynet med hensigtsmæssigt anbragte drænhaner eller  

 -ventiler, skal være således oplagt, at større vandansamlinger ikke kan  

 forekomme under normale forhold.
d.
Damprør må ikke være ført i nærheden af opgange, medmindre rørene er  

 omgivet af beskyttelsesrør eller skærme, således at damp i tilfælde af lækage  

 ikke hindrer passage.
 § 32.  Forbindelser mellem kedler med forskelligt  

 tryk.
 Såfremt kedeltrykket er forskelligt i skibets kedler, og rørsystemet er  

 således udført, at damp af højere tryk ved uagtsomhed kan blive ledet ind i  

 en kedel, hvis kedeltryk er lavere, skal der ved anvendelse af kontraventiler  

 være truffet fornødne sikringsforanstaltninger.
 § 33.  Reduceret damptryk.
 Såfremt damp af lavere tryk end kedeltrykket gennem trykformindskere ledes  

 til dampsystemer eller apparater, der ikke er beregnet for det fulde  

 kedeltryk, skal der umiddelbart efter trykformindskeren være anbragt en  

 tilstrækkelig stor sikkerhedsventil, der er indstillet for det reducerede  

 tryk.
 § 34.  Mærker til identificering af kedler.
 På enhver kedel skal kedeltryket, prøvetrykket, fabrikantens mærke,  

 kedelens byggeår samt løbenummeret eller andet mærke, hvorved kedelens  

 identitet kan godtgøres, være tydeligt angivet enten ved indhugning i selve  

 kedelen eller på en til denne befæstet metalplade.
 2. Oliefyrede kedelanlæg.
 § 35.  Almindelige bestemmelser.
 Ud over forskrifterne i §§ 10-34 gælder de i §§ 36-39 indeholdte  

 bestemmelser.
 § 36.  Brændselsolieaggregater m.v.
a.
I skibe med oliefyrede hovedkedelanlæg skal der forefindes mindst to af  

 hinanden uafhængige oliefyringspumper, der hver for sig skal have  

 tilstrækkelig ydeevne til at vedligeholde dampforbruget under normal  

 fuldkraftgang.
b.
Oliefyringspumperne skal være tilsluttet mindst 2 forvarmere samt suge-  

 og trykfiltre, afspærringsventiler og nødvendige termometre og trykmålere.  

 Ved trykforstøvningsanlæg skal der på pumpernes afgangsside være anbragt  

 sikkerhedsventiler, hvis afgange gennem omløb skal føres tilbage til  

 pumpernes sugeside.
c.
Oliefyringsanlægget skal være således indrettet, at kedelen eller  

 kedlerne kan opfyres ved hjælp af skibets egne energikilder.
d.
Oliefyringsaggregaters olierørledninger må kun have forbindelse med  

 brændselsoliesystemer.
e.
På olierørledninger i forbindelse med oliefyringsystemer kan ventiler  

 med en lysning på 19 mm og derunder være forsynet med skruedæksel, der er  

 forsynet med forsvarlig sikring mod løsskruning.
Alle andre ventiler skal  

 have ventilspindlens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket i systemet, selv om stopbøsningens  

 skruetappe eller lignende skulle briste.
f.
Alle ventiler skal lukke ved en højregående bevægelse af deres håndhjul  

 og skal så vidt muligt lukke imod trykket i systemet.
 § 37.  Brændselsolieforstøvere m.v.
a.
Oliebrænderes fastholdemekanisme skal være således konstrueret, at en  

 brænder ikke kan udtages, medmindre der er lukket for olietilførslen.  

 Afspærringsmidlet skal være forsvarligt sikret i lukket stilling og må ikke  

 kunne genåbnes, før brænderen er indsat og fastspændt.
b.
Under oliebrændere skal der være anbragt spildebakker.
 § 38.  Kedlers isolation m.v.
a.
Dampkedler skal i nærheden af olietanke være varmeisoleret for at undgå  

 uforsvarlig opvarmning af olien.
Hvor kedler er anbragt over bundtanke, der  

 benyttes som olietanke, skal afstanden mellem tanktop og forbrændingsrummets  

 bund være mindst 750 mm.
b.
Røgkamre med døre samt optræk skal være udført så tæt som praktisk  

 muligt.
c.
Såfremt der i skorsten eller optræk anvendes spjæld, må disse ikke være  

 tætlukkende, og de skal være således indrettet, at de med sikkerhed kan  

 holdes fuldt åbne.
 § 39.  Plan over oliefyringsanlægget.
 Til vejledning for maskinpersonalet skal der om bord findes en fuldstændig  

 plan over oliefyringsanlægget med tilhørende beskrivelse og betjeningsregler.
 3. Hjælpekedler.
 § 40.  Oliefyrede hjælpekedler.
 Oliefyrede hjælpekedler skal med hensyn til konstruktion, indretning og  

 udstyr tilfredsstille de for hovedkedler fastsatte bestemmelser, dog behøver  

 kedler, der ikke er nødvendige for skibets sikre drift, ikke at være  

 tilsluttet to fødevandssystemer og ej heller at være forsynet med to  

 oliefyringsaggregater.
 § 41.  Udstødskedler og forvarmere m.v.
 Udstødskedler, dampomformere, forvarmere, evaporatorer o.lign., hvori vand  

 opvarmes under tryk højere end 2 ato, skal tilfredsstille de for dampkedler  

 givne forskrifter med hensyn til styrke og forsyning med ventiler og armatur,  

 så vidt disse bestemmelser efter deres natur kan komme til anvendelse.
 4. Kedler indrettet for automatisk drift.
 § 42.  Sikringsudstyr.
 a,. Oliefyrede dampkedler, der er indrettet for automatisk drift, skal  

 foruden at opfylde bestemmelserne i §§ 35-40 være udstyret med  

 sikringsudstyr, som stopper oliefyret og lukker for olietilførslen ved  

 minimum-vandstand i kedelen, ved flammesvigt og ved standsning af  

 kedelblæser.
b.
På hovedkedler skal der desuden være alarm for »høj« og  

 »lav« vandstand samt alarm for fejl på oliefyringsudstyret.
c.
Ved anlæg med automatisk tænding skal sikringsudstyret være således  

 indrettet, at blokering af fyret finder sted efter et gentændingsforsøg af  

 højst 20 sekunders varighed.
Fornyet tænding må først kunne ske efter manuel  

 tilbagestilling og efter grundig udluftning af fyrrummet.
 5. Centralvarmekedler.
 § 43.  Ved centralvarmekedler forstås kedler, hvis  

 væskerum for den væske, der skal cirkuleres i centralvarmesystemet, står i  

 uafspærrelig forbindelse med atmosfæren, og sådanne kedler skal med hensyn  

 til konstruktion og indretning opfylde de til enhver tid af direktoratet  

 fastsatte bestemmelser.
F.
Fremdrivnings- og hjælpemaskineri.
 § 44.  Almindelige bestemmelser.
a.
Ud over forskrifterne i §§ 6-18 gælder de i nærværende afsnit  

 indeholdte bestemmelser.
b.
Maskineriets bakevne skal være tilstrækkelig til at sikre skibet  

 forsvarlig manøvredygtighed under alle normale forhold.
c.
I passagerskibe skal maskineriets evne til at omskifte skruens  

 virkeretning på tilstrækkelig kort tid under normale manøvreforhold og derved  

 bringe skibet til at ligge stille fra største servicefart fremover  

 demonstreres ved første hovedsyn.
d.
Fremdrivningsmaskineriet og/eller skruen skal, uden at energitilførslen  

 til hjælpemaskineriet afbrydes, kunne standses fra frit dæk.
 e. 1. I alle skibe, hvor fremdrivningsmaskineriet er anbragt under dæk,  

 skal der, hvor skibstilsynet skønner det nødvendigt, forefindes midler til  

 meddelelse af ordrer fra bro til maskinrum.
 2. Såfremt maskineriets manøvrering ikke på  

 betryggende måde kan ske direkte fra broen, skal der findes en  

 maskintelegraf.
 3. I skibe på 500 tons og derover skal der være mindst  

 to af hinanden uafhængige kommunikationsmidler mellem bro og maskinrum,  

 hvoraf det ene kan være en maskintelegraf.
f.
Der skal for enhver enhed af såvel fremdrivnings- som hjælpemaskineri  

 væe truffet foranstaltninger, der hindrer, at pludselig aflastning af  

 maskineriet udsætter dette eller skibets installationer for skadelige  

 påvirkninger.
g.
Der skal drages omsorg for, at tilfrysning af skibets fløjte eller  

 sirene ikke kan finde sted.
 1. Motoranlæg.
 § 45.  Motortyper.
a.
I passagerskibe og -fartøjer må kun anvendes motorer af typen med  

 kompressionstænding (dieselmotorer).
b.
I andre skibe kan installeres motorer af anden type end under litra a  

 omhandlet, dog således at motorer, hvis drift kræver brændselsolie med lavere  

 flammepunkt end 43 grader C, kun må anvendes efter indhentet tilladelse fra  

 direktoratet.
 § 46.  Igangsætning og gangskiftning af motorer.
a.
Alle motorer skal være således indrettet, at igangsætning kan ske på  

 hurtig og betryggende måde; benyttes håndsving til igangsætning, skal dette  

 være selvudløsende eller på anden måde betryggende indrettet.
b.
I skibe, hvor ændring af drivskruens eller drivskruernes virkeretning  

 kun kan ske ved gangskiftning af fremdrivningsmotoren eller -motorerne, skal  

 der forefindes tilstrækkelig opsamlet energi til mindst 12 på hinanden  

 følgende igangsætninger af hver fremdrivningsmotor uden tilførsel af ny  

 energi.
c.
Er motorerne ikke gangskiftelige, behøver den opsamlede energi kun at  

 være tilstrækkelig til mindst 6 igangsætninger af hver motor.
Såfremt flere  

 motorer virker på samme skrueaksel, kan direktoratet tillade denne  

 energimængde reduceret.
d.
Hvor der kræves opsamlet energi til start af motorer, der driver  

 nødaggregater, skal mængden af denne opsamlede energi være tilstrækkelig til  

 mindst 6 på hinanden følgende igangsætninger af hver motor uden tilførsel af  

 ny energi.
 e. 1. Hvor trykluft (trykrøgluft) anvendes til igangsætning og  

 gangskiftning, skal der findes 2 af hinanden uafhængige oppumpningsmidler.
 2. Overstiger maskineriets ydelse 500 hk, skal mindst  

 det ene af disse midler være en selvstændig maskindrevet kompressor.
 3. Såfremt de for fremdrivningsmaskineriets eller  

 skibets drift nødvendige hjælpemaskiner drives af motorer, der kræver  

 trykluft til deres igangsætning, skal der til start af disse motorer  

 forefindes en særskilt trykluftbeholder med tilhørende maskindrevet  

 nødkompressor, der kan sættes i gang og drives uden anvendelse af trykluft.
 4. Enhver kompressor skal være forsynet med  

 sikkerhedsventil som i § 47, litra d, omhandlet.
 5. Kompressorers indsugning skal anbringes således, at  

 indsugning af olieholdig luft begrænses.
f. 1. Hvor igangsætning af fremdrivningsmotorer udelukkende sker ved  

 elektrisk energi, skal der findes mindst 2 af hinanden uafhængige  

 akkumulatorbatterier, der hurtigt og let kan tilsluttes såvel start- som  

 ladearrangementet, og som hver især er i stand til uden fornyet opladning at  

 levere energi til de i litra b og c anførte antal starter.
Ethvert  

 startbatteri skal kunne oplades fuldstændigt i løbet af 6 timer.
2. I skibe over 50 tons skal startbatterier kunne  

 oplades gennem to af hinanden uafhængige lademekanismer, hvoraf den ene, der  

 skal være automatisk virkende, skal strømforsynes fra en af hovedmotoren  

 eller -motorerne trukket ladedynamo, medens den anden skal strømforsynes fra  

 et generatorsæt, der skal kunne sættes i gang og drives uden anvendelse af  

 elektrisk energi.
Bestemmelserne finder tilsvarende anvendelse i skibe på 50  

 tons og derunder, hvis der i maskinrummet foruden fremdrivningsmaskineriet er  

 installeret hjælpemotor.
3. Såfremt de for fremdrivningsmaskineriet eller  

 skibets drift nødvendige hjælpemaskiner samt eventuelle nødgeneratorer drives  

 af motorer, der kun kan igangsættes ved elektrisk energi, skal der til start  

 af hver af disse motorer forefindes et særskilt akkumulatorbatteri med  

 automatisk virkende lademekanisme.
Batteriets kapacitet skal være  

 tilstrækkelig til mindst 3 starter - for nødagregater dog mindst 6 starter -  

 uden fornyet opladning.
 4. Anvendes et startbatteri til andre formål, skal  

 batterikapaciteten øges tilsvarende, og startsystemets ledningsnet skal  

 holdes fuldstændig adskilt fra andre strømkredse.
 5. Elektriske startsystemer skal foruden at være  

 udført som isoleret 2-ledersystem opfylde bestemmelserne i afsnit VI i  

 bekendtgørelse nr. 173 af 21. maj 1965 om forskrifter for skibes bygning og  

 udstyr m.v.
 § 47.  Trykluftbeholdere.
a.
Trykluft - herunder trykrøgluft - for igangsætning og gangskiftning af  

 motorer skal være opsamlet i en eller flere dertil indrettede  

 trykluftbeholdere, der skal være fremstillet af trukne stålrør eller af  

 dampkedelplade (certifikatplade) og samlet ved nitning eller svejsning.  

 Sådanne beholdere skal med hensyn til konstruktion, styrke og  

 materialedimensioner opfylde de af direktoratet fastsatte eller anerkendte  

 regler, jfr. § 3, dog må godstykkelsen ikke være under 5 mm.
b.
På enhver beholder skal arbejdstrykket, prøvetrykket, fabrikantens  

 eller leverandørens navn, beholderens byggeår samt løbenummer eller andet  

 mærke, hvorved beholderens identitet kan godtgøres, være angivet på solid og  

 iøjnefaldende måde, enten ved indhugning i selve beholderen eller på en til  

 denne befæstet metalplade.
c.
Beholderne skal være fast anbragt og tilgængelige for udvendigt  

 eftersyn i hele deres udstrækning.
De skal som hovedregel være forsynet med  

 afspærringsventil, bundaftapningshane eller -ventil, trykmåler og fornødne  

 renseåbninger og skal desuden være forsynet med sikkerhedsventil eller  

 smelteprop.
d. 1. Sikkerhedsventiler skal have tilstrækkelig størrelse til at hindre  

 en overskridelse af det for beholderen fastsatte arbejdstryk og må i intet  

 tilfælde have en diameter under 10 mm.
Sikkerhedsventilen kan være anbragt på  

 beholderens tilgangsledning eller på kompressoren og kan være fælles for  

 flere beholdere med samme tryk.
Enhver beholder, hvis forbindelse med  

 sikkerhedsventilen kan afbrydes ved mellemliggende afspærringsmidler, skal  

 være forsynet med smeltepropper, der smelter ved en temperatur af ikke over  

 100 grader C.
 2. Hvor skibstilsynet finder, at den i  

 trykluftbeholderne opsamlede luftmængde i forhold til rummets størrelse vil  

 medføre særlig risiko i tilfælde af brand, skal såvel smeltepropper som  

 sikkerhedsventiler monteret på beholderne være omsluttet af et tilstrækkeligt  

 dimensioneret afblæsningsrør, der er ført til frit dæk.
3. Sikkerhedsventiler kan udelades, hvor opladning af  

 beholderne kun sker ved trykrøgluft fra motorcylindre, i hvilke  

 kompressionstrykket ikke overstiger 15 ato.
Sådanne trykrøgluftbeholdere skal  

 dog være forsynet med smeltepropper som i litra d, 1 omhandlet.
e.
Aftapning af fortætningsvand og olie skal kunne ske fra beholderens  

 laveste sted.
f.
Arbejdstrykket skal på trykmåleren være angivet ved en rød streg, og  

 inddelingen skal være fortsat mindst 25 pct. af arbejdstrykket ud over dette.
g.
Beholdere med en indvendig diameter over 150 mm skal være forsynet med  

 renseåbninger af en sådan størrelse, at rensning og indvendigt eftersyn kan  

 foretages på betryggende måde.
Sådanne renseåbninger må i intet tilfælde have  

 mindre diameter end 75 mm.
Er beholderens længde 2,5 m eller derover, skal  

 den, medmindre den er forsynet med mandehul, have en renseåbning i hver ende.
h.
Med hensyn til trykprøver finder de i § 371 i bekendtgørelse nr. 173 af  

 21. maj 1965 om forskrifter for skibes bygning og udstyr m.v. indeholdte  

 bestemmelser tilsvarende anvendelse.
 § 48.  Trykluftledninger.
a.
Trykluftledninger skal være udført af stål- eller kobberrør.
Hvor  

 opladning sker ved trykrøgluft, skal længden af laderørsledningen mellem  

 motorcylinder og beholder være mindst 1,5 m.
b.
Afspærringsventiler på trykluftledninger fra beholdere til  

 gangskiftelige fremdrivningsmotorers igangsætningsventiler skal være let  

 tilgængelige.
c.
På steder, hvor det godtgøres at være nødvendigt, kan skibstilsynet  

 tillade korte slangeforbindelser af godkendt materiale anvendt.
 § 49.  Kølevandspumper.
a.
I skibe på 20 tons og derover skal der forefindes såvel hoved- som  

 reservepumpe for kølevand, og begge pumper skal kunne suge fra mindst 2 af  

 hinanden uafhængige søventiler, der skal være anbragt til skibstilsynets  

 tilfredshed.
b.
Er maskineriets ydelse 500 hk eller derunder, kan en tvungen trukket  

 lænsepumpe godkendes som reservekølevandspumpe, forudsat at der er truffet  

 foranstaltninger til at forhindre forurening af kølevandet.
c.
Er maskineriets ydelse over 500 hk, skal mindst en af kølevandspumperne  

 være særskilt drevet.
d.
Ved ferskvandskølesystemer kan reserveferskvandspumpe udelades, såfremt  

 der forefindes en passende reserveforbindelse fra saltvandskølesystemet.
e.
Såvel kølevandspumper som det øvrige kølevandssystem skal være sikret  

 mod skadeligt overtryk.
 § 50.  Kølevandsledninger m.v.
a.
Kølevandsledninger skal være af stål, kobber eller andet godkendt  

 materiale.
På steder, hvor det godtgøres at være nødvendigt, kan  

 skibstilsynet tillade korte slangeforbindelser af godkendt materiale anvendt.
b.
Kølevandssystemet skal være forsynet med de fornødne aftapningsmidler,  

 og der bør være sikret passende afluftning fra systemets højeste punkt.
Der  

 skal ved kølevandsafgangen fra den enkelte motor forefindes termometre.
c.
Hvor søvand anvendes til direkte køling af fremdrivnings- og/eller  

 vigtige hjælpemotorer, skal der på sugeledningen findes filtre, der kan  

 renses, uden at kølevandstilførslen afbrydes.
d.
Ekspansionsbeholdere hørende til ferskvandskølesystemer skal være  

 fremstillet af stålplade, hvis godstykkelse ikke må være under 3 mm.  

 Beholderne, der skal være fast anbragt og forsynet med afluftningsrør af ikke  

 mindre end 25 mm lysning, skal have renseåbninger eller mandehuller af en  

 sådan størrelse, at rensning og indvendigt eftersyn kan foretages på  

 betryggende måde.
 § 51.  Oliepumper.
a.
Alle oliepumper, der kan udvikle et tryk, der er højere end det,  

 hvortil oliesystemet er beregnet, skal på tryksiden være forsynet med  

 fjederbelastet omløbsventil.
b.
For skibe, hvis fremdrivningsmaskineris ydelse overstiger 500 hk,  

 gælder følgende:
1. Der skal forefindes en maskinelt drevet  

 reservesmøreoliepumpe, der er klar til øjeblikkelig brug.
Udgøres  

 fremdrivningsmaskineriet af to eller flere motorer, og har hver motor en  

 tvungen trukket smøreoliepumpe, kan en komplet smøreoliepumpe, der ligger  

 klar til hurtig montering, erstatte reservesmøreoliepumpen.
 2. Der skal forefindes mindst to maskinelt drevne  

 pumper for særlig vigtige oliesystemer, som f.eks. for stempelkøling, revers-  

 og/eller reduktionsgear, hydrauliske tryksystemer nødvendige for  

 fremdrivningsmaskineriets sikre drift, reversering af drivskruens  

 virkeretning o.lign.
 § 52.  Foranstaltninger til reduktion af virkningerne  

 ved eksplosion.
a.
Krumtaphuse på alle motorer med en cylinderdiameter på 200 mm og  

 derover skal være udstyret med fjederbelastede, lette og hurtiglukkende  

 dæksler, der i tilfælde af eksplosion i krumtaphuset aflaster trykket i  

 dette, og det samlede areal af lysningsåbningen ved sådanne dæksler skal være  

 mindst 120 kvcm pr. kbm af krumtaphusets volumen, og afgangsåbningerne skal  

 være således placeret, at personer ikke udsættes for stikflammer i tilfælde  

 af eksplosion.
b.
Startluftledningen skal på passende steder være forsynet med beskyttede  

 sprængdæksler til forhindring af rørsprængning forårsaget af unormalt  

 overtryk i ledningen.
 § 53.  Særlige bestemmelser for passagerfartøjer.
a.
Ud over de nedenfor fastsatte forskrifter skal for passagerfartøjer de  

 i §§ 45-52 indeholdte bestemmelser være opfyldt i det omfang, disse  

 bestemmelser efter deres natur kan komme til anvendelse, fartøjets størrelse  

 og indretning m.v. taget i betragtning.
b.
I dækkede passagerfartøjer samt i åbne passagerfartøjer, hvor motoren  

 er anbragt i lukket rum, skal adskillelsen mellem maskinrummet og den øvrige  

 del af skibet være brandisoleret til skibstilsynets tilfredshed, og skodderne  

 skal, så vidt det er praktisk muligt, være således konstrueret og indbygget,  

 at eventuel lækage eller brud ved brændselsoliesystemet ikke medfører, at  

 olie kan brede sig til den øvrige del af fartøjet.
c.
Luftrør og eventuelle andre åbninger til maskinrummet skal være  

 forsynet med let tilgængelige og forsvarlige lukkemidler.
d.
I åbne passagerfartøjer, hvor fremdrivningsmotoren er frit opstillet,  

 skal motoren og de til denne hørende installationer, herunder  

 brændselsolietanke, være indskoddet ved solide skodder eller skærme, der, så  

 vidt det er praktisk muligt, skal være således indbygget, at eventuel lækage  

 eller brud ved brændselsoliesystemet ikke medfører, at olie kan brede sig til  

 den øvrige del af fartøjet.
 2. Dampturbineanlæg.
 § 54.  Fremdrivningsturbiner.
a.
I enkelt-skrueskibe skal der være truffet foranstaltninger til fortsat  

 drift med ufuldstændigt maskineri i tilfælde af havari på en af turbinerne;  

 dog skal det ved en sådan driftsform sikres, at hverken turbine eller  

 kondensator kan blive udsat for skadelige overtryk og/eller temperaturer.
b.
Såfremt der findes dampudtag fra turbinen, skal der være truffet  

 foranstaltninger til at hindre damp eller vand i at strømme den modsatte vej.
c.
Fremdrivningsturbiner skal være udstyret med et maskinelt drevet  

 tørnegear.
d.
Ethvert fremdrivningsturbineanlæg skal være således indrettet, at det  

 kan igangsættes ved hjælp af skibets egne energikilder.
 § 55.  Kølevandssystem.
a.
Til cirkulation af søvand gennem hovedkondensator og smøreoliekølere  

 m.v. skal der findes to af hinanden uafhængige enheder, hvoraf mindst en skal  

 være en særskilt drevet kølevandspumpe med en kapacitet tilstrækkelig for  

 sikker drift af skibet.
b.
Kølevandspumperne skal kunne suge fra to af hinanden uafhængige  

 søventiler, der skal være anbragt til skibstilsynets tilfredshed.
c.
Kølevandsledninger skal være af stål, kobber eller andet godkendt  

 materiale.
På steder, hvor det godtgøres at være nødvendigt, kan  

 skibstilsynet tillade korte slangeforbindelser af godkendt materiale anvendt.
d.
Kølevandssystemet skal være forsynet med de fornødne aftapningsmidler,  

 og der bør være sikret passende afluftning fra systemets højeste sted.
 § 56.  Smøreoliesystem.
a.
Alle fremdrivningsturbiner skal være forsynet med midler, der enten  

 automatisk lukker for damptilførslen til turbinerne eller alarmerer, såfremt  

 smøreolietrykket falder til en nærmere fastsat grænse, samtidig med at  

 turbinerne automatisk tilsluttes et nødsmøringssystem, der er i stand til at  

 sikre tilfredsstillende smøring, indtil turbinerne er bremset.
b.
Foruden fremdrivningsturbiners hovedsmøreoliepumper skal der forefindes  

 en særskilt drevet reservesmøreoliepumpe klar til øjeblikkelig brug.
c.
Alle smøreoliepumper, der kan udvikle et tryk, der er højere end det,  

 hvortil smøreoliesystemet er beregnet, skal på tryksiden være forsynet med  

 fjederbelastet omløbsventil.
 § 57.  Regulatorer m.v.
a.
De i § 44, f krævede foranstaltninger skal ved turbineanlæg bestå af en  

 nødregulator, der i forbindelse med en hurtiglukkende ventil skal sikre,at  

 damptilførslen til turbinerne afspærres ved en overskridelse af den højeste  

 omdrejningshastighed, hvortil turbinerne er prøvet.
b.
Den hurtiglukkende ventil skal for fremdrivningsturbiner kunne betjenes  

 fra manøvrepladsen.
 § 58.  Sikkerhedsventiler.
a.
De dele af turbiner, der ikke er beregnet for det fulde kedeltryk, skal  

 være forsynet med sikkerhedsventiler, som åbner ved tryk, der er lavere end  

 det prøvetryk, til hvilket vedkommende del af turbinen er prøvet.
b.
Sikkerhedsventilerne skal være forsynet med skærme til beskyttelse mod  

 udstrømmende damp.
 § 59.  Dampsi.
 Hoveddamprør, der fører til såvel frem- som bakturbiner, skal så tæt ved  

 turbinerne som praktisk muligt være forsynet med en dampsi.
G.
Styreanlæg.
 1. Passagerskibe i international fart.
 § 60.  Almindelige bestemmelser.
a.
Der skal forefindes et hovedstyreanlæg og et reservestyreanlæg, der  

 begge er til direktoratets tilfredshed.
b.
Hovedstyreanlægget skal have fornøden styrke og tilstrækkelig kraft til  

 at styre skibet ved største servicefart.
Hovedstyreanlægget og rorstammen  

 skal være således beregnet og udformet, at de ikke havarerer ved højeste fart  

 agterover.
c.
Reservestyreanlægget skal have fornøden styrke og tilstrækkelig kraft  

 til at styre skibet, når dette gør manøvrefart, og skal hurtigt kunne bringes  

 til at virke i nødstilfælde.
d.
Såfremt roret bevæges maskinelt, skal dets nøagtige stilling angives  

 ved rorindikator på hovedstyrepladsen.
e.
Hovedstyreanlægget skal kunne lægge roret over fra 35 grader på den ene  

 side til 35 grader på den anden side, når skibet går frem med største  

 servicefart.
Roret skal kunne lægges over fra 35 grader på en af siderne til  

 30 grader på den anden side på 28 sekunder ved største servicefart.
f.
Reservestyreanlægget skal være drevet maskinelt i de tilfælde, hvor  

 direktoratet kræver en rorstamme med en diameter på 23 cm og derover, målt  

 ved rorpinden.
g.
Hvor hovedstyreanlægget til direktoratets tilfredshed er udført med to  

 ens maskinelt virkende drivmekanismer med tilhørende forbindelser, og hver af  

 disse drivmekanismer gør det muligt for styreapparatet at opfylde  

 bestemmelserne i litra e, bortfalder kravet om reservestyreanlæg.
h.
Hvor direktoratet kræver en rorstamme med en diameter på 23 cm og  

 derover, målt ved rorpinden, skal der findes en reservestyreplads på et  

 godkendt sted.
Styreledningssystemerne fra hovedstyrepladsen og  

 reservestyrepladsen skal være således udført, at svigten af et af systemerne  

 ikke vil medføre, at det bliver umuligt at styre skibet ved hjælp af det  

 andet system.
i.
Der skal forefindes for skibstilsynet tilfredsstillende midler til  

 overførsel af ordrer fra broen til reservestyrepladsen.
 § 61.  Særlige bestemmelser for elektriske og  

 elektrohydrauliske styreanlæg.
a.
Driftsindikatorer for motorer til elektriske og elektrohydrauliske  

 styreanlæg skal være anbragt på et for skibstilsynet tilfredsstillende sted.
b. 1. Elektriske og elektrohydrauliske styreanlæg skal fødes gennem to  

 strømkredse udgående fra hovedstrømtavlen.
Den ene af kredsene kan føres over  

 nødstrømtavlen.
Hver strømkreds skal være dimensioneret til at forsyne alle  

 de motorer, som normalt er forbundet til dem, og som er i gang samtidig.
Hvis  

 der i styremaskinrummet findes omskiftere, hvorved hver strømkreds kan  

 bringes til at forsyne en hvilken som helst motor eller kombination af  

 motorer, skal begge strømkredsene være dimensioneret for den største  

 belastning.
Kablerne til hver strømkreds skal i hele deres længde være  

 anbragt så langt fra hinanden som praktisk muligt.
 2. Ovennævnte strømkredse og motorer må kun være  

 forsynet med beskyttelse mod kortslutning.
 2. Passagerskibe i indenrigs fart.
 § 62.  De i §§ 60 og 61 indeholdte bestemmelser finder  

 i princippet også anvendelse på passagerskibe i indenrigs fart, men  

 direktoratet kan, når det skønnes, at disse bestemmelsers gennemførelse i det  

 enkelte tilfælde under hensyn til rejsens nærmere beskaffenhed ville være  

 urimelig eller upraktisk, tilstå de fornødne lempelser og afvigelser.
 3. Lastskibe på 500 tons og derover.
 § 63.  Almindelige bestemmelser.
a.
Bestemmelserne i § 60, litra a-d finder tilsvarende anvendelse.
b.
Hovedstyreanlægget skal kunne lægge roret over fra 30 grader på den af  

 siderne til 30 grader på den anden side i løbet af 30 sekunder, når skibet  

 går frem med største servicefart.
c.
Reservestyreanlægget skal være drevet maskinelt i alle tilfælde, hvor  

 direktoratet kræver en rorstamme med en diameter på 36 cm og derover, målt  

 ved rorpinden.
d.
Hvor hovedstyreanlægget til direktoratets tilfredshed er udført med to  

 ens maskinelt virkende drivmekanismer med tilhørende forbindelser, og hver  

 enhed opfylder bestemmelserne i § 60, litra c, kræves ikke reservestyreanlæg,  

 forudsat at de to enheder med tilbehør under samtidig drift opfylder  

 bestemmelserne i § 60, litra b.
 § 64.  Særlige bestemmelser for elektriske og  

 elektrohydrauliske styreanlæg.
a.
For lastskibe på 5.000 tons og derover gælder følgende:
 1. Driftsindikatorer for motorer til elektriske og  

 elektrohydrauliske styreanlæg skal være anbragt på et for skibstilsynet  

 tilfredsstillende sted.
2. a) Elektriske og elektrohydrauliske styreanlæg skal  

 fødes gennem to strømkredse, udgående fra hovedstrømtavlen.
Den ene af  

 kredsene kan føres over nødstrømtavlen.
Hver strømkreds skal være  

 dimensioneret til at forsyne alle de motorer, som normalt er forbundet til  

 den, og som er i gang samtidig.
Hvis der i styremaskinrummet findes  

 omskiftere, hvorved hver strømkreds kan bringes til at forsyne en hvilken som  

 helst motor eller kombination af motorer, skal begge strømkredsene være  

 dimensioneret for den største belastning.
Kablerne til hver strømkreds skal i  

 hele deres længde være anbragt så langt fra hinanden som praktisk muligt.
b.
For lastskibe på 500 tons og derover, men under 5.000 tons gælder  

 følgende:
 1. I sådanne skibe, i hvilke elektricitet er den  

 eneste energikilde til såvel hovedstyreanlæg som reservestyreanlæg, skal  

 bestemmelserne i litra a, 2, opfyldes; dersom reservestyreanlægget drives af  

 en motor, der fortrinsvis anvendes til drift af andre anlæg, kan  

 bestemmelserne i litra a, 2, b) dog fraviges, forudsat at  

 beskyttelsesforanstaltningerne kan godkendes af direktoratet.
 2. Motorer og strømkredse til elektriske og  

 elektrohydrauliske hovedstyreanlæg må kun være forsynet med beskyttelse mod  

 kortslutning.
 4. Lastskibe under 500 tons, herunder fiskeskibe og  

 -fartøjer.
 § 65.  Hvor styringen overføres mekanisk fra  

 styreplads til rorstamme, skal der forefindes midler, der let og hurtigt kan  

 tilkobles, således at reservestyring kan foretages i tilfælde af fejl i eller  

 svigten af hovedstyrearrangementet.
H.
Køleanlæg.
 § 66.  Almindelige bestemmelser.
a.
Ved køleanlæg forstås ethvert køleanlæg - bortset fra  

 husholdningskøleskabe og -frysebokse - hvori der som kølemiddel indgår væsker  

 eller fordråbede luftarter, hvis damptryk ved +30 grader C overstiger 0 ato.
b.
De i §§ 6-18 fastsatte bestemmelser er gældende i det omfang, de kan  

 komme til anvendelse for køleanlæg.
 § 67.  Kølemidler.
a.
Som kølemiddel i skibe kan anvendes fluorerede kulbrinter (freon,  

 arcton, frigen etc.) samt ammoniak.
b.
Andre kølemidler må kun anvendes efter indhentet tilladelse fra  

 direktoratet.
 § 68.  Materialer.
a.
Alle materialer anvendt i forbindelse med køleanlæg skal være  

 modstandsdygtige og korrosionsbestandige over for såvel det anvendte  

 kølemiddel som den anvendte smøreolie eller blandinger heraf.
b.
Til anlæg, hvor det normale arbejdstryk overstiger 2 ato, skal alle  

 beholdere (absorbere, receivere, kondensatorer, olieudskillere m.v.) være  

 fremstillet af certifikatplade.
 § 69.  Sikkerhedsventiler m.v.
a.
Enhver kompressor skal på tryksiden mellem kompressoren og dennes  

 afgangsventil være forsynet med sikkerhedsventil og/eller sprængplade,  

 hvorfra afgangsrør skal være ført til kompressorens sugeside.
b.
Alle øvrige til et køleanlæg hørende komponenter, der kan blive udsat  

 for skadeligt overtryk, skal være forsynet med sikkerhedsventil eller  

 sprængplade.
c.
Enhver i et kølesystem anvendt beholder skal, såfremt der er mulighed  

 for væskefyldning, og såfremt den kan afspærres fra systemet, være forsynet  

 med sikkerhedsventil og/eller sprængplade, hvorfra afgangsrør er ført til et  

 efter skibstilsynets skøn sikkert sted.
 § 70.  Trykmålere.
 Køleanlæg skal være forsynet med de for sikker overvågning nødvendige  

 trykmålere.
 § 71.  Væskestandsmålere.
 På beholdere til kølemidler skal eventuelle væskestandsmålere, bortset fra  

 solide flade skueglas indbygget i selve beholdervæggen, være forsynet med  

 afspærringsarmatur, der lukker i tilfælde af rørbrud.
 § 72.  Rum for kompressorer, receivere o.lign.
a.
Rum, hvor kompressorer, receivere o.lign. er opstillet, skal være  

 velventilerede, jfr. § 16, litra a, og udgange fra sådanne rum skal være let  

 tilgængelige.
b.
Maskineri for ammoniakkøleanlæg skal være anbragt i særskilt rum, der  

 skal være adskilt fra den øvrige del af skibet ved skodder og selvlukkende  

 døre udført så tætte som praktisk muligt.
Dørene, der skal åbne udad, skal  

 let og hurtigt kunne udløses fra åbenstående stilling.
c.
I rum som i litra b omhandlet skal der være installeret enten et anlæg  

 til finfordråbning af vand under tryk eller et katastrofeventilationsanlæg.  

 Sådanne anlæg skal opfylde følgende bestemmelser:
1. Et finfordråbningsanlæg skal dække hele rummet og  

 skal kunne betjenes fra to steder, det ene i nærheden af døren til rummet og  

 det andet i sikker afstand fra dette.
Anlægget skal umiddelbart foran  

 betjeningsventilen eller -ventilerne holdes under det nødvendige tryk, og  

 pumpen, der forsyner anlægget med vand, skal automatisk træde i virksomhed  

 ved trykfald i anlæggets rørledningssystem.
2. Et katastrofeventilationsanlæg skal være adskilt  

 fra skibets øvrige ventilationssystem og skal for køleanlæg med en fyldning  

 på 500 kg eller derunder have en kapacitet på mindst 6 kbm luft/min./50 kg  

 kølemiddel.
For større anlæg skal ventilationsanlæggets kapacitet øges med  

 yderligere 2,5 kbm luft/min. for hver 50 kg ammoniak, fyldningen overstiger  

 500 kg.
 Anlægget skal kunne igangsættes fra to steder uden for rummet, hvoraf det  

 ene skal være i nærheden af døren til rummet, og det andet i sikker afstand  

 fra dette.
 § 73.  Sikkerhedsforanstaltninger.
a.
Døre til alle køle-, fryse- og blæserrum, i hvilke personer kan opholde  

 sig, skal åbne udad, og dørenes lukke- og låsemekanismer skal uafhængigt af  

 de forekommende temperaturer og temperaturforskelle kunne fungere let og  

 sikkert ved betjening indefra også i låst tilstand.
b.
Ethvert køle- og fryserum, i hvilke personer kan opholde sig, skal være  

 forsynet med fast installeret elektrisk lys.
c.
For proviantkøleanlæg gælder endvidere følgende:
 1. Afbryderen for lyset skal være anbragt inde i  

 rummet, og ved lysets tænding skal en rød kontrollampe, anbragt umiddelbart  

 uden for kølerumsafdelingen eller på et andet af skibstilsynet godkendt sted,  

 samtidig tændes.
 2. Foruden ovennævnte kontrollampe skal der være  

 installeret et elektrisk alarmanlæg med akustisk signalgiver anbragt på et  

 hensigtsmæssigt sted, f.eks. i kabyssen, og betjeningskontakter for anlægget  

 skal være anbragt umiddelbart inden for dørene i de enkelte kølerum.  

 Signalgiveren må kun kunne afstilles fra den kontakt, hvorfra den er startet,  

 og skal være tilsluttet en anden gruppe end lysinstallationen i rummet eller  

 rummene.
d. 1. Ved køleanlæg, der anvender fluorerede kulbrinter som kølemiddel, og  

 i hvilke fyldningen overstiger 75 kg, skal der forefindes et  

 beskyttelsesudstyr bestående af et åndedrætsbeskyttelsesapparat af  

 frisklufttypen samt en livline af tilstrækkelig længde og styrke; og ved alle  

 ammoniakkøleanlæg yderligere øjenbeskyttelsesmidler samt handsker af læder  

 eller gummi.
Overstiger et anlægs fyldning uanset kølemidlets art 400 kg,  

 skal der forefindes et yderligere beskyttelsesudstyr som ovenfor omhandlet.
 2. Åndedrætsbeskyttelsesapparater skal opbevares  

 bskyttet mod støv, fugtighed og varme, og de skal sammen med det øvrige  

 beskyttelsesudstyr opbevares klar til brug på passende sted uden for de rum,  

 hvor de skal benyttes.
 3. De til et skib, hørende brandudrustninger kan ikke  

 indgå i ovennævnte udstyr.
e.
Ved anlæg med fluorerede kulbrinter som kølemiddel skal der på et  

 iøjnefaldende sted være anbragt advarselsskilt mærket »Tobaksrygning  

 medfører forgiftningsfare«.
 § 74.  Beskrivelse og mærkning m.v.
a.
Til vejledning for maskinpersonalet skal der ombord findes en  

 fuldstændig plan over køleanlægget med tilhørende beskrivelse og  

 betjeningsregler.
b.
Køleanlæggets forskellige trykkomponenter skal kunne identificeres, og  

 med hensyn til mærkning af trykbeholdere finder de i § 47 fastsatte  

 bestemmelser tilsvarende anvendelse.
I.
Syn og undersøgelser.
 § 75.  I almindelighed.
 Med hensyn til syn, prøver og undersøgelser af de i denne bekendtgørelse  

 omhandlede anlæg m.v. henvises til afdeling F i bekendtgørelse nr. 173 af 21.  

 maj 1965 om forskrifter for skibes bygning og udstyr m.v.
 § 76.  Undersøgelser og trykprøver af køleanlæg.
 Med hensyn til undersøgelser og trykprøver af køleanlæg gælder følgende:
a.
Ethvert nyt køleanlæg skal, forinden det tages i brug, underkastes  

 såvel en væsketrykprøve som en lufttrykprøve i overensstemmelse med  

 nedenstående regler.
 1. Ammoniak- og Freon 22-anlæg (NH3 og CHF2Cl).
 2. Anlæg for andre fluorerede kulbrinter end Freon 22.
 Alle dele, der er udsat for kølemidlets gastryk, skal prøves med et  

 væsketryk på 2 gange damptrykket af kølemidlet ved +50 grader C og derefter  

 med luft ved et gastryk svarende til kølemidlets tryk ved +50 grader C  

 nedsænket i vand.
b.
Såfremt det er vanskeligt at prøve større maskindele ved nedsænkning i  

 vand, kan sådanne dele pumpes op med luft og dampe, hidrørende fra anlæggets  

 kølemiddel, og prøves ved hjælp af lakmus eller svovlpinde, henholdsvis  

 prøvelampe, alt efter om prøvningen er udført med ammoniak eller fluorerede  

 kulbrinter.
Prøverne kan efter omstændighederne foretages med sæbevand.
c.
Prøvetryk for andre kølemidler end de ovenfor angivne fastsættes i  

 hvert enkelt tilfælde af direktoratet.
d.
Forinden et køleanlæg som nyt eller efter ombygning eller større  

 reparation tages i brug, skal det have bestået en tæthedsprøve med luft  

 og/eller kølemiddeldamp under et tryk, der så vidt muligt svarer til det  

 pågældende kølemiddels damptryk ved +50 grader C.
e.
Statens skibstilsyns undersøgelser og prøver kan bortfalde, for så vidt  

 der foreligger attest fra et af direktoratet godkendt firma og/eller et  

 anerkendt klassifikationsselskab om, at de omhandlede undersøgelser og prøver  

 er foretaget med tilfredsstillende resultat.
J.
Ikrafttrædelses- og andre bestemmelser.
§ 77 a.
Bekendtgørelsen træder i kraft den 1. september 1969.
b.
Bekendtgørelse nr. 396 af 15. november 1952 om forskrifter for skibes  

 bygning og udstyr m.v. samt § 69, litra c, § 70, § 84, litra c og d, § 93,  

 litra b-d, § 136, 2. pkt., og § 367 i bekendtgørelse nr. 173 af 21. maj 1965  

 om forskrifter for skibes bygning og udstyr m.v. ophæves.
 Handelsministeriet,den 7. juli 1969.
Knud Thomsen /E.
Lysgaard INDHOLDSFORTEGNELSE A.
Almindelige bestemmelser.
Definitioner Anvendelsesområde Konstruktion og godkendelse Ækvivalens Bekendtgørelsen skal findes om bord B.
Maskininstallationer i og uden for maskinrum samt indretning af  

 maskinrum.
Almindelige sikkerhedsbestemmelser Belysning Evakueringsveje Søforbindelser og rørledninger for vand m.v.
C.
Installationer for brændbare olier.
 1. Brændselsolie.
Flammepunkt Almindelige installationsforskrifter Brændselsolietankes konstruktion og tilbehør Frit opstillede brændselsolietanke 2. Smøreolie.
Installationsforskrifter 3. Andre brændbare olier.
Installationsforskrifter D.
Foransaltninger til hindring af brands opståen, udvikling og spredning.
 1. Brandforebyggende foranstaltninger.
Forskellige bestemmelser Særlige bestemmelser vedrørende brændbare olier.
 2. Foranstaltninger til hindring af brands udvikling  

 og spredning.
Forskellige bestemmelser E.
Kedler med tilbehør.
 1. Hovedkedler.
Fordamperhedeflade Vandstand Almindelige bestemmelser om kedelarmatur Vandstandsglas og prøvehaner m.v.
Sikkerhedsventiler Fødevandssystem Stopventiler Bundudblæsnings- og skumventiler Ventiler for udtagning af kedelvandsprøver Trykmålere Beslag til anbringelse af kontroltrykmåler Mandehuller Damprør Forbindelser mellem kedler med forskelligt tryk Reduceret damptryk Mærker til identificering af kedler 2. Oliefyrede kedelanlæg.
Almindelige bestemmelser Brændselsolieaggregater m.v.
 Brændselsolieforstøvere m.v.
 Kedlers isolation m.v.
Plan over oliefyringsanlægget 3. Hjælpekedler.
Oliefyrede hjælpekedler Udstødskedler og forvarmere m.v.
 4. Kedler indrettet for automatisk drift.
Sikringsudstyr 5. Centralvarmekedler F.
Fremdrivnings- og hjælpemaskineri.
Almindelige bestemmelser 1. Motoranlæg.
Motortyper Igangsætning og gangskiftning af motorer Trykluftbeholdere Trykluftledninger Kølevandspumper Kølevandsledninger m.v.
Oliepumper Foranstaltninger til reduktion af virkningerne ved eksplosion Særlige bestemmelser for passagerfartøjer.
 2. Dampturbineanlæg.
Fremdrivningsturbiner Kølevandssystem Smøreoliesystem Regulatorer m.v.
Sikkerhedsventiler Dampsi G.
Styreanlæg.
 1. Passagerskibe i international fart.
Almindelige bestemmelser Særlige bestemmelser for elektriske og elektrohydrauliske styreanlæg 2. Passagerskibe i indenrigs fart.
 3. Lastskibe på 500 tons og derover.
Almindelige bestemmelser Særlige bestemmelser for elektriske og elektrohydrauliske styreanlæg 4. Lastskibe under 500 tons, herunder fiskeskibe og  

 -fartøjer H.
Køleanlæg.
Almindelige bestemmelser Kølemidler Materialer Sikkerhedsventiler m.v.
Trykmålere Væskestandsmålere Rum for kompressorer, receivere o. lign.
Sikkerhedsforanstaltninger Beskrivelse og mærkning m.v.
I.
Syn og undersøgelser.
