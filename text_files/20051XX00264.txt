Skriftlig fremsættelse (9. februar 2006) Transport- og  

 Energiministeren  

  

 (Flemming Hansen) :
 Herved tillader jeg mig for Folketinget at fremsætte:
 Forslag til lov om  

 ændring af lov om elforsyning, lov om naturgasforsyning, lov om  

 varmeforsyning,  

 lov om Energinet Danmark, lov om planlægning, lov om kommunal udligning og  

 generelle tilskud til kommuner og amtskommuner, lov om kuldioxidafgift af  

 visse  

 energiprodukter og lov om ændring af lov om elforsyning, lov om  

 naturgasforsyning og lov om varmeforsyning.
(Energispareaftalen,  

 havvindmølleudbud, statens købepligt til regionale eltransmissionsnet og  

 gasdistributionsnet, kommuners påbegyndelse af nye aktiviteter i relation til  

 bestemmelserne om modregning i bloktilskud m.v.) (Lovforslag nr.
L 156).
Lovforslaget gennemfører de nødvendige ændringer i el-,  

 naturgas- og varmeforsyningslovene til udmøntning af den brede  

 energipolitiske  

 aftale af 10. juni 2005 om den fremtidige energispareindsats.
Endvidere  

 indeholder lovforslaget tilføjelser til elforsyningsloven, som skal sikre, at  

 de aftalte koncessionsvilkår for udbuddet af havvindmøller ved Horns Rev om  

 bl.a. pristillæg kan føres ud i livet.
Udbuddet, der blev vundet af Energi  

 E2,  

 er en del af den politiske aftale af 29. marts 2004 om udbygning vedrørende  

 vindenergi og decentral kraftvarme.
 Der foreslås tillige visse ændringer og præciseringer til  

 elforsyningslovens og naturgasforsyningslovens bestemmelser om statens  

 købepligt til eltransmissionsnet og gasdistributionsnet.
 Endvidere forslås ændringer til elforsyningslovens og  

 varmeforsyningslovens bestemmelser om kommuners iværksættelse af nye  

 aktiviteter i relation til bestemmelserne om modregning i bloktilskuddet.  

 Bestemmelserne indebærer, at kommunerne uden forudgående tilladelse i en  

 koncernstruktur, hvori indgår el- eller varmeforsyningsvirksomhed, kan  

 iværksætte nye aktiviteter inden for vand, spildevand og affaldshåndtering.  

 Der  

 kan ikke anvendes midler, der stammer fra el- og varmeforsyningsvirksomhed  

 til  

 de nævnte aktiviteter.
 Lovforslaget indeholder herudover en række mindre omfattende  

 ændringer vedrørende blandt andet fritagelse for betaling til offentlige  

 forpligtelser (PSO) for elektricitet til varmeproduktion, valg af  

 forbrugerrepræsentanter i el- og varmeselskaber, Energitilsynets mulighed for  

 at udstede administrative tvangsbøder, regler i forbindelse med  

 forsyningspligtige virksomheders konkurs m.v.
 Lovforslaget har ikke væsentlige administrative eller  

 økonomiske konsekvenser for stat, amter, kommuner og erhvervslivet.  

 Lovforslaget har positive konsekvenser for miljøet.
 Den foreslåede fritagelse for PSO-bidrag og nedsættelse af CO2  

 -afgift af elforbrug til  

 fremstilling af varme i egenproduktionsanlæg vil blive notificeret til  

 EU-Kommissionen i medfør af statstøttereglerne.
 Jeg henviser i øvrigt til lovforslaget med bemærkninger, og  

 anbefaler dette til Folketingets velvillige behandling.
