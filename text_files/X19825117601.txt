Et pengeinstitut havde ændret rentetilskrivningen fra to til en gang  

 om året på investeringsfondskonti.
Tilsynet udtalte, at da ændringen skete i  

 overensstemmelse med pengeinstituttets almindelige forretningsbetingelser  

 fandt tilsynet ikke, at det stred mod redelig forretningsskik og god bank- og  

 sparekassepraksis Tilsynets skrivelse af 14. januar 1982 til en klager vedrørende ændringer  

 i rentetilskrivningsterminerne.
 Et pengeinstitut havde ændret tidspunktet for rentetilskrivning på  

 investeringsfondskonti fra hidtil 1. april og 1. oktober til fremover 31.  

 marts.
 Tilsynet udtalte, at den foretagne ændring af tidspunktet for  

 rentetilskrivning var sket i overensstemmelse med pengeinstituttets  

 almindelige forretningsbetingelser, hvoraf klageren havde modtaget et  

 eksemplar, hvorfor tilsynet ikke fandt, at pengeinstituttet havde handlet i  

 strid med redelig forretningsskik og god bank- og sparekassepraksis ved en  

 ændring af terminerne som sket.
