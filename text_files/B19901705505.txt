 I medfør af § 54 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 93 af 8. marts 1982 om flyvesikringstjeneste,  

 luftrumsorganisation, lufttrafikregler og luftfartsinformationstjeneste, § 3,  

 følgende:
1. Referencedokumenter 1.1 ICAO Annex 2, Rules of the Air, seneste udgave.
 1.2 ICAO Annex 11, Air Traffic Services, seneste udgave.
 1.3 ICAO Annex 15, Aeronautical Information Services, seneste udgave.
 1.4 ICAO Doc 4444 - RAC/501, Rules of the Air and Air Traffic Services,  

 seneste udgave.
 1.5 BL 3-24, Etablering af lufttrafiktjeneste, seneste udgave.
 1.6 BL 7-1, Lufttrafikregler, seneste udgave.
 1.7 BL 7-8, Drift af lufttrafiktjeneste, seneste udgave.
 1.8 BL 7-10, Bestemmelser om definitioner vedrørende lufttrafiktjeneste,  

 seneste udgave.
 1.9 BL 7-13, Tabel over marchhøjder, seneste udgave.
 Anm.: De dokumenter, der er nævnt i pkt. 1.1, pkt. 1.2, pkt. 1.3 og pkt.  

 1.4, kan købes i engelsk udgave ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Definitioner Se BL 7-10, Bestemmelser om definitioner vedrørende lufttrafiktjeneste.
3. Anvendelsesområde Denne BL fastsætter bestemmelser for udøvelse af lufttrafiktjeneste inden  

 for dansk område samt inden for områder, hvor Danmark i henhold til  

 internationale aftaler er forpligtet til at udøve lufttrafiktjeneste.
 Anm.1 : Bestemmelser om etablering af lufttrafiktjeneste findes i BL 3-24.
 Anm. 2: Bestemmelser om drift af lufttrafiktjeneste findes i BL 7-8.
4. Generelt 4.1 Lufttrafiktjeneste skal tilrettelægges i overensstemmelse med  

 bestemmelserne i denne BL og skal udøves i overensstemmelse med de  

 ATS-instrukser, der er fastsat i medfør af BL'en.
4.1.1 Statens Luftfartsvæsen a. fastsætter ATS-instrukser for udøvelse af lufttrafiktjeneste, herunder  

 for 1. samarbejde mellem lufttrafiktjenesteenheder, 2. kritiske situationer m.v., jf. afsnit 9, 3. videregivelse af meteorologiske oplysninger til det  

 meteorologiske kontor, jf. afsnit 10, 4. samarbejde med militære myndigheder, jf. afsnit 11,  

 samt 5. koordination af aktiviteter, som udgør en mulig  

 fare for luftfarten, jf. afsnit 12, og b. udarbejder aftaler med ATS-myndigheder i tilstødende  

 flyveinformationsregioner om udøvelse af lufttrafiktjeneste.
 Anm.: De instrukser og aftaler, der er nævnt i pkt. 4.1.1, fastsættes og  

 indgås indtil videre af Statens Luftfartsvæsen, Lufttrafiktjenesten.
 4.2 Den daglige leder af en lufttrafiktjenesteenhed er ansvarlig for, at  

 der indgås aftaler om samarbejde med andre danske lufttrafiktjenesteenheder,  

 og at der fastsættes lokale ATS-instrukser.
 4.3 Lufttrafiktjenestepersonalet på det enkelte tjenestested er ansvarlig  

 for, at udøvelse af lufttrafiktjeneste ved lufttrafiktjenesteenheden sker i  

 overensstemmelse med de ATS-instrukser, der er fastsat af Statens  

 Luftfartsvæsen, samt i overensstemmelse med de lokale ATS-instrukser, der er  

 fastsat af den daglige leder af lufttrafiktjenesteenheden.
5. Lufttrafiktjenestens opdeling og formål 5.1 Udøvelse af lufttrafiktjeneste omfatter følgende:
 5.1.1 Flyvekontroltjeneste, som opdeles i følgende tre kategorier:
a.
Områdekontroltjeneste: Udøvelse af flyvekontroltjeneste med det formål 1. at forebygge sammenstød mellem luftfartøjer og 2. at fremme og regulere lufttrafik.
 Denne tjeneste udøves for kontrollerede flyvninger, bortset fra de dele af  

 sådanne flyvninger, som er anført under indflyvnings- og tårnkontroltjeneste,  

 jf. b og c.
b.
Indflyvningskontroltjeneste: Udøvelse af flyvekontroltjeneste med det  

 formål 1. at forebygge sammenstød mellem luftfartøjer og 2. at fremme og regulere lufttrafik.
 Denne tjeneste udøves for de dele af kontrollerede flyvninger, der  

 henhører under ind- og udflyvningsfasen.
c.
Tårnkontroltjeneste: Udøvelse af flyvekontroltjeneste med det formål 1. at forebygge sammenstød mellem luftfartøjer 2. at forebygge sammenstød på manøvreområdet mellem  

 luftfartøjer og hindringer og 3. at fremme og regulere lufttrafik.
 Denne tjeneste udøves for flyvepladstrafik, bortset fra de dele af  

 flyvningerne, for hvilke der udøves indflyvningskontroltjeneste.
 5.1.2 Flyveinformationstjeneste, herunder  

 flyvepladsflyveinformationstjeneste, som udøves med det formål at give råd og  

 oplysninger af betydning for flyvningers sikre og effektive gennemførelse.
 5.1.3 Alarmeringstjeneste, som udøves med det formål at underrette  

 henholdsvis kontrolcentral eller flyveinformationscentral og redningscentral  

 om luftfartøjer, der har behov for eftersøgnings- og redningstjeneste, og i  

 nødvendigt omfang assistere disse.
6. Flyvekontroltjeneste 6.1 Anvendelse Flyvekontroltjeneste skal ydes til a.
IFR-flyvninger i kontrolleret luftrum, b.
VFR-flyvninger i kontrolleret luftrum (IFR/VFR) og c. flyvepladstrafik ved kontrollerede flyvepladser.
6.2 Udøvelse af flyvekontroltjeneste 6.2.1 Områdekontroltjeneste udøves a. af en kontrolcentral eller b. af den enhed, der udøver indflyvningskontroltjeneste i en kontrolzone  

 eller i et kontrolområde af begrænset udstrækning, og som primært er oprettet  

 for at udøve indflyvningskontroltjeneste.
6.2.2 Indflyvningskontroltjeneste udøves a. af et kontroltårn eller en kontrolcentral eller b. af en indflyvningskontrol, når dette ønskes eller kræves, jf.
BL 3-24.
 6.2.3 Tårnkontroltjeneste udøves af et kontroltårn.
 Anm.: Forpladstjeneste kan udøves af et kontroltårn eller en særlig enhed.
6.3 Flyvekontroltjenestens funktioner 6.3.1 For at udøve flyvekontroltjeneste skal en flyvekontrolenhed a. være i besiddelse af oplysninger om hvert enkelt luftfartøjs påtænkte  

 bevægelser samt til stadighed modtage oplysninger om luftfartøjets virkelige  

 bevægelser, b. bestemme kendte luftfartøjers indbyrdes position på grundlag af de  

 modtagne oplysninger, c. udstede klareringer og oplysninger for at hindre sammenstød mellem  

 luftfartøjer under enhedens kontrol samt for at fremme og regulere  

 trafikstrømmen hensigtsmæssigt og d. koordinere klareringer med andre enheder, 1. når et luftfartøj kan komme i konflikt med trafik,  

 som er under kontrol af sådanne enheder, og 2. inden kontrollen med et luftfartøj overdrages til  

 sådanne enheder.
 6.3.2 Oplysninger om luftfartøjers bevægelse samt oversigt over  

 klareringer, som er udstedt til de pågældende luftfartøjer, skal forefindes,  

 således at en analyse hurtigt kan foretages med det formål at sikre en  

 hensigtsmæssig strøm af lufttrafik under anvendelse af fornøden adskillelse.
6.3.3 Klareringer udstedt af flyvekontrolenheder skal tilvejebringe  

 adskillelse a. mellem kontrollerede IFR-flyvninger, b. mellem en kontrolleret IFR-flyvning og en kontrolleret VFR-flyvning,  

 herunder en speciel VFR-flyvning, og c. mellem specielle VFR-flyvninger.
 Dog kan der i de tilfælde, der er anført under a og b, når et luftfartøj  

 anmoder om dette, udstedes klareringer, som ikke tilvejebringer adskillelse,  

 for en nærmere angivet del af flyvningen, der udføres under visuelle  

 vejrforhold og under FL 200.
 6.3.4 Adskillelse skal tilvejebringes på mindst en af følgende måder:
a.
Højdeadskillelse opnået ved tildeling af forskellige flyvehøjder valgt  

 fra tabel over marchhøjder i BL 7-13. Dog skal flyvehøjders korrelation til  

 flyvevej ikke anvendes, når anden fremgangsmåde er angivet i vedkommende AIP  

 eller i klareringen.
b.
Horisontal adskillelse, opnået ved tilvejebringelse af 1. længdeadskillelse ved bibeholdelse af intervaller,  

 udtrykt i tid eller distance, mellem luftfartøjer, der flyver på samme,  

 skærende eller modsatte flyveveje, eller 2. sideadskillelse ved bibeholdelse af luftfartøjer på  

 forskellige ruter eller i forskellige geografiske områder.
c.
Kombineret adskillelse, bestående af en kombination af højdeadskillelse  

 og horisontal adskillelse.
Kombineret adskillelse må kun anvendes på basis af  

 regionale aftaler.
6.4 Adskillelsesminima 6.4.1 De adskillelsesminima, der anvendes inden for et givet luftrum, skal  

 være i overensstemmelse med de adskillelsesminima, der er anført i ICAO Doc  

 4444 eller fastsat ved regionale aftaler.
6.4.1.1 Valget af adskillelsesminima skal foretages i samråd med de  

 ATS-myndigheder, som er ansvarlige for udøvelsen af lufttrafiktjeneste i  

 tilstødende luftrum, når a. trafik vil passere fra det ene luftrum til det andet, eller b. ruter er tættere til den fælles grænse mellem tilstødende luftrum end  

 de adskillelsesminima, som anvendes i pågældende tilfælde.
 6.4.2 Oplysninger om de anvendte adskillelsesminima og deres  

 anvendelsesområde skal publiceres for de berørte lufttrafiktjenesteenheder og  

 i AIP.
6.5 Ansvar for kontrol 6.5.1 En kontrolleret flyvning skal til enhver tid kun kontrolleres af en  

 flyvekontrolenhed.
 6.5.2 Ansvar for kontrollen med samtlige luftfartøjer, der flyver inden  

 for et nærmere bestemt luftrum, skal overdrages en enkelt flyvekontrolenhed.  

 Kontrollen med et enkelt eller flere luftfartøjer kan dog overdrages til  

 andre flyvekontrolenheder under den forudsætning, at der er sikret  

 koordination mellem de berørte enheder.
6.6 Overdragelse af ansvaret for kontrollen Bestemmelser for overdragelse af kontrol og kommunikation skal fremgå af  

 samarbejdsaftaler mellem de enkelte lufttrafiktjenesteenheder og skal optages  

 i lokale ATS-instrukser.
6.7 Klareringer 6.7.1 Klareringer skal udstedes alene med det formål at opfylde de krav,  

 som udøvelse af flyvekontroltjeneste stiller.
6.7.2 Klareringens indhold 6.7.2.1 En klarering skal angive a. luftfartøjsidentitetsbetegnelse, som anført i flyveplanen, b. klareringsgrænse, c. flyverute, d. flyvehøjde for hele ruten eller for dele deraf og om nødvendigt  

 ændringer af flyvehøjde og e. nødvendige instrukser eller oplysninger om andre forhold, f.eks.  

 manøvrer i forbindelse med ind- og udflyvning, kommunikation eller  

 tidspunktet, hvor klareringen udløber.
6.7.3 Klareringer til supersoniske flyvninger 6.7.3.1 Klarering til udførelse af supersonisk flyvning over dansk område  

 må ikke udstedes.
 Anm.: Dansk område omfatter dansk territorium, herunder dansk  

 territorialfarvand.
 6.7.3.2 Klarering i forbindelse med acceleration fra subsonisk til  

 supersonisk flyvning skal være gældende, indtil luftfartøjet er etableret med  

 supersonisk hastighed.
 6.7.3.3 Klarering i forbindelse med deceleration fra supersonisk til  

 subsonisk flyvning skal være gældende, indtil luftfartøjet er etableret med  

 subsonisk hastighed.
6.7.4 Koordination af klareringer 6.7.4.1 En klarering skal koordineres mellem flyvekontrolenheder for at  

 gælde for et luftfartøjs hele flyverute eller en nærmere angivet del heraf i  

 henhold til pkt. 6.7.4.2 - pkt. 6.7.4.5.
6.7.4.2 Et luftfartøj skal have klarering for hele flyveruten til  

 bestemmelsesstedet, a. når det er sandsynligt, at forudgående koordination vil finde sted  

 mellem kontrolenhederne, under hvis kontrol luftfartøjet efterhånden vil  

 komme, eller b. når det forud for start har været muligt at koordinere klareringen  

 mellem de enheder, som vil få kontrol med luftfartøjet.
6.7.4.3 Hvis koordination i henhold til pkt. 6.7.4.2 ikke er eller kan  

 forventes foretaget, skal luftfartøjet kun gives klarering til det sted,  

 hvortil koordination efter al sandsynlighed vil kunne foregå.
Før eller ved  

 ankomsten til sådant sted skal der efter omstændighederne gives luftfartøjet  

 yderligere klarering eller venteinstruktioner.
 6.7.4.4 Hvis et luftfartøj p åtænker at starte fra en flyveplads i et  

 kontrolområde og flyve ind i et andet kontrolområde inden for 30 minutter  

 eller på et sådant andet tidspunkt, som er aftalt mellem kontrolcentralerne,  

 skal koordination med kontrolcentralen i dette andet område være foretaget,  

 før der gives startklarering.
6.7.4.5 Når et luftfartøj påtænker at forlade et kontrolområde og derved  

 et kontrolleret luftrum samt derefter flyve ind i samme eller et andet  

 kontrolområde, kan der udstedes en klarering fra startsted til  

 bestemmelsessted.
En sådan klarering er kun gældende for de dele af  

 flyvningen, der foregår inden for kontrolleret luftrum, og forudsætter  

 koordination med efterfølgende lufttrafiktjenesteenheder.
6.8 Regulering af trafikintensiteten Når det kan forudses, at trafik udover den, som allerede er accepteret,  

 ikke kan afvikles inden for et vist tidsrum, ved et bestemt sted eller kun  

 kan afvikles i et vist omfang, skal der ske underretning til  

 flyvekontrolenheder, luftfartsforetagender og luftfartøjer, der kan blive  

 berørt af, at der forventes betydelig forsinkelse.
Der kan udstedes særlige  

 restriktioner gældende for yderligere trafik i et nærmere angivet tidsrum med  

 den hensigt at undgå alt for store forsinkelser for luftfartøjer i luften.
6.9 Kontrol med personer og køretøjer 6.9.1 Færdsel på manøvreområdet, herunder bugsering af luftfartøjer, må  

 kun foregå efter tilladelse fra kontroltårnet.
6.9.2 Når der anvendes særlige procedurer på grund af dårlige  

 sigtbarhedsforhold, a. skal antallet af personer og køretøjer på manøvreområdet indskrænkes  

 mest muligt, b. skal der tages særligt hensyn til at beskytte  

 instrumentlandingssystemets følsomme områder, når der finder kategori II  

 eller kategori III operationer sted, og c. kan der kræves indført minimumsadskillelse mellem køretøjer og  

 luftfartøjer under kørsel.
 6.9.2.1 Kriterierne for at bringe særlige procedurer i anvendelse samt den  

 minimumsadskillelse der skal anvendes, skal indeholdes i lokale  

 ATS-instrukser.
 6.9.3 Færdsel på manøvreområdet sker i henhold til flyvepladsreglementet.  

 Medmindre andre instruktioner er udstedt af kontroltårnet, følges nedennævnte  

 regler, jf. dog pkt. 6.9.4:
a.
For luftfartøjer, der manøvrerer ved egen kraft, har al anden færdsel  

 ubetinget vigepligt.
b.
For personer og køretøjer, der vejleder et manøvrerende luftfartøj, har  

 al anden færdsel end den, der er nævnt under a, ubetinget vigepligt.
c.
Færdsel mellem et manøvrerende luftfartøj og personer eller køretøjer,  

 som vejleder dette, er forbudt.
d.
For luftfartøjer, der er under bugsering, har al anden færdsel end den,  

 der er nævnt under a og b, ubetinget vigepligt.
e.
For brand- og redningskøretøjer samt lodskøretøjer under udrykning har  

 al anden færdsel end den, der er nævnt under a, b og d, ubetinget vigepligt.
 6.9.4 Brand- og redningskøretøjer samt lodskøretøjer under udrykning skal,  

 hvis det er muligt, gives forret for al anden trafik på jorden.
7. Flyveinformationstjeneste 7.1 Anvendelse 7.1.1 Flyveinformationstjeneste skal ydes til alle luftfartøjer, som må  

 formodes at blive berørt af oplysningerne, jf. pkt. 7.2, og a. til hvilke der ydes flyvekontroltjeneste, eller b. som de pågældende lufttrafiktjenesteenheder på anden måde har kendskab  

 til.
7.1.2 Hvor lufttrafiktjenesteenheder udøver både flyveinformationstjeneste  

 og flyvekontroltjeneste, har udøvelse af flyvekontroltjeneste normalt forret  

 for udøvelse af flyveinformationstjeneste, når som helst flyvekontroltjeneste  

 måtte nødvendiggøre det.
Dog kan luftfartøjer under slutindflyvning, landing,  

 start og stigning have behov for flyveinformationstjeneste forud for  

 flyvekontroltjeneste.
7.2 Flyveinformationstjenestens omfang 7.2.1 Flyveinformationstjeneste omfatter afgivelse af a.
SIGMET-oplysninger, b. oplysninger om tegn på vulkansk aktivitet, vulkansk udbrud og vulkansk  

 askesky, for hvilke der ikke allerede er udstedt SIGMET-oplysninger eller  

 NOTAM, c. oplysninger om forandringer i navigationshjælpemidlers brugbarhed, d. oplysninger om forandring i flyvepladsers og deres tilhørende  

 hjælpemidlers tilstand, herunder oplysning om trafikområdernes tilstand, når  

 disse områder er dækket af sne, is eller vand, e. oplysninger om ubemandede friballoner eller f. enhver oplysning, der må formodes at berøre sikkerheden.
 7.2.2 Flyveinformationstjeneste, der ydes til IFR-flyvninger skal ud over,  

 hvad der er anført i pkt. 7.2.1, omfatte oplysninger vedrørende:
a.
Rapporterede vejrforhold eller vejrudsigter for start- og  

 bestemmelsessteder efter anmodning fra luftfartøjet samt for alternative  

 flyvepladser og b. kollisionsfare for luftfartøjer, der flyver uden for kontrolområder og  

 kontrolzoner.
 7.2.3 Flyveinformationstjeneste, der ydes til VFR-flyvninger skal ud over,  

 hvad der er anført i punkt 7.2.1, omfatte afgivelse af foreliggende  

 oplysninger vedrørende sådanne vejrforhold på flyveruten, som må formodes at  

 gøre flyvning efter visuelflyvereglerne umulig.
 7.2.4 Lufttrafiktjenesteenheder skal så hurtigt som muligt sende rapporter  

 om andre forhold af betydning for lufttrafikkens afvikling (specielle  

 flyverapporter) til andre berørte luftfartøjer, til det tilknyttede  

 meteorologiske kontor og til andre berørte lufttrafiktjenesteenheder.
8. Alarmeringstjeneste 8.1 Anvendelse 8.1.1 Alarmeringstjeneste skal ydes til a. alle luftfartøjer, der har afgivet flyveplan, og b. alle luftfartøjer, som lufttrafiktjenesteenhederne på anden måde har  

 kendskab til.
 8.1.2 Flyveinformationscentralen eller kontrolcentralen er det centrale  

 sted for indsamling af alle oplysninger vedrørende en kritisk situation for  

 et luftfartøj, der flyver inden for ansvarsområdet, samt for videre afgivelse  

 af oplysninger til redningscentralen.
8.1.3 Hvis en lufttrafiktjenesteenhed bliver bekendt med, at et luftfartøj  

 befinder sig i en kritisk situation, skal enheden omgående underrette  

 flyveinformations- eller kontrolcentralen, som derefter underretter  

 redningscentralen.
Underretning af flyveinformations-, kontrol- eller  

 redningscentral kræves ikke, hvis den kritiske situation er af en sådan art,  

 at underretning vil være overflødig.
 8.1.3.1 Uanset pkt. 8.1.3 skal lufttrafiktjenesteenheden, når situationen  

 kræver det, først iværksætte lokal alarmeringsplan.
8.2 Anmeldelse til redningscentralen 8.2.1 Flyveinformations- eller kontrolcentralen skal omgående underrette  

 redningscentralen, når et luftfartøj i henhold til følgende anses for at være  

 i en kritisk situation:
a.
Uvishedsfasen (INCERFA) foreligger, når 1. ingen melding er modtaget fra et luftfartøj inden  

 for 30 minutter efter det tidspunkt, hvor en melding skulle være modtaget,  

 eller fra det tidspunkt, hvor et resultatløst forsøg på at etablere  

 forbindelse blev gjort første gang, regnet fra det tidligste af disse  

 tidspunkter, eller 2. et luftfartøj ikke ankommer inden for 30 minutter  

 efter det beregnede ankomsttidspunkt, som sidst er meddelt til eller beregnet  

 af lufttrafiktjenesteenheden, regnet fra det seneste af disse tidspunkter.
b.
Beredskabsfasen (ALERFA) foreligger, når 1. det efter uvishedsfasen ikke lykkes at etablere  

 forbindelse med luftfartøjet eller forespørgsel hos andre relevante kilder  

 ikke resulterer i nye oplysninger om luftfartøjet, 2. et luftfartøj er overdraget til kontroltårnet eller  

 AFIS-enheden og ikke lander inden for 5 minutter efter det beregnede  

 landingstidspunkt, og forbindelsen med luftfartøjet ikke har kunnet  

 genetableres, 3. der er modtaget oplysninger, som indikerer, at  

 luftfartøjets luftdygtighed er blevet forringet, dog ikke i en sådan grad, at  

 en nødlanding er sandsynlig, eller 4. et luftfartøj vides eller formodes at være udsat  

 for en ulovlig handling.
c.
Nødfasen (DETRESFA) foreligger, når 1. yderligere forsøg på at etablere forbindelse med  

 luftfartøjet efter beredskabsfasen viser sig resultatløse, og omfattende  

 forespørgsler gør det sandsynligt, at luftfartøjet er i nød, 2. brændstofbeholdningen må anses for at være opbrugt  

 eller utilstrækkelig til, at luftfartøjet kan nå i sikkerhed, 3. der modtages oplysninger, hvoraf det fremgår, at  

 luftfartøjets luftdygtighed er blevet forringet i sådan en grad, at en  

 nødlanding må forventes, eller 4. der modtages oplysninger om, eller der er rimelig  

 vished for, at luftfartøjet er ved at nødlande eller har foretaget en  

 nødlanding.
 8.2.2 Anmeldelsen til redningscentralen skal indeholde de af følgende  

 oplysninger, som foreligger og i den anførte rækkefølge:
a. kodeordet INCERFA, ALERFA eller DETRESFA i overensstemmelse med den  

 kritiske situation, b. enhed og person, der anmelder, c. den kritiske situations art, d. væsentlige oplysninger fra flyveplanen, e. den enhed, som sidst havde forbindelse med luftfartøjet, tidspunktet  

 herfor samt den benyttede frekvens, f. sidste positionsrapport, og hvorledes positionen har været bestemt, g. luftfartøjets farve og typiske kendetegn, h. hvilke forholdsregler der er taget af den enhed der rapporterer, og i. andre betydningsfulde oplysninger.
8.2.3 Endvidere skal der til redningscentralen snarest afgives enhver  

 nyttig supplerende oplysning, især vedrørende den kritiske situations  

 udvikling gennem de forskellige faser, eller oplysning om, at den kritiske  

 situation ikke længere består.
Annullering af en aktion påbegyndt af  

 redningscentralen påhviler denne central.
 8.2.4 Oplysninger, der gives til redningscentralen af en kontrolcentral  

 eller en flyveinformationscentral, skal, hvis det er relevant, gives til  

 luftfartsforetagendet.
 9. Kritiske situationer m.v.
 9.1 Et luftfartøj, som vides eller formodes at befinde sig i en kritisk  

 situation, herunder at være udsat for en ulovlig handling, skal gives forret  

 for andre luftfartøjer.
 9.2 Der skal fastsættes regler for forhold i forbindelse med vildfarne  

 eller uidentificerede luftfartøjer samt interception af civile luftfartøjer.  

 Disse regler skal være i overensstemmelse med de fremgangsmåder, der er  

 vedtaget af ICAO.
9.3 Når en kritisk situation anses for at være til stede, skal  

 luftfartøjets flyvevej markeres på et kort eller registreres på anden vis for  

 at kunne bestemme luftfartøjets fremtidige sandsynlige position samt den  

 maksimale flyvedistance fra den sidst kendte position.
Hvis det skønnes  

 nødvendigt, skal flyveveje for andre luftfartøjer, som er i nærheden af det  

 pågældende luftfartøj, også registreres for at kunne bestemme deres  

 fremtidige sandsynlige positioner samt maksimale aktionstid.
 9.4 Alle tilgængelige kommunikationshjælpemidler skal anvendes i  

 bestræbelserne på at etablere og opretholde forbindelse med et luftfartøj,  

 der befinder sig i en kritisk situation, samt på at fremskaffe oplysninger om  

 luftfartøjet.
 9.4.1 Når det formodes, at et luftfartøj er udsat for en ulovlig handling,  

 må arten af den kritiske situation ikke omtales på radiotelefoni, medmindre  

 den tidligere under radioforbindelsen er blevet nævnt af det pågældende  

 luftfartøj, og der er vished for, at en sådan omtale ikke vil forværre  

 situationen.
10. Videregivelse af meteorologiske oplysninger til  

 det meteorologiske kontor For at sikre, at luftfartøjer kan modtage de seneste vejroplysninger for  

 flyvninger, skal der træffes foranstaltninger, således at  

 lufttrafiktjenestens personale så hurtigt som muligt videregiver oplysninger  

 til det tilknyttede meteorologiske kontor om a. nærmere aftalte meteorologiske fænomener, som er observeret af  

 lufttrafiktjenestens personale eller rapporteret af luftfartøjer, b. meteorologiske fænomener, som er af operationel betydning, og som enten  

 er observeret af lufttrafiktjenestens personale eller rapporteret af  

 luftfartøjer, og som ikke er indeholdt i den meteorologiske melding for en  

 flyveplads, og c tegn på vulkansk aktivitet, vulkansk udbrud og vulkansk askesky.
11. Samarbejde med militære myndigheder 11.1 Der skal etableres og opretholdes et nært samarbejde med de militære  

 myndigheder, der er ansvarlige for aktiviteter, som kan berøre civil  

 luftfart.
 11.2 For at opnå en sikker og glidende strøm af civile luftfartøjer skal  

 der træffes foranstaltninger, som tillader, at relevante oplysninger hurtigt  

 kan udveksles mellem lufttrafiktjenesteenheder og militære enheder.
 11.3 Der skal fastsættes lokale fremgangsmåder for enten rutinemæssigt  

 eller efter anmodning at forsyne de militære enheder med relevante  

 flyveplaner og andre oplysninger vedrørende civile luftfartøjer.
11.4 Særlige fremgangsmåder skal fastsættes for at sikre, a. at lufttrafiktjenesteenheder bliver underrettet, hvis en militær enhed  

 observerer, at et luftfartøj, som er eller formodes at være et civilt  

 luftfartøj, nærmer sig eller flyver inden for et område, hvor interception  

 kan blive nødvendig, og b. at alle muligheder for at fastslå et luftfartøjs identitet og yde  

 navigationsassistance prøves for at undgå, at interception bliver nødvendig.
12. Koordination af aktiviteter, som udgør mulig fare  

 for luftfarten 12.1 Aktiviteter, som udgør mulig fare for lufttrafikken, skal koordineres  

 så betids, at det er muligt at publicere oplysninger vedrørende aktiviteterne  

 i overensstemmelse med bestemmelserne i ICAO Annex 15. Det er koordinationens  

 formål at tilvejebringe en sådan tilrettelæggelse, at fare for lufttrafik  

 undgås, og at normale operationer med lufttrafik berøres mindst muligt.
 12.2 Under tilrettelæggelsen skal følgende iagttages:
a.
Medmindre der ikke eksisterer andre muligheder, bør de steder eller  

 områder, hvor aktiviteterne skal foregå, samt tidspunkt for og varighed af  

 aktiviteterne vælges således, at man undgår 1. at lukke eller ændre etablerede ATS-ruter, 2. at blokere de mest økonomiske flyvehøjder og 3. at forsinke regelmæssige flyvninger.
b.
Det luftrum, der fastsættes til aktiviteternes udførelse, bør være så  

 lille som muligt.
c.
Der bør tilvejebringes direkte kommunikation med den organisation eller  

 enhed, som udfører aktiviteterne, for det tilfælde, at nødsituationer eller  

 andre uforudsete omstændigheder kræver, at aktiviteterne indstilles.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
15. Straf Overtrædelse af bestemmelserne i pkt. 4.2 og 4.3 straffes med bøde.
16. Ikrafttræden Denne BL træder i kraft den 3. maj 1990.
