Bekendtgørelse om ændring af bekendtgørelse om overførsel af affald (Farligt affald) § 1 I bekendtgørelse nr. 799 af 28. juni 2007 om overførsel af affald foretages følgende ændring:
 1. § 10 affattes således:
 1) Såfremt der i afsendelseslandet ikke findes egnede bortskaffelsesmuligheder, og affaldet fremstilles i så begrænsede mængder, at oprettelsen af nye, specialiserede bortskaffelsesanlæg inden for dette land vil være uøkonomisk.
 2) Ved overførsel fra EU-lande og EFTA-lande, der er parter i Basel-konventionen til Danmark som bestemmelsesland af farligt affald bestemt til forbrænding på landjorden, jf. punkt D 10 i bilag 1.
 Stk. 2. Når Danmark er afsendelsesland, er det forbudt at overføre affald til bortskaffelse i EU-lande og EFTA-lande, der er parter i Basel-konventionen 1). Dette gælder dog ikke i følgende tilfælde:
 1) Såfremt der i Danmark ikke findes egnede bortskaffelsesanlæg, og affaldet fremstilles i Danmark i så begrænsede mængder, at oprettelsen af nye, specialiserede bortskaffelsesanlæg i Danmark vil være uøkonomisk.
 2) Ved overførsel fra Danmark som afsendelsesland af farligt affald bestemt til forbrænding på landjorden, jf. punkt D 10 i bilag 1.
 Stk. 3. Det er endvidere forbudt at formidle overførsler af affald i strid med forbudet i stk. 1 og stk. 2.
Stk. 4. Miljøstyrelsen kan dispensere fra forbudet i stk. 2 og stk. 3, jf. stk. 2.« § 2 Bekendtgørelsen træder i kraft den 19. december 2008.
Miljøministeriet, den 27. november 2008 Troels Lund Poulsen / Claus Torp 1) Schweiz, Norge, Island og Liechtenstein er EFTA-lande og parter i Basel-konventionen.
