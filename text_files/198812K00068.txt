Nr LSF 68 Forslag til Lov om bureaukratbefriet nedrivningsret Fremsat af Mogens Elvensø (FP) Behnke (FP) Kirsten Jacobsen (FP) Tove  

 Niemann (FP) Ernst Schmidt (FP) den 26. oktober 1988 Når en ejer ønsker at nedrive sin ikkefredede bygning, kan han gøre det uden offentlig tilladelse.
Bemærkninger til lovforslaget Meget, meget langt gælder, at en ejendoms ejer suverænt bør have  

 afgørelsesretten over, hvad der skal ske på hans ejendom.
 Nogle vil ligefrem kalde dette for et grundlæggende etisk princip.
 Men praktiske samfundsmæssige overvejelser fører til samme resultat.
For det første gælder det jo om at undgå forsinkende bureaukrati.
Hurtig  

 handling er ofte i sig selv rigtigst handling.
Samfundsinteressen består  

 bl.a. i, at mindst muligt af arbejdskraften ødsles væk på skrivebordsarbejde.  

 Og ejeren skal jo under alle omstændigheder være med, når det skal afgøres,  

 hvad der skal ske med hans ejendom.
Derfor er det nærliggende at sige, at så  

 skal andre ikke blandes ind i det.
For det andet er ejeren den, der har direkte egoistisk interesse i, at  

 ejendommen behandles så økonomisk som muligt.
Og behandles hver enkelt  

 ejendom i dronningeriget mest økonomisk fornuftigt, bliver summen heraf  

 størst opnåelig velstand for nationen.
 Der kan tænkes tilfælde, hvor det anførte vejer mindre tungt i vægtskålen  

 end hensynet til, at stat og kommune har overordnede interesser i at regulere  

 ejendomsrettens udnyttelse.
 Men sådanne tilfælde ligger langt fra det, nærværende forslag beskæftiger  

 sig med: nedrivning af en eller flere bygninger.
Når en ejer vil fjerne en bygning, er det så at sige altid, fordi  

 bygningen ikke længere gør gavn.
Ellers ville det jo stride mod ejerens egne  

 interesser at ville have den væk.
Den nye anvendelse af den ryddede grund kan  

 måske give anledning til kontrovers: skal der bygges boliger, industri,  

 parkeringshal, værtshus? Alt dette ligger imidlertid uden for nærværende  

 lovforslag.
Det samme gælder, at andre private - lejere, panthavere osv. - kan have  

 beskyttede interesser at varetage.
Ejeren kan naturligvis ikke samtidig have  

 fordelen ved at leje bygningen (eller dele deraf) ud til en fremmed og så  

 ødelægge lejemålet ved at rive bygningen ned.
 Aktuelt skete en dramatisering af problemet den 12. januar 1983, da den  

 københavnske VS-borgmester som led i sin samfundsdestruktive virksomhed  

 anmeldte fhv. boligminister Helge Nielsen til politiet for at nedrive  

 ejendomme i Stengade og Baggesensgade, hvor Nielsen repræsenterede ejeren,  

 til trods for at VS'eren ikke havde givet tilladelse til noget sådant.
Dette er god anskuelsesundervisning for den, der blåøjet tror, at  

 offentlige myndigheder kan man trygt overlade kompetencen til vedrørende alt  

 og alle, fordi offentlige myndigheder - ud fra den af herskerklassen  

 foretagne indoktrinering af den danske befolkning - skulle være saglige og  

 derfor træffer de klogeste afgørelser.
Den frugtbare lovgiverholdning er  

 tværtimod den gammelnordiske PH-indstilling: nær skepsis til alle, der har  

 magt at udøve.
Magt korrumperer.
Derfor skal offentlige myndigheder ikke have  

 en tusindedel milligram mere magt, end hvad der findes strengt nødvendigt.
 Og det er ikke strengt nødvendigt, at det offentlige skal kunne hindre  

 folk i at rive deres egne bygninger ned, i al fald ikke i perioder som den  

 nuværende, hvor krigstidens forsyningsbesværligheder for længst er en saga  

 blot.
Når fredede bygninger uden videre er undtaget, skyldes det, at nærværende  

 lovforslag ikke findes at være den hensigtsmæssige slagplads til at optage  

 striden om reform af bygningsfredningsloven.
Var det sket, kunne  

 hovedhensigten med nærværende forslag nemlig let blive forflygtiget til  

 diskussion af noget, der kun angår få dele af en promille ude i et  

 udkanthjørne af, hvad nærværende forslag angår.
 Forslaget er en genfremsættelse af L 142 af 4. februar 1983, hvis første  

 behandling findes gengivet i Forhandlingerne spalte 8045 ff.
Skriftlig fremsættelse Mogens Elvensø (FP):
 Som ordfører for forslagsstillerne fremsætter jeg hermed:
 Forslag til lov om bureaukratbefriet nedrivningsret.
(Lovforslag nr.
L 68).
 Jeg henviser til lovteksten og til de ledsagende bemærkninger.
