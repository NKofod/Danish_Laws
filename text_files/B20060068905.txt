 Bekendtgørelse  

 om refusion af udgifter ved myndighedernes sagsbehandling i forbindelse med  

 kulbrinteaktiviteter m.v.
 I medfør af § 25, stk. 3, i lov om anvendelse af Danmarks  

 undergrund, jf. lovbekendtgørelse nr. 526 af 11. juni 2002, § 65, stk. 2, i  

 lov  

 nr. 1424 af 21. december 2005 om sikkerhed m.v. for offshoreanlæg til  

 efterforskning, produktion og transport af kulbrinter  

 (offshoresikkerhedslov),  

 § 4, stk. 2, i lov om kontinentalsoklen, jf. lovbekendtgørelse nr. 1101 af  

 18.  

 november 2005 og § 1, stk. 5, i lov om etablering og benyttelse af en  

 rørledning til transport af råolie og kondensat, jf. lovbekendtgørelse nr.  

 1100  

 af 18. november 2005 fastsættes:
§ 1.  

  

 Denne bekendtgørelse omfatter 1)  

 	  

 rettighedshavere og  

 bevillingshavere i henhold til undergrundsloven, rettighedshaveren,  

 operatøren,  

 den driftsansvarlige virksomhed og andre virksomheder i henhold til  

 offshoresikkerhedsloven, ejere og brugere af rørledningen i henhold til  

 rørledningsloven og enhver med andel i et felt, der har fået dispensation  

 efter  

 § 2, stk. 3, i rørledningsloven og 2)  

 	  

 ansøgere om og  

 indehavere af tilladelse i medfør af undergrundsloven,  

 offshoresikkerhedsloven,  

 kontinentalsokkelloven eller rørledningsloven, som ikke er omfattet af nr. 1.
 Stk. 2.  

  

 Myndighedernes  

 udgifter til sagsbehandling, herunder tilsyn, refunderes af de af stk. 1  

 omfattede.
 § 2.  

  

 Myndighedernes udgifter til sagsbehandling, herunder tilsyn, beregnes på  

 grundlag af en opgørelse over det antal timer, der er registreret som medgået  

 ved udførelsen af den enkelte arbejdsopgave, jf. dog stk. 3.
 Stk. 2.  

  

 Timesatsen  

 fastsættes på grundlag af den gennemsnitlige lønudgift til de medarbejdere,  

 der  

 deltager i sagsbehandlingen, tillagt en forholdsmæssig andel af de øvrige  

 administrative omkostninger forbundet med sagsbehandlingen i det pågældende  

 regnskabsår.
 Stk. 3.  

  

 Myndighedernes  

 udgifter til undersøgelser, konsulentbistand, herunder bistand fra andre  

 myndigheder, offentliggørelse efter § 4, stk. 1, 4. pkt., i  

 kontinentalsokkelloven, offentliggørelse efter § 28 a, stk. 1, i  

 undergrundsloven  

 og tjenesterejser m.v., der efter regning kan henføres til den enkelte  

 opgave,  

 betales på grundlag af en opgørelse over disse udgifter udarbejdet af  

 myndighederne.
 § 3.  

  

 Inden udgangen af hvert år orienterer myndighederne betalingspligtige  

 omfattet  

 af § 1, stk. 1, nr. 1, hvis myndighederne forventer, at omfanget af  

 sagsbehandlingen i det følgende år væsentligt vil overstige det, der normalt  

 vil være en følge af de planlagte aktiviteter.
 Stk. 2.  

  

 Indtræder der i  

 årets løb væsentlige ændringer i forhold til oplysninger givet i medfør af  

 stk.  

 1, eller overstiger omfanget af sagsbehandlingen væsentligt det, der normalt  

 vil være en følge af de planlagte aktiviteter, orienteres den  

 betalingspligtige  

 snarest herom.
 § 4.  

  

 Til  

 opfyldelse af betalingsforpligtelser som opgjort efter § 2 udsender  

 myndighederne efter udløbet af hvert kvartal foreløbige opkrævninger over  

 udgifterne til sagsbehandlingen efter reglerne i stk. 2.
Stk. 2.  

  

 I forbindelse  

 med fremsendelse af opkrævning for første kvartal i betalingsåret meddeler  

 myndighederne, hvilken timesats der vil blive anvendt i det pågældende år ved  

 de foreløbige betalinger.
Den foreløbige timesats fastsættes på grundlag af  

 den  

 for det afsluttede regnskabsår beregnede timesats, reguleret med de  

 budgetterede omkostningsændringer.
§ 5.  

  

 Efter udløbet af et regnskabsår udarbejder myndighederne på grundlag af den i  

 medfør af § 2, stk. 2, endeligt beregnede timesats en opgørelse over de  

 beløb,  

 som skal betales for det pågældende år.
Dette beløb reguleres med de efter §  

 4 foreløbigt  

 indbetalte beløb.
Slutopgørelsen sendes senest fire måneder efter  

 regnskabsårets udløb til den betalingspligtige.
§ 6.  

  

 Betaling af udgifter efter denne bekendtgørelse skal ske senest 30 dage  

 efter,  

 at opkrævning heraf er afsendt.
Betales det skyldige beløb ikke rettidigt,  

 påløber rente i overensstemmelse med bestemmelserne i § 5 i renteloven.
 § 7.  

  

 Bekendtgørelsen træder i kraft den 1. juli 2006.
 Stk. 2.  

  

 Bekendtgørelse  

 nr. 108 af 28. februar 2002 om refusion af udgifter ved myndighedernes  

 sagsbehandling  

 i forbindelse med kulbrinteaktiviteter m.v. ophæves.
