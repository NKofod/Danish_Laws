 I tilslutning til Udenrigsministeriets bekendtgørelse nr. 103 af 2.
september 1988, Lovtidende C, meddeles det, at der den 23. september 1991 ved noteveksling i Khartoum er undertegnet en aftale mellem Danmark og Sudan, ifølge hvilken den danske regering i en to-årig periode yder støtte til et beløb af 30,5 millioner kroner til konsolidering af den danske investering i Sudans el-sektor.
Formålet er at sikre en konstant forsyning til de forbrugere, der forsynes med elektricitet fra fire dansk finansierede og byggede dieselkraftværker.
 Det er yderligere projektets formål via en øget træningsindsats at  

 medvirke til at sætte det lokale personale i stand til selv at forestå drift  

 og vedligeholdelse af el-værkerne, når den danske bistand ophører.
