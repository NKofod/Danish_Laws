Nr LSF 197 Forslag til Lov om ændring af lov om børnetilskud og forskudsvis  

 udbetaling af børnebidrag (Udvidelse af modtagerkredsen for ydelser til  

 særlige grupper af børn) Fremsat af socialministeren (Else Winther Andersen) den 15. maj 1991 Vedtaget ved tredjebehandling den 30. maj 1991 Lov nr. 405 af 06/06/1991 § 1 I lov nr. 350 af 4. juni 1986 om børnetilskud og forskudsvis udbetaling  

 af børnebidrag, som senest ændret ved § 3 i lov nr. 794 af 30. november 1990,  

 foretages følgende ændringer:
 1. I § 10 a, stk. 1, ændres »4« til:  

 »7«.
 2. I § 10 a indsættes efter stk. 2 som nyt stykke:
»Stk. 3. Flerbørnstilskud efter stk. 1, jf. stk. 2, ydes  

 tillige for adopterede, samtidigt fødte søskende.
Uanset bestemmelserne i §  

 5, stk. 1, nr. 1 og 2, erhverves retten til tilskuddet for børn, der har  

 opholdstilladelse her i landet med henblik på adoption, dog når børnene får  

 ophold hos den familie, der har dem i pleje med henblik på adoption.« § 2 Loven træder i kraft den 1. juli 1991.
Oprindeligt fremsat forslag § 1 I lov om børnetilskud og forskudsvis udbetaling af børnebidrag, jf. lov  

 nr. 350 af 4. juni 1986, som senest ændret ved § 3 i lov nr. 794 af 30.  

 november 1990, foretages følgende ændringer:
 1. I § 10 a, stk. 1, ændres »4« til:  

 »7«.
 2. I § 10 a indsættes efter stk. 2 som nyt stykke:
»Stk. 3. Flerbørnstilskud efter stk. 1, jf. stk. 2, ydes  

 tillige for adopterede, samtidigt fødte søskende.
Uanset bestemmelserne i §  

 5, stk. 1, nr. 1 og 2, erhverves retten til tilskuddet for børn, der har  

 opholdstilladelse her i landet med henblik på adoption, dog, når børnene får  

 ophold hos den familie, der har dem i pleje med henblik på adoption.«.
§ 2 Loven træder i kraft den 1. juli 1991.
Bemærkninger til lovforslaget Almindelige bemærkninger Som led i den politiske aftale om forbedring af vilkårene for  

 børnefamilier foreslås en ændring af lov om børnetilskud og forskudsvis  

 udbetaling af børnebidrag.
 Ifølge forslaget udvides modtagerkredsen for flerbørnstilskud.
 1. Retten til flerbørnstilskuddet udvides til at omfatte tvillinger  

 (trillinger m.v.) i alderen 4-6 år.
 2. Retten til flerbørnstilskuddet udvides til også at omfatte adopterede  

 tvillinger (trillinger m.v.).
Administrative konsekvenser Forslaget skønnes ikke at få nævneværdige administrative konsekvenser, da  

 forslagene om udvidelse er baseret på en allerede indkørt administrativ  

 ordning.
Økonomiske konsekvenser Merudgifterne ved at udvide modtagerkredsen for flerbørnstilskuddet, som  

 nævnt ovenfor, vil på helårsbasis beløbe sig til ca. 19 mio. kr.
 Udvidelsen vil ifølge forslaget først få virkning fra 1. juli 1991.  

 Merudgiften i 1991 vil således blive 9,5 mio. kr.
Bemærkninger til lovforslagets enkelte bestemmelser Til § 1 Til nr. 1 Efter de gældende regler udbetales flerbørnstilskud, indtil børnene fylder  

 4 år.
Forslaget betyder, at tilskuddet udbetales, indtil børnene fylder 7 år.
Til nr. 2 Med forslaget udvides retten til flerbørnstilskuddet til også at omfatte  

 adopterede tvillinger (trillinger m.v.). Udvidelsen gælder kun de børn, der  

 opfylder betingelsen i § 10 a, stk. 1, dvs. at de skal være født ved en  

 flerfødsel (tvillinger m.v.). Der vil således fortsat ikke kunne ydes  

 flerbørnstilskud til andre samtidigt adopterede børn, som ikke er tvillinger  

 (trillinger m.v.).
Retten til ydelser efter børnetilskudsloven vedrørende adoptivbørn  

 erhverves, når adoptanterne får forældremyndigheden, dvs. ved meddelelsen af  

 adoptionsbevilling.
Dog kan det efter lovens § 8, stk. 5, besluttes at  

 udbetale tilskuddet til den, der har barnet i pleje med plejetilladelse efter  

 bistandslovens § 65.
 Denne mulighed kan imidlertid kun benyttes, når lovens betingelser for  

 udbetaling af tilskuddet i øvrigt er opfyldt.
 Angår adoptionen et udenlandsk tvillingepar, vil disse normalt ikke  

 opfylde betingelserne i lovens § 5, stk. 1, nr. 1 og 2. Der vil derfor som  

 følge af disse regler ikke kunne udbetales flerbørnstilskud efter lovens § 8,  

 stk. 5.
Ved adoption af udenlandske børn kan tidsrummet fra børnenes modtagelse i  

 hjemmet til adoptionens gennemførelse variere betydeligt.
Da forsørgelsen i  

 praksis påhviler den adoptionssøgende allerede fra modtagelsen af børnene i  

 hjemmet, foreslås, at retten til tilskuddet erhverves, når børnene får ophold  

 hos den familie, der har dem i pleje med henblik på adoption.
Fravigelsen af  

 bestemmelserne i § 5, stk. 1, nr. 1 og 2, gælder dog kun, når børnene har  

 fået opholdstilladelse her i landet med henblik på adoption.
De nærmere  

 regler om adoption af udenlandske børn, herunder kravet om opholdstilladelse,  

 findes i Justitsministeriets bekendtgørelse nr. 597 af 5. september 1986, som  

 ændret ved bekendtgørelse nr. 783 af 14. december 1988.
 Det følger af børnetilskudslovens § 10, at flerbørnstilskuddet udbetales  

 1. gang for det kvartal, der følger efter det kvartal, i hvilket retten til  

 tilskuddet er erhvervet.
Til § 2 Det foreslås, at loven træder i kraft ved begyndelsen af juli kvartal  

 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om børnetilskud og forskudsvis udbetaling af børnebidrag, jf. lov  

 nr. 350 af 4. juni 1986, som senest ændret ved § 3 i lov nr. 794 af 30.  

 november 1990, foretages følgende ændringer:
 1. I § 10 a, stk. 1, ændres »4« til:  

 »7«.
 2. I § 10 a indsættes efter stk. 2 som nyt stykke:
»Stk. 3. Flerbørnstilskud efter stk. 1, jf. stk. 2, ydes  

 tillige for adopterede, samtidigt fødte søskende.
Uanset bestemmelserne i §  

 5, stk. 1, nr. 1 og 2, erhverves retten til tilskuddet for børn, der har  

 opholdstilladelse her i landet med henblik på adoption, dog, når børnene får  

 ophold hos den familie, der har dem i pleje med henblik på adoption.«.
§ 10 a.
Ved flerbørnsfødsler udbetales der for hvert barn et beløb  

 på 5.000 kr. årligt, indtil børnene fylder 4 år (flerbørnstilskud).
 Stk. 2. Flerbørnstilskud udbetales kvartalsvis forud, og reglerne  

 i § 5, stk. 1, og § 6, stk. 2, samt §§ 8-10 finder tilsvarende anvendelse ved  

 udbetaling af flerbørnstilskud.
