Ankestyrelsens principafgørelse U-2-90 om anerkendelse - erhvervssygdom - svejserøg - skæreolie - lungekræft - Cancerregistret - arbejdsskade Resume:
 Lungekræft (planocellulært carcinom) hos en svejser, der i en årrække havde svejset i emner (almindeligt jern og støbegods), der var smurt ind i skæreolie, kunne ikke anerkendes.
 Ankestyrelsen havde inden afgørelsen indhentet en udtalelse fra Cancerregistret, hvorefter der ikke i den videnskabelige litteratur var påvist en forøget risiko for lungekræft ved arbejde med svejsning i skæreolie.
 Love:
Lov om sikring mod følger af arbejdsskade - lovbekendtgørelse nr. 390 af 20. maj 1992 - § 10 Sagsfremstilling:
M, der var født i 1936, havde i en periode på i alt 11-12 år væretsvejser på forskellige virksomheder.
I en stor del af tiden (1960 1967) arbejdede han i stærkt oliebehandlede emner, udelukkende almindeligt jern og støbegods.
 I 1986 blev det konstateret, at M led af lungekræft (planocellulært carcinom).
Det var oplyst, at M havde været ryger med et tobaksforbrug, der i det væsentlige havde været pibetobak, 1 ½ pakke pr. uge, og få cigaretter daglig.
Fra 1983 kun cigaretter, 6-8 daglig.
 Sikringsstyrelsen fandt, at M's cancerlidelse, ikke kunne anses for at være en følge af en arbejdsskade.
 Afgørelsen blev anket af fagforeningen.
Ankestyrelsen indhentede en udtalelse fra Cancerregistret.
Det fremgik heraf, at der ikke i den videnskabelige litteratur var påvist en forøget risiko for lungecancer ved arbejde med svejsning i skæreolier.
 Lovgrundlag: Arbejdsskadeforsikringslovens § 10. Sikringsstyrelsens bekendtgørelse nr. 60 af 20. januar 1989 om fortegnelse over erhvervssygdomme i medfør af lovgivning om arbejdsskadeforsikring.
 Afgørelse:
 Ankestyrelsen tiltrådte Sikringsstyrelsens afgørelse med Sikringsstyrelsens begrundelse.
