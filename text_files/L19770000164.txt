 Ved en i Moskva den 9. februar 1973 stedfunden brevveksling er der i  

 henhold til artikel 2 i den dansk-sovjetiske overenskomst af 9. oktober 1965  

 om bjærgningsarbejder i danske og sovjetiske farvande, jfr.  

 udenrigsministeriets bekendtgørelse nr. 111 af 11. november 1965, Lovtidende  

 C, truffet aftale om den fremgangsmåde, som skal benyttes ved afgivelse af  

 meddelelser om iværksættelse af bjærgningsarbejder.
 Brevvekslingen, som erstatter den tilsvarende oprindelige brevveksling af  

 9. oktober 1965, har følgende ordlyd:
 Moskva, den 9. februar 1973.
Ærede hr.
Søfartsminister, 1. Under henvisning til derom stedfundne drøftelser  

 har jeg den ære at bekræfte, at den brevveksling af 9. oktober 1965 mellem  

 Danmarks ambassadør i Moskva og Sovjetunionens søfartsminister, der slutter  

 sig til den under samme dato undertegnede overenskomst mellem Kongeriget  

 Danmarks regering og Unionen af Socialistiske Sovjetrepublikkers regering om  

 udførelse af bjærgningsarbejder i danske og sovjetiske farvande, ændres,  

 således at den i overenskomstens artikel 2 omhandlede fremgangsmåde med  

 hensyn til videregivelse af oplysninger bliver følgende:
 2. Fra dansk side vil notifikationen blive afgivet til  

 USSR's søfartsministerium direkte til telex 7197 (tilbagesvar 7197 morflot  

 su) eller pr. radio via sovjetiske kystradiostationer (telegramadresse  

 Moskva, morflot). Dersom nævnte oplysninger afgives via en af  

 kystradiostationerne, bør opkaldet indledes med mærkningen »ilsignal  

 (XXX)».
 Såfremt notifikationen afgives telegrafisk via sovjetisk kystradiostation,  

 skal Kaliningrad radio benyttes.
Forbindelse fra danske kystradiostationer til Kaliningrad radio,  

 kaldesignal UMQ(YMIII), indledes på frekvensen 500 khz.
Efter at forbindelse  

 er etableret, vil Kaliningrad radio sende på frekvensen 441 khz og modtage på  

 frekvenserne: 487, 429 eller 464. Opkald fra skibe til ovennævnte  

 radiostation indledes ligeledes på 500 khz med efterfølgende overgang til  

 arbejdsfrekvenserne, som for skibe er 425, 454, 468 eller 480 khz og for  

 Kaliningrad radio 441 khz.
 Såfremt forbindelse ikke opnås med den nævnte kystradiostation, kan  

 telegrammet afgives til en vilkårlig sovjetisk kystradiostation.
3. Fra sovjetisk side vil den nævnte notifikation  

 blive afgivet direkte til telex nr. 64471 (tilbagesvar SOK DK) eller pr.  

 radio til Søredningscentralen i Århus (telegramadresse: Marine Koebenhavn)  

 over en af følgende danske offentlige kystradiostationer: Lyngby radio,  

 Blåvand radio, Skagen radio, Rønne radio eller Torshavn radio.
Såfremt en  

 kystradiostation, bør opkaldet indledes med mærkningen »ilsignal  

 (XXX)».sd Modtag, hr. minister, forsikringen om min højagtelse.
A.
Svart Kgl. dansk ambassadør.
Hans Excellence Søfartsminister Timofei Guzhenko, Moskva.
 Teksten til den tilsvarende sovjetiske note udelades her.
 Udenrigsministeriet, den 6. januar 1977.
 K.B.Andersen.
