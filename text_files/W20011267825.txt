 Der blev klaget over beslutningen om tvangsmedicinering til Det lokale  

 Psykiatriske Patientklagenævn, der underkendte overlægens  

 beslutning om tvangsmedicinering med depotmedicin som indledende behandling,  

 men godkendte en på mødet fremsat beslutning om at  

 tvangsbehandle med indsprøjtning af Trilafon alternativt behandling  

 med Trilafon dekanoat.
 Det lokale Psykiatriske Patientklagenævns afgørelse blev  

 indbragt for Sundhedsvæsenets Patientklagenævn.
Klage over tvangsmedicinering med  

 depotmedicin Sundhedsvæsenets Patientklagenævn tiltrådte delvis Det  

 lokale Psykiatriske Patientklagenævns afgørelse, idet  

 nævnet i overensstemmelse med Det lokale Psykiatriske  

 Patientklagenævn fandt, at overlægens beslutning om at indlede  

 med depotbehandling ikke opfyldte kravet om mindst indgribende  

 foranstaltning.
Nævnet lagde vægt på, at det ikke var  

 godtgjort, at peroral- og injektionsbehandling ikke var mulig.
 Nævnet fandt endvidere i modsætning til Det lokale  

 Psykiatriske Patientklagenævn, at den på mødet vedtagne  

 beslutning om at indlede med injektionsbehandling og alternativt behandle med  

 depotmedicin ikke opfyldte kravet om mindst indgribende foranstaltning.  

 Nævnet lagde vægt på, at det ikke var godtgjort, at det  

 ikke var muligt at tilbyde peroral medicin, ligesom det ikke var godtgjort,  

 at daglige injektioner ville være særligt angstprovokerende eller  

 forbundet med vedvarende daglig fysisk magtanvendelse.
