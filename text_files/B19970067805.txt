I medfør af § 10, § 14, stk.1, § 17 a, § 28, stk. 3, § 30, stk. 3, § 34 og § 35, stk. 2, i lov om husdyrsygdomme, jf. lovbekendtgørelse nr. 381 af 7. juni 1993 og efter bemyndigelse fra ministeren for fødevarer, landbrug og fiskeri fastsættes:
Definition § 1.  Ved et CHR-nummer forstås det nummer, der er  

 tildelt en bedrift i Fødevareministeriets Centrale Husdyrbrugsregister (CHR).
Stk. 2.  Ved et CKR-nummer forstås det nummer, der er  

 tildelt et kreatur, et får eller en ged.
CKR-nummeret er sammensat af  

 oprindelsesbesætningens CHR-nummer og et dertil hørende individuelt  

 løbenummer.
 Stk. 3.  Ved et godkendt øremærke forstås et øremærke,  

 der er godkendt af Veterinær- og Fødevaredirektoratet, og som er præget med  

 bogstaverne: »DK«, et mønsterbeskyttet logo, samt for kvæg, får og  

 geders vedkommende CKR-nummer og for svins vedkommende besætningens  

 CHR-nummer.
Mærkning § 2.  Kvæg skal senest 30 dage efter fødsel, og inden  

 det føres fra oprindelsesbesætningen, være forsynet med et godkendt øremærke.  

 Mærkets individnummer skal være fortlø bende og isættes dyrene i den  

 rækkefølge disse indgår i besætningen.
 Stk. 2.  Kvæg, der er født efter 1. januar 1998, skal  

 forsynes med to godkendte øremærker, et i hvert øre.
 Stk. 3.  Kvæg, som efter 1. september 1998 eksporteres  

 til et medlemsland af EU som avls- og brugskvæg, eller kvæg, som efter 1.  

 september 1999 eksporteres til et medlemsland af EU som slagtekvæg, skal være  

 forsynet med to godkendte øremærker, et i hvert øre.
 Stk. 4.  Kvæg under 30 dage, der dør eller aflives og  

 derefter føres direkte til en destruktionsanstalt, skal ikke mærkes.
 § 3.  Svin skal, før de forlader en besætning, være  

 forsynet med et godkendt øremærke, jf. dog stk 2-4.
 Stk. 2.  Svin, der føres direkte til en  

 destruktionsanstalt, skal ikke mærkes, bortset fra søer og orner.
Stk. 3.  Smågrise, der transporteres direkte fra  

 oprindelsesbesætningen til opfedning hos en dokumenteret fast aftager, skal  

 ikke mærkes, når der foreligger kvittering for, at en skriftlig aftale mellem  

 smågriseproducent og slagtesvineproducent er forevist kredsdyrlægen.
Dyrene  

 skal under transporten ledsages af et dokument, der angiver antal  

 transporterede dyr samt navn og adresse på afhænder og modtager samt på den  

 ansvarlige for transporten.
Dokumentet skal opbevares af modtager i mindst to  

 år og skal på opfordring forevises Veterinær- og Fødevaredirektoratet.
 Stk. 4.  Slagtesvin, der transporteres direkte til et  

 dansk slagteri fra oprindelsesbesætningen eller fra en besætning, der er  

 dokumenteret fast aftager af svin til opfedning, kan i stedet for øremærkning  

 forsynes med en af Veterinær- og Fødevaredirektoratet godkendt  

 skinketatovering.
 § 4.  Får og geder skal, før de forlader  

 oprindelsesbesætningen, være forsynet med et godkendt øremærke.
 Stk. 2.  Lam og kid, der dør eller aflives og derefter  

 føres direkte til en destruktionsanstalt, skal ikke mærkes.
 § 5.  Importerede kreaturer, svin, får og geder, der  

 ikke direkte tilføres et slagteri eller et slagtedyrsmarked, skal senest 5  

 hverdage efter indførslen mærkes efter Veterinær- og Fødevaredirektoratets  

 anvisning.
§ 6.  Øremærker til mærkning af kvæg, får og geder  

 udleveres af Landsudvalget for Kvæg, Udkærsvej 15, Skejby, 8200 Århus.  

 Øremærker og skinketatoveringsnumre til svin udleveres af Danske Slagterier,  

 Axelborg, Axeltorv 3, 1609 København V.
Veterinær- og Fødevaredirektoratet  

 fastsætter prisen på øremærker efter forhandlinger med de to nævnte  

 organisationer.
 Stk. 2.  Enhver udlevering af øremærker eller  

 skinketatoveringsnumre registreres i CHR.
 Stk. 3.  Veterinær- og Fødevaredirektoratet fører tilsyn  

 med de i stk 1 nævnte organisationers udlevering samt registreringen af  

 øremærker og skinketatoveringsnumre og skal på forlangende have adgang til  

 alle de oplysninger, der er nødvendige for udøvelsen af tilsynet.
§ 7.  Hvis der til kvæg, får og geder ud over de  

 godkendte øremærker anvendes andre øremærker, må disse ikke være gule eller  

 røde.
Allerede isatte gule og røde øremærker af ikke-godkendt type kan  

 forblive isat indtil 1. april 1998.
 Stk. 2.  Efter 1. januar 2000 er det ikke tilladt at  

 anvende godkendte metalbøjlemærker til kvæg som eneste identifikation.
Stk. 3.  Hvis der til svin ud over de godkendte  

 øremærker anvendes andre øremærker, må disse ikke være gule, røde eller  

 lilla.
Allerede isatte gule, røde eller lilla øremærker af ikke-godkendt type  

 kan forblive isat indtil 1. april 1998.
 § 8.  Isatte godkendte øremærker må ikke fjernes eller  

 ændres.
 Stk. 2.  Tabes eller ødelægges et øremærke, skal der  

 snarest isættes et nyt mærke med samme nummer, jf. dog stk. 3.
 Stk. 3.  Hos svin kan tabte eller ødelagte øremærker  

 erstattes med et mærke med CHR-nummer for den besætning, hvori dyret befinder  

 sig, jf. § 12 ,stk 3, nummer 5. For indførte svin skal erstatningsøremærket  

 dog altid være identisk med det tabte eller ødelagte mærke.
§ 9.  Enhver, der erhverver et dyr eller i sin  

 varetægt får et dyr, som skal være mærket i henhold til denne bekendtgørelse,  

 skal påse, at dyret er behørigt mærket.
Såfremt det erhvervede dyr ikke er  

 behørigt mærket, skal den pågældende straks give meddelelse herom til  

 kredsdyrlægen.
Indberetning af kvæg og deres flytninger § 10.  Den, der er ansvarlig for en kvægbesætning,  

 skal til registrering i CHR indberette tilstedeværende kvæg samt fødsler,  

 dødsfald og flytninger af dette.
Indberetningerne skal ske efter Veterinær-  

 og Fødevaredirektoratets anvisning.
Stk. 2.  Inden 15. oktober 1997 skal for hvert kreatur,  

 der befinder sig i besætningen, indberettes CKR-nummer, fødselsdato, køn,  

 race og moders CKR-nummer.
For besætninger, der etableres i perioden 1.  

 oktober 1997 til 31. december 1997, skal indberetningen ske senest 14 dage  

 efter etableringen.
 Stk. 3.  Inden 15. januar 1998 skal for hvert kreatur,  

 der er til- eller fragået besætningen i perioden mellem tidspunktet for  

 indberetningen jf. stk 2 og 31. december 1997, indberettes CKR-nummer, dato  

 for flytning og CHR-nummer for den bedrift, hvorfra eller hvortil dyret blev  

 flyttet.
 Stk. 4.  For dyr, der deltager i Kvægbrugets  

 ydelseskontrol eller kødkvægsregistrering er indberetningerne jf. stk 2 og 3  

 ikke nødvendige.
 Stk. 5.  Fra 1. januar 1998 skal følgende oplysninger  

 indberettes senest 15 dage efter, at flytning eller fødsel har fundet sted:
 § 11.  Kreaturslagterier og destruktionsanstalter skal  

 fra 1. januar 1998 til CHR indberette dato og CKR-nummer i forbindelse med  

 slagtning hhv. indbringning af dødt kvæg.
 Stk. 2.  Markeder, auktioner og lignende steder, hvor  

 kvæg samles og omsættes, skal fra 1. januar 1998 for hvert kreatur til CHR  

 indberette dato og CKR-nummer samt CHR-numre for de bedrifter, hvorfra dyret  

 blev ført samt hvortil dyret føres.
 Stk. 3.  Indberetningerne foretages efter anvisning fra  

 Veterinær- og Fødevaredirektoratet senest 15 dage efter, at hændelsen har  

 fundet sted.
Besætningsregister § 12.  Den, der er ansvarlig for en kvægbesætning, en  

 svinebesætning eller en i CHR registreret fåre- eller gedebesætning, skal  

 føre optegnelser, der indeholder ajourførte oplysninger.
 Stk. 2.  I en kvægbesætning skal følgende oplysninger  

 registreres for hvert enkelt kreatur:
 Stk. 3.  I en svinebesætning skal følgende oplysninger  

 registreres:
 Stk. 4.  I en fåre- eller gedebesætning skal følgende  

 registreres:
 Stk. 5.  Optegnelser kan føres i forbindelse med  

 deltagelse i dataregistrering, produktionsstyring eller lignende.
 Stk. 6.  Optegnelserne skal opbevares i mindst 3 år fra  

 datoen for dyrets afgang fra besætningen og skal på anmodning forevises  

 Veterinær- og Fødevaredirektoratet eller Plantedirektoratet.
Sundhedsdokument ved flytning af kvæg § 13.  Fra 1. januar 1998 skal kvæg, der flyttes fra  

 en besætning, indsættes i en besætning, på et dyrskue, på en fælles græsgang  

 eller i en anden samling af kvæg, være ledsaget af et sundhedsdokument, der  

 angiver dyrets identitet og sundhedsforhold samt sundhedsforhold for  

 afsenderbesætningen.
Sundhedsdokumentet, der efter Veterinær- og  

 Fødevaredirektoratets anvisning skal udfærdiges på en af direktoratet  

 godkendt formular, kan rekvireres hos Landsudvalget for Kvæg.  

 Sundhedsdokumentet kan anvendes op til 10 dage efter udskrift og er gyldig i  

 5 dage eller til en flytning efter afhænders datering og underskrift.
 Stk. 2.  Identifikationsdelen skal indeholde dyrets  

 CKR-nummer, fødselsdato, køn, race, moders CKR-nummer samt CHR-nummer og  

 afgangsdato fra de besætninger, hvori dyret har været siden 1. januar 1998.
Stk. 3.  Sundhedsforhold for dyret skal omfatte  

 dokumentation for BVD-virusfrihed efter undersøgelse på Kvægbrugets  

 Laboratorium, Ladelund, eller et andet af Veterinær- og Fødevaredirektoratet  

 godkendt laboratorium.
Kalve under 3 måneder skal endvidere være undersøgt  

 for antistoffer mod BVD-virus og være fundet fri herfor.
 Stk. 4.  Sundhedsdokumentet kan kun udskrives til den  

 besætning, hvori dyret er registreret og kun hvis denne besætning er fri for  

 sådanne forhold, som medfører offentligt tilsyn eller andet offentligt forbud  

 mod afhændelse af kvæg til levebrug.
 Stk. 5.  Under flytning må kvæg ikke transporteres  

 sammen med de i § 14, stk. 1, 3 og 4 nævnte dyr.
 Stk. 6.  Sundhedsdokumentet skal opbevares i mindst 2 år  

 af den, der har kvæget i sin besiddelse efter flytning.
 § 14.  Undtaget fra bestemmelserne i § 13 er kvæg, der  

 leveres direkte til slagtning eller til en destruktionsanstalt.
 Stk. 2.  Undtaget fra bestemmelserne i § 13 er endvidere  

 tyre og stude, der indsættes på eller hjemtages fra en tyrestation eller en  

 avlsstation, når de ledsages af en attestation i overensstemmelse med de til  

 enhver tid gældende regler herfor.
 Stk. 3.  Undtaget fra bestemmelserne i § 13, stk. 3 er  

 kalve, der tilføres besætninger med specialiseret slagtekalveopdræt, som  

 efter tilladelse fra kredsdyrlægen kan overføre kalve uden at de heri nævnte  

 undersøgelser er foretaget.
 Stk. 4.  Undtaget fra bestemmelserne i § 13, stk. 3 er  

 endvidere kvæg, der importeres, eksporteres eller føres til et  

 slagtekvægsmarked.
 § 15.  Importøren af kvæg fra et andet EU-medlemsland  

 skal fra 1. januar 1998, inden 5 dage efter importen, til Veterinær- og  

 Fødevaredirektoratet aflevere ledsagende kvægpas, der angiver dyrets  

 identifikation og eventuelt tidligere flytninger.
Betaling, straf og ikrafttræden § 16.  Veterinær- og Fødevaredirektoratet afholder  

 udgifterne til den i § 5 nævnte mærkning.
Alle andre udgifter, som afholdes i  

 medfør af denne bekendtgørelse, er Veterinær- og Fødevaredirektoratet  

 uvedkommende.
 § 17.  Overtrædelse af § 2, stk. 1, 2 og 3, § 3, stk.  

 1, stk. 3, 2. og 3. pkt., § 4, stk. 1, §§ 5, 7, 8 og 9, § 10, stk. 1-3 og 5,  

 § 11, § 12, stk. 1-4 og 6, § 13, stk. 1, 5 og 6 eller § 15, straffes med  

 bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 18.  Bekendtgørelsen træder i kraft den 3. september  

 1997.
 Stk. 2.  Samtidig ophæves bekendtgørelse nr. 1073 af 15.  

 december 1994 om mærkning og registrering af kvæg, svin, får og geder.
 § 19.  Bekendtgørelsen gælder ikke for Grønland.
Veterinær- og Fødevaredirektoratet, den  

 25. august 1997 Erik Stougaard / Christian Due-Thomsen (* 1) Bekendtgørelsen indeholder bestemmelser, der gennemfører dele af Rådets direktiv 92/102/EØF, EF-Tidende 1992 L 355 s 32.
 I bekendtgørelsen er der medtaget visse bestemmelser fra Rådets forordning  

 nr. 820/97/EF, EF-Tidende 1997 L 117 s. 1, om indførsel af en ordning for  

 identifikation og registrering af kvæg og om mærkning af oksekød og  

 oksekødsprodukter.
Ifølge artikel 189 i EØF-traktaten gælder en forordning umiddelbart i hver  

 medlemsstat.
Gengivelse af disse bestemmelser i bekendtgørelsen er således  

 udelukkende begrundet i praktiske hensyn og berører ikke de nævnte  

 forordningers umiddelbare gyldighed i Danmark.
