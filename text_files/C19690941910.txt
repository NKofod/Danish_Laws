(Til samtlige  

 civilforsvarskommissioner) Med cirkulærskrivelse af 2. april 1969 til samtlige  

 civilforsvarskommissioner udsendte Civilforsvarsstyrelsen nye bestemmelser  

 vedrørende benævnelser og distinktionering af befalingsmænd i den kommunale  

 hjælpetjeneste, idet man om indplaceringen af eksisterende befalingsmænd  

 anførte, at denne foretages efter de pågældende befalingsmænds uddannelse og  

 egnethed.
Som eksempler på en passende indplacering nævntes indplaceringen af  

 hjælpeinstruktører, instruktører og indsatsførere I og II i det nye system.
 Til yderligere bistand for kommissionerne ved bedømmelsen af de pågældende  

 befalingsmænds uddannelse og egnethed kan der, som supplement til det i  

 cirkulærskrivelse af 2. april d.å. anførte, gives følgende vejledende  

 synspunkter for indplaceringen:
 SOM GRUPPEFØRERE KAN INDPLACERES:
 Undergruppeførere, gruppeførere, egnede hjælpeinstruktører, holdledere og  

 arbejdsformænd samt egende øvrige ledere.
 SOM DELINGSFØRERE II KAN INDPLACERES:
 Halvdelingsførere, delingsførere II, delingsførere, instruktører uden  

 delingsføreruddannelse samt signalledere.
 SOM DELINGSFØRERE I KAN INDPLACERES:
 Instruktører, der har gennemgået og bestået et delingsførerkursus ved  

 Civilforsvarets tekniske Skole samt instruktører med lang tjenestetid, der  

 skønnes særlig egnede.
 SOM INDSATSFØRERE II KAN INDPLACERES:
 Stationsledere, instruktører, der har gennemgået og bestået  

 delingsførerkursus og uddannelseslederkursus ved Civilforsvarets tekniske  

 Skole, instruktører, der har gennemgået og bestået delingsførerkursus på  

 Civilforsvarets tekniske Skole og taktisk kursus A på Civilforsvarets  

 Højskole, og instruktører, der har gennemgået en lokal uddannelse i føring og  

 taktik.
 SOM SEKTIONSFØRERE II KAN INDPLACERES:
 Stedfortrædere for tjenestegrenschefer, sektionsførere samt tjenestemænd  

 og lignende i overordnede stillinger, læger, ingeniører m.fl.
 SOM SEKTIONSFØRERE I KAN INDPLACERES:
 Tjenestegrenschefer og eventuelle kolonneførere.
 SOM KOLONNEFØRERE KAN INDPLACERES:
 Stedfortrædere for civilforsvarsledere, såfremt der ikke er tale om  

 fuldtidsansat personel.
 Det tilføjes, at værnepligtige, der under deres uddannelse i CF-korpset  

 har opnået en befalingsmandsgrad, bibeholder denne efter overførsel til det  

 lokale civilforsvar.
