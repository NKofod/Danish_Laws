Rentefrihed ved lån i  

 familieforhold Faktiske  

 forhold B er As niece.
A er barnløs, men har ifølge det  

 oplyste livet igennem haft et meget tæt forhold til sin niece, B, der har  

 været  

 som en datter for hende.
A har d. 26. februar 1996 og d. 26. juni 1998 ydet  

 niecen 2 lån af hver 1. mio. kr.
Det første lån forrentes med den til enhver  

 tid gældende mindsterente, mens det andet lån forrentes med en fast rente på  

 4  

 % p.a.
Begge lån er stiftet på anfordringsvilkår.
Spørgsmålet i nærværende bindende forhåndsbesked  

 tager ifølge repræsentanten udgangspunkt i parternes ønske om, at lånene  

 fremover kan gøres rentefri henset til parternes nære personlige og familiære  

 relation.
B er hovedarving til A, der ikke har livsarvinger.
Styrelsens  

 indstilling og begrundelse Det er en forudsætning for beskatning af en  

 kursgevinst, at der faktisk kan konstateres en kursgevinst.
Det ses ofte i familieforhold, at der ydes  

 rentefrie eller lavt forrentede lån.
Hvis det beløb, der lånes, er det samme  

 som det beløb, der tilbagebetales, så er der efter praksis ikke opnået nogen  

 kursgevinst, jf.
LV2002, afsnit A.D.2.3.1.2 og TfS1997.791.
I denne sag er lånene imidlertid forrentede, og A  

 ønsker nu at gøre dem rentefrie.
Spørgsmålet er, om en sådan ændring af  

 lånevilkårene er så væsentlig, at lånene må anses for indfriet i  

 kursgevinstlovens forstand.
Det ene lån er forrentet med den til enhver tid  

 gældende mindsterente, mens det andet forrentes med en fast rente på 4 % p.a.  

 Det er styrelsens opfattelse, at en ændring af lånevilkårene, hvorved lånene  

 gøres rentefrie medfører, at lånene må anses for indfriet i kursgevinstlovens  

 forstand.
Der er således efter styrelsens opfattelse tale om en væsentlig  

 ændring af lånevilkårene.
 Konsekvensen heraf er, at de gamle lån anses for  

 indfriet ved stiftelse af to nye fordringer, som begge har samme nominelle  

 værdi som de oprindelige lån - 1 mio.kr - men som ikke forrentes.
Det er styrelsens opfattelse, at debitor i den  

 foreliggende situation opnår en kursgevinst på gæld, såfremt lånene indfries  

 som anført.
Tilsvarende vil kreditor have et kurstab på sine fordringer.  

 Dette  

 skyldes, at de første gældsbreve blev stiftet til kurs pari og de nye  

 usikrede  

 rentefrie gældsbreve ikke kan anses for stiftet til pari.
Dermed bliver de  

 første gældsbreve indfriet med et lavere beløb, end de 1 mio. kr., som de  

 blev  

 stiftet til.
Forskellen er en kursgevinst for debitor og et kurstab for  

 kreditor.
 Styrelsen gør endvidere opmærksom på, at kreditor,  

 såfremt de nystiftede rentefrie gældsbreve efterfølgende indfries kontant til  

 pari, herved vil opnå en kursgevinst.
 Styrelsen indstiller som følge heraf, at  

 spørgsmålet besvares bekræftende.
 Såfremt debitor derimod indfrier de oprindelige  

 lån kontant med 2 mio. kr. eventuelt tilvejebragt ved et nystiftet lån, vil  

 der  

 efter styrelsens opfattelse ikke være nogen kursgevinst at beskatte, da de  

 oprindelige lån i så fald er indfriet til kurs pari.
 Ligningsrådet  

  

  

 tiltrådte styrelsens indstilling.
