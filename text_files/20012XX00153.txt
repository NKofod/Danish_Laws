Skriftlig fremsættelse (28. februar  

 2002) Integrationsministeren Herved tillader jeg mig for Folketinget at  

 fremsætte:
 Forslag til lov om ændring af  

 udlændingeloven og ægteskabsloven med flere love (Afskaffelse af  

 de facto-flygtningebegrebet, effektivisering af asylsagsbehandlingen,  

 skærpede betingelser for meddelelse af tidsubegrænset  

 opholdstilladelse og stramning af betingelserne for  

 familiesammenføring m.v.).
(Lovforslag nr.
L 152).
 Lovforslaget er en del af udmøntningen af  

 regeringens udlændingeudspil af 17. januar 2002 »En ny  

 udlændingepolitik«, som hviler på tre grundlæggende  

 hensyn:
 Udlændingepolitikken skal respektere Danmarks internationale  

 forpligtelser.
 Antallet af udlændinge, der kommer til Danmark, skal  

 begrænses, og der skal stilles skærpede krav til  

 selvforsørgelse.
De flygtninge og indvandrere, der bor i Danmark, skal integreres  

 bedre og komme hurtigere i arbejde.
Tilskyndelsen til selv at søge  

 arbejde skal derfor styrkes.
 De lovgivningsinitiativer, som følger af  

 regeringens udlændingeudspil, omfatter lovforslag fra  

 beskæftigelsesministeren, undervisningsministeren og  

 integrationsministeren.
 Nærværende lovforslag indeholder de forslag  

 til ændringer af udlændingeloven og ægteskabsloven, som  

 følger af regeringens udlændingeudspil.
Lovforslaget indebærer, at de  

 facto-flygtningebegrebet afskaffes, således at der fremover alene gives  

 opholdstilladelse til asylansøgere, der efter internationale  

 konventioner har krav på beskyttelse.
Lovforslaget indebærer  

 endvidere, at der indføres skærpede betingelser for meddelelse  

 af tidsubegrænset opholdstilladelse, bl.a. således at der  

 fremover stilles krav om syv års lovligt ophold som betingelse for  

 meddelelse af tidsubegrænset opholdstilladelse.
Samtidig styrkes  

 muligheden for at inddrage opholdstilladelser, bl.a. hvis forholdene i en  

 flygtnings hjemland har ændret sig på en sådan måde,  

 at den pågældende ikke længere risikerer  

 forfølgelse.
Herudover indebærer lovforslaget en række  

 forslag til effektivisering af asylsagsbehandlingen   herunder om en  

 ændret sammensætning af Flygtningenævnet   samt forslag om,  

 at udlændinge på tålt ophold skal kunne  

 pålægges at tage ophold i Center Sandholm.
Lovforslaget indeholder herudover en række forslag  

 til ændringer af betingelserne for  

 ægtefællesammenføring, som bl.a. indebærer, at der  

 ikke er retskrav på familiesammenføring.
Det foreslås  

 bl.a., at alderskravet for ægtefællesammenføring  

 forhøjes fra 18 år til 24 år, at  

 ægtefællesammenføring så vidt muligt i alle  

 tilfælde skal ske i det land, hvortil den samlede tilknytning er  

 størst, at der som udgangspunkt skal stilles  

 forsørgelseskrav i alle tilfælde af  

 ægtefællesammenføring, at der som udgangspunkt i  

 alle tilfælde af ægtefællesammenføring skal stilles  

 krav om økonomisk sikkerhedsstillelse på 50.000 kr., og  

at den herboende ikke må have modtaget visse sociale ydelser i 1  

 år inden ægtefællesammenføringen.
Ved lovforslaget  

 afskaffes endvidere adgangen til familiesammenføring med  

 forældre over 60 år.
 Lovforslaget indeholder endvidere en styrkelse af  

 samarbejdet mellem udlændingemyndighederne og kommunerne.
 Lovforslaget indeholder herudover et forslag med henblik  

 på lempelse af adgangen til opholdstilladelse af  

 beskæftigelsesmæssige grunde.
 Lovforslaget indeholder endelig en skærpelse af de  

 generelle betingelser for indgåelse af ægteskab, således at  

 det bliver et krav, at begge ægtefæller har lovligt ophold i  

 Danmark.
