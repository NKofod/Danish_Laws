Gasreglement afsnit B-2 Installationsforskrifter for F-gasanlæg i arbejdsskure og skurvogne 1. Gyldighedsområde.
 1.1 Nærværende regler gælder for gasanlæg i arbejdsskure og skurvogne. -  

 Køretøjer, såsom beboelsesvogne, pølsevogne, servicebusser  

 (sparekassebusser), udstillingsvogne o.lign. og værkstedsvogne, henhører ikke  

 under disse regler, men under DGP's installationsforskrifter for F-gasanlæg i  

 køretøjer.
 1.2 Grundlaget for reglerne er:
 1.2.1 Lov nr. 250 af 8. juni 1978 (Gasloven) og de i medfør af denne lov  

 udstedte bestemmelser (Gasreglementet).
 Se også:
 1.2.2 Justitsministeriets bekendtgørelse om F-gas.
 1.2.3 Direktoratet for Arbejdstilsynets bestemmelser.
 2. Gasflaskers placering.
2.1 Flasker, herunder også eventuelle reserveflasker, skal sammen med  

 trykregulatoren anbringes uden for skuret eller i skab, som er en del af  

 dette, men hvortil der kun er adgang fra det fri.
Et eventuelt skab skal være  

 ventileret foroven og forneden direkte til det fri.
 2.2 Flasker skal stå op og være fast anbragt, og der skal træffes  

 foranstaltning til, at uvedkommende ikke har direkte adgang til flasker og  

 regulatorer.
 2.3 Fleksibel forbindelse fra regulatoren til rørinstallationen skal  

 anbringes uden for skuret evt. i det i 2.1 nævnte skab.
3. Installationer 3.1 Installationer skal udføres af sømløse stål- eller kobberrør med  

 svejste eller hårdtloddede samlinger eller med samlinger af typen metal mod  

 metal.
3.2 Rørene skal fastgøres forsvarligt med rørbøjler eller rørbærere, og de  

 skal placeres således, at de ikke er udsat for beskadigelser.
Slangehaner må  

 kun forefindes over et eventuelt gasbord.
3.3 Rørdimensionen 8/10ø er i reglen tilstrækkelig.
Iøvrigt henvises til  

 dimensioneringsreglerne i »Installationsforskrifter for F-gasanlæg i  

 køretøjer«.
 3.4 Ved rørgennemføringer skal der sørges for beskyttelse af røret, f.eks.  

 ved gummiforing eller ved anvendelse af særligt gennemføringsarmatur til  

 fastspænding.
4. Gasforbrugende apparater 4.1 Der må kun anvendes apparater, som er godkendt af DGP og forsynet med  

 dettes godkendelsesmærke.
 4.2 Gasforbrugende apparater skal være fast monteret og fast forbundet til  

 rørinstallationen.
4.2.1 Undtaget herfra er kun kogeapparater med slangespids.
Slangerne må  

 ikke udsættes for farlig varmepåvirkning.
4.2.2 Kogeapparaterne skal stå på en bordplade af ubrændbart materiale.  

 Vægge eller andet, der afgrænser kogepladsen, skal i en højde af mindst 30 cm  

 over bordet være af ubrændbart materiale eller være beklædt med et materiale,  

 der er modstandsdygtigt over for ild og stød.
Hvis bordpladen ikke støder tæt  

 til vægbeklædningen, skal denne yderligere føres 10 cm ned under pladens  

 overside.
 Såfremt gasapparater er fastgjort til gasbordet, og brænderkanten er  

 fjernet mindst 20 cm fra væggen, kan sidstnævnte forholdsregel udelades.
4.3 Apparater til rumopvarmning eller varmtvandsforsyning skal være  

 forsynet med tændsikring og være fast forbundet til aftræksrør til  

 bortledning af forbrændingsprodukterne.
Tilladte typer er:
 1. Apparater med luftindtag fra rummet, trækafbryder  

 og aftræksrør ført over tag.
 2. Lukkede systemer: Apparater med balanceret aftræk  

 og apparater med luftindtag under gulvet og aftræk ført over tag.
5. Ventilation og aftræk 5.1 Skuret skal være forsynet med ikke afspærrelige ventilationsåbninger  

 med mindst 30 cm2 fri åbning både ved gulv og ved loft.
5.2 Aftræksrør skal have mindst samme dimension som apparatets  

 aftræksstuds og skal afsluttes over taget med en hætte.
Aftræksrør, der føres  

 langs træværk eller andet brændbart materiale, skal holdes i en afstand af  

 mindst 10 cm fra dette.
Såfremt træværket beklædes med mindst 6 mm  

 asbestsilikatplade eller tilsvarende, kan afstanden nedsættes til 3 cm.
 Ved gennemføring i trævæg af aftræksrør eller af balanceret aftræk skal  

 afstanden til træværk være mindst 10 cm, og installationsforskrifterne for de  

 pågældende apparater skal nøje overholdes.
6. Brugsanvisning 6.1 Den af gasleverandøren medleverede brugsanvisning skal forefindes ved  

 gasanlægget.
 31. oktober 1967.
