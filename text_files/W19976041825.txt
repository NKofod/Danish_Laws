Adoption.
Helbred - sukkersyge Samrådet afslog at godkende et ansøgerpar som  

 adoptanter til et udenlandsk barn på grund af ansøgerindens  

 helbredsforhold.
Ansøgerinden var 32 år og havde i 16 år  

 lidt af en insulinkrævende diabetes.
Ifølge en  

 speciallægeerklæring var ansøgerinden yderst velreguleret  

 uden komplikationer som mikroalbuminuri og nyresygdom.
Hun havde dog nogle  

 minimale påvirkninger af øjenbaggrunden (simplex retinopati  

 svarende til grad I).
 Adoptionsnævnet besluttede at ændre  

 samrådets afgørelse idet nævnet ikke fandt, at  

 ansøgerindens helbredstilstand var til hinder for godkendelse som  

 adoptanter.
 Adoptionsnævnet lagde ved afgørelsen  

 vægt  på, at de konstaterede øjenforandringer var  

 minimale, at sådanne øjenforandringer kunne forekomme hos  

 i øvrigt raske personer, og at ansøgerinden i  

 øvrigt var velreguleret uden komplikationer.
