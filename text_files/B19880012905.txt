 Det bekendtgøres herved, at Justitsministeriet den 4. marts 1988 i henhold  

 til § 68, stk. 1, og § 118, stk. 3, i færdselsloven, jfr. lovbekendtgørelse  

 nr. 58 af 17. februar 1986, og i overensstemmelse med § 44 i bekendtgørelse  

 nr. 154 af 20. april 1977 om køretøjers indretning og udstyr m.v. har udstedt  

 en ny bekendtgørelse om detailforskrifter for køretøjers indretning og udstyr  

 (detailforskrifter for køretøjer 1988).
Bekendtgørelsen træder i kraft den 1. april 1988 og gælder for køretøjer,  

 der registreres, godkendes eller tages i brug første gang på  

 ikrafttrædelsesdatoen eller senere.
Ethvert køretøj kan dog straks indrettes  

 i overensstemmelse med bekendtgørelsen.
 Bestemmelserne i pkt. 10.03.025, 10.03.026 og 10.03.099 om vidvinkel- og  

 nærzonespejle gælder endvidere for køretøjer, der er registreret, godkendt  

 eller taget i brug inden ikrafttrædelsesdatoen.
 Ifølge anordning nr. 160 af 27. april 1977 indføres bekendtgørelsen ikke i  

 Lovtidende, men den kan købes i boghandelen og ligger til gennemsyn hos  

 Statens Bilinspektion.
