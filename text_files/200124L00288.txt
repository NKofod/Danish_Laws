Betænkning afgivet af Kulturudvalget den  

 10. april 2002 Betænkning over Forslag til lov om ændring af lov om  

 radio- og fjernsynsvirksomhed (Nedlæggelse af Public Service Rådet og DR s og  

 TV 2 s programråd samt ophævelse af visse  

 lokal-tv-stationers forpligtelse til at betale afgift) [af kulturministeren (Brian Mikkelsen)] 1. Ændringsforslag Der er stillet 3 ændringsforslag til lovforslaget.  

 Socialdemokratiets, Socialistisk Folkepartis, Det Radikale Venstres,  

 Enhedslistens og Kristeligt Folkepartis medlemmer af udvalget har stillet  

 ændringsforslag nr. 1 og 2. Kulturministeren har stillet  

 ændringsforslag nr. 3.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 13. marts 2002. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og kulturministeren sendte den 1. februar  

 2002 dette udkast til udvalget, jf. alm. del - bilag 128. Den 5. marts 2002  

 sendte kulturministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra TV 2/Nord og Ældre Sagen.
 Kulturministeren har over for udvalget kommenteret de  

 skriftlige henvendelser til udvalget.
Deputationer Samarbejdsforum for Danske Lytter- og Seerorganisationer  

 og Det Regionale Programråd i Nordjylland har mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 4 spørgsmål til  

 kulturministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse med de af flertallet under nr.  

 1 og 2 stillede ændringsforslag og det af kulturministeren under nr. 3  

 stillede ændringsforslag.
Hvis de under nr. 1 og 2 stillede  

 ændringsforslag ikke vedtages ved 2. behandling, vil disse partier  

 stemme imod lovforslaget ved 3. behandling.
Flertallet henviser til, at det er vigtigt, at den brede  

 folkelige indflydelse, som programrådene giver på tv-stationernes  

 programplanlægning, bevares i public service-stationerne.  

 Programrådene skal fortsat være rammen om en dialog om de  

 ønsker og kritikpunkter, brugerne måtte have.
Derfor skal  

 programrådenes virksomhed stadig fremgå af loven.
Staten  

 opnår ingen besparelse ved at nedlægge rådene, som stort  

 set alle parter i øvrigt er ganske tilfredse med.
Et mindretal i udvalget (V, DF og KF) indstiller  

 lovforslaget til vedtagelse med det af kulturministeren under nr. 3  

 stillede ændringsforslag.
Mindretallet vil stemme imod de øvrige  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et flertal (S, SF, RV, EL og KRF):
Til § 1 1) Nr. 1-4 udgår.
[Opretholdelse af DR s og TV 2 s centrale og decentrale  

 programråd] 2) Nr. 7 og 8 udgår.
[Opretholdelse af Public Service Rådet] Af	kulturministeren, tiltrådt af udvalget:
Til § 2 3) Datoen »15. april 2002« ændres til: »15. maj  

 2002«.
[Ændring af ikrafttræden] Bemærkninger Til nr. 1 Formålet med ændringsforslaget er at sikre, at  

 DR s og TV 2 s centrale og decentrale programråd kan fortsætte  

 deres virke som fastsat i lov om radio- og fjernsynsvirksomhed, jf.  

 lovbekendtgørelse nr. 701 af 15. juli 2001.
Efter forslagsstillernes opfattelse er det  

 afgørende for et public service-medie at fastholde en organiseret  

 dialog med dets brugere.
Markedskontrollen kan vise fra- og tilvalg, men kan  

 ikke skabe rammen om en demokratisk dialog om de ønsker og  

 kritikpunkter, brugerne måtte have til deres public service-medier.  

 Dette skal de centrale og decentrale programråd fortsat være et  

 vigtigt element til at sikre.
Til nr. 2 Formålet med ændringsforslaget er fortsat at  

 sikre et bredt og frodigt public service-begreb.
Der er fortsat behov for et  

 særskilt organ til at afgive udtalelser om public service-regnskaberne.  

 Forslagsstillerne er positive over for at tænke nyt på dette  

 område, men det er ikke hensigtsmæssigt at nedlægge Public  

 Service Rådet uden at vide, hvordan den fremtidige struktur på  

 området skal se ud.
Til nr. 3 Hensynet til kvalitet i lovgivningsprocessen og  

 tidspunktet for afgivning af betænkning over lovforslaget gør  

 det nødvendigt at foretage en udskydelse af det oprindeligt  

 foreslåede tidspunkt for ikrafttræden.
 Det foreslås derfor, at loven træder i kraft  

 den 15. maj 2002.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Poul Nødgaard (DF)  

  Louise Frevert (DF) nfmd.
Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 134 Bilagsnr.
