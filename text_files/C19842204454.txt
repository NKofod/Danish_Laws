(De tekniske skoler) Efter indstilling fra erhvervsuddannelsesrådet godkender direktoratet en  

 2. dels uddannelse som pressefotograf med virkning fra august 1984.
 For uddannelsen gælder, at der kalendermæssigt kan ske en vis forskydning  

 i den enkelte praktikopholds varighed for de enkelte hold, begrundet i en  

 rimelig ressourceudnyttelse af skolekapaciteten.
 Skoleopholdene er angivet som nettotider, d.v.s. undervisningsfrie  

 perioder er ikke medregnet.
 Uddannelsen er en 3-årig 2. dels uddannelse, i hvilken der indgår 35 ugers  

 skoleundervisning.
 Overordnet uddannelsesmål.
 Den færdiguddannede pressefotograf kan planlægge og gennemføre  

 aktualitetsbetonede fotografiske opgaver med det rigtige  

 journalistisk/kommunikative indhold i forhold til opgavens art og de givne  

 praktiske forhold.
 Ud fra et grundlæggende kendskab til fotografi og journalistik er  

 pressefotografen i stand til arbejde selvstændigt og rutineret i  

 redaktionelle sammenhænge, i alle led af ideudvikling, produktion og  

 efterbehandling frem til den egentlige mangfoldiggørelse.
 Pressefotografen har opnået et praktisk rettet kendskab til almene  

 samfundsforhold, mediernes placering og virkemåde på baggrund af indsigt i  

 virksomhedernes organisations- og samarbejdsformer.
 Undervisningen meddeles i overensstemmelse med de af direktoratet  

 godkendte kursusplaner og gennemføres ved Aarhus tekniske skole og Danmarks  

 Journalisthøjskole i Aarhus.
 P.d.v.
 e.b.
Jens Pehrson underv. insp.
