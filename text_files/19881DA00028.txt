Nr BTB 28 Betænkning over Forslag til folketingsbeslutning om skærpede normer for  

 bilers udstødning   

 Nr B 28 1988-89, 1. samling Afgivet af Miljø- og Planlægningsudvalget Afgivet: 19890315 Udvalget har behandlet beslutningsforslaget i nogle møder og har herunder stillet spørgsmål til miljøministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Auto Bang, Automobil-Importørernes Sammenslutning og Teknologisk Institut, Automobilteknik.
Miljøministeren har over for udvalget tilkendegivet, - at de skærpede krav til bilers udstødning også gælder importerede brugte  

 biler, såfremt disse er indregistreret 1. gang i et andet land efter den 1.  

 oktober 1990, - at der i øjeblikket gennemføres en undersøgelse af, om der er behov for  

 kontrol af katalysatorbiler i brug, samt af, hvordan en sådan i praksis kan  

 gennemføres, - at ministeren, når undersøgelsen er afsluttet, sammen med  

 justitsministeren vil vurdere, om der skal gennemføres en kontrol af disse  

 biler, og om kontrollen skal udvides til at omfatte alle biler, og - at Miljø- og Planlægningsudvalget inden 1. juni 1989 vil få en vurdering  

 af, hvilken bilpark (fordelt på benzin-, diesel- og gasdrevne biler m.v.) der  

 er mest hensigtsmæssig ud fra et miljøsynspunkt, samt en vurdering af,  

 hvordan forskellige virkemidler (afgifter, afskrivningsregler m.v.) påvirker  

 bilparkens sammensætning.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) beslutningsforslaget  

 til vedtagelse uændret.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse med det af mindretallet stillede  

 ændringsforslag.
 Mindretallet ønsker hertil at føje, at skulle Fremskridtspartiets  

 ændringsforslag mod forventning ikke blive vedtaget, indstiller mindretallet  

 beslutningsforslaget til forkastelse, idet mindretallet finder, at man som  

 medlem af EF bør følge de regler som er i Fællesskabet.
En stramning af reglerne for udledningsnormer vedrørende katalysatorer bør  

 derfor ske i EF-regi og ikke nationalt.
Det er Fremskridtspartiets  

 opfattelse, at beslutningsforslaget hænger sammen med forslag til lov om  

 ændring af lov om registreringsafgift af motorkøretøjer m.v. (Afgiftslempelse  

 af miljøvenlige biler) (L 135), og at regeringen forinden endelig vedtagelse  

 i Folketinget bør forelægge de to forslag til notifikation for  

 EF-Kommissionen på samme måde som Holland.
 I den forbindelse har mindretallet noteret sig, at eventuelle ændringer i  

 EF-regi er forestående, hvilket understreger betydningen af, at Danmark bør  

 afvente det nye EF-udspil.
 Hvis de danske ændringer bliver kendt ulovlige ved EF-Domstolen, vil  

 bilejere og skatteborgere i sidste instans blive sorteper.
 Et andet mindretal (Centrum-Demokraternes medlem af udvalget) har  

 tilkendegivet, at man ønsker at redegøre for sin stilling til  

 beslutningsforslaget ved 2. (sidste) behandling.
Ændringsforslag Af et mindretal (FP):
Til teksten 1) I nr. 1 ændres »1. oktober 1990« til: »1. oktober  

 1991« og »USA-normer« til: »EF-normer (p.t. november  

 1988)».
Bemærkninger Til nr. 1 Forslagsstillerne finder det helt urimeligt, at Danmark i miljøsager  

 ønsker at gå enegang inden for EF, medens man på andre måder altid er villig  

 til at få tilskud fra samme EF.
Forslagsstillerne er i øvrigt af den  

 opfattelse, at en ordning med USA-normer for katalysatorer som en særordning  

 i Danmark vil fordyre importen af europæiske biler.
 Fremskridtspartiet opfordrer i stedet for regeringen til at arbejde i  

 EF-regi for et bedre miljø og ikke stå som en slags miljøhelgen uden  

 indflydelse.
