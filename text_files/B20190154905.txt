Bekendtgørelse om ændring af bekendtgørelse om regioners grænseoverskridende og internationale samarbejde samt om nedsættelse af organer til varetagelse heraf og om disse organers sammensætning § 1 I bekendtgørelse nr. 72 af 18. januar 2019 om regioners grænseoverskridende og internationale samarbejde samt om nedsættelse af organer til varetagelse heraf og om disse organers sammensætning, foretages følgende ændringer:
 1. I § 2 indsættes efter stk. 4 som nyt stykke:
»Stk. 5. Regionrådsmedlemmer kan varetage formandskabet i de i stk. 4, 1. pkt. nævnte enheder.« 2. § 4, stk. 2 og 3 ophæves, og i stedet indsættes:
»Stk. 2. Regionrådsmedlemmer kan varetage formandskabet for de i stk. 1 nævnte enheder og myndighedssamarbejder.« § 2 Bekendtgørelsen træder i kraft den 1. januar 2020.
