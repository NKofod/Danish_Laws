I efterforløbet fik patienten vedvarende problemer med at holde  

 på afføring og luft, og hun blev henvist til yderligere  

 undersøgelser.
Senere måtte man operere for defekter i  

 både interne og eksterne muskelring af endetarmens lukkemuskel  

 (analsphinkter).
Der blev klaget over, at der ikke blev ordineret kejsersnit, og at man  

 forløste barnet med sugekop, når han havde den ene arm fremme.  

 Der blev endvidere klaget over, at patienten fik forkert information om  

 vestimulation.
Endelig blev der klaget over, at 1. reservelægen ikke  

 foretog en korrekt syning af sprængningen, og at man ikke i  

 efterforløbet ordinerede mere afføringsmiddel.
Klage over manglende kejsersnit, manglende  

 information og manglende behandling af sprængning af  

 endetarmslukkemusklen Patientklagenævnet fandt ikke anledning til at kritisere, at 1.  

 reservelægen ikke ordinerede kejsersnit.
Nævnet lagde i denne  

 forbindelse vægt på, at der var en langsom, men dog acceptabel  

 fremgang i fødselsforløbet og kl. 23.30 påbegyndtes  

 presseperioden.
Det var nævnets opfattelse, at på baggrund af  

 forløbet og de foretagne observationer var lægens skøn om  

 vaginal forløsning i overensstemmelse med almindelig anerkendt faglig  

 standard, og der var efter nævnets opfattelse ikke indikation for at  

 forløse ved kejsersnit.
Patientklagenævnet fandt ikke anledning til at kritisere  

 beslutningen om at anlægge blød sugekop.
Det var i den  

 forbindelse nævnets opfattelse, at det var i overensstemmelse med  

 almindelig anerkendt faglig standard at søge at forkorte  

 forløbet ved anlæggelse af en blød sugekop, da der efter  

 presseperiode på en time ikke var tilfredsstillende fremgang i  

 forløbet, og da det blev skønnet, at fødslen kunne  

 afsluttes vaginalt.
Patientklagenævnet finder ikke anledning til at kritisere den  

 informationen, som patienten modtog om det vestimulerende drop af  

 jordemoderen.
Nævnet lagde vægt på, Syntocinon er et  

 syntetisk fremstillet stof, der kemisk er identisk med oxytocin, som er det  

 hormon, der dannes i hypofysen og fremkalder fødselsveerne.
På  

 denne baggrund var det nævnets opfattelse, at det ikke er forkert at  

 betegne den vestimulerende medicin som "naturlig".
 Patientklagenævnet fandt ikke anledning til at kritisere 1.  

 reservelægen for hans syning af lukkemuskelsprængningen.  

 Nævnet lagde vægt på, at 1. reservelægen syede rift  

 og ruptur i generel anæstesi efter afdelingens retningslinier.
