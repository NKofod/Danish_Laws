Betænkning afgivet af Boligudvalget den 25. maj 2004 Betænkning over Forslag til lov om  

 ændring af lov om ejerlejligheder, lov om almene  

  

 boliger samt støttede private andelsboliger m.v. og forskellige andre love (Etablering af tagboliger og omdannelse af ledige  

 erhvervslokaler til boliger) [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 6 ændringsforslag til lovforslaget. Økonomi- og  

 erhvervsministeren har stillet ændringsforslag nr. 1, 2, 3 og 5.  

 Enhedslistens  

 medlem af udvalget har stillet ændringsforslag nr. 4 og 6.
2. Udvalgsarbejdet Lovforslaget blev fremsat den 24. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 11. februar 2004 dette  

 udkast til udvalget, jf. alm. del  bilag 167. Den 5. april 2004 sendte  

 økonomi- og erhvervsministeren de indkomne høringssvar samt et notat herom  

 til  

 udvalget.
Teknisk gennemgang Økonomi- og Erhvervsministeriet har den 27. april 2004 foretaget  

 en teknisk gennemgang af lovforslaget over for udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Ejendomsmæglerforening og MT Ejendomsudvikling ApS.
 Økonomi- og erhvervsministeren har over for udvalget kommenteret  

 de skriftlige henvendelser.
Spørgsmål Udvalget har stillet 20 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller lovforslaget til  

  

 vedtagelse  

  

 med de af økonomi- og erhvervsministeren stillede  

 ændringsforslag.
Flertallet vil stemme imod de af et mindretal stillede  

 ændringsforslag.
Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de af økonomi- og erhvervsministeren stillede ændringsforslag.  

 Mindretallet vil stemme for de af et mindretal stillede ændringsforslag.
Socialdemokratiet, Socialistisk Folkeparti og Enhedslisten  

 tilslutter sig varmt tankerne om både at udnytte loftsrum til tagboliger og  

 at  

 konvertere ledigt erhvervsbyggeri til boliger.
Det har Socialdemokratiet,  

 Socialistisk Folkeparti og Enhedslisten længe efterlyst og fremlagt forslag  

 om.  

 Derfor er det dybt beklageligt og kritisabelt, at regeringen alligevel har  

 benyttet lejligheden til at tage de mange boligsøgende som gidsler for  

 gennemførelsen af de meget ideologiske elementer, der er indeholdt i det  

 foreliggende lovforslag.
Lovforslaget vil give mulighed for at nedlægge lejeboliger.
Det  

 er det stik modsatte, der er behov for på boligmarkedet, nemlig flere  

 lejeboliger.
 Samtidig ignorerer regeringen fuldstændig de store problemer,  

 der er forbundet med at få ejendomme med blandede ejerformer til at fungere,  

 og  

 som senest er meget fyldestgørende dokumenteret i forbindelse med  

 behandlingen  

 af regeringens lovforslag om salg af almene boliger, L 182.
Endelig betyder lovforslaget en væsentlig begrænsning af  

 beboerdemokratiet.
Således vil lejere   

 almene såvel som private  opleve mærkbart forringede muligheder for at  

 gøre deres indflydelse gældende i en ejendom, hvor der tilbygges tagboliger.  

 Ligeledes vil udlejere i flere situationer få vanskeligt ved at udføre deres  

 lovbundne pligter til bl.a. vedligeholdelse.
 Derfor vil regeringens lovforslag forværre situationen på  

 boligmarkedet på flere punkter under dække af de ganske sympatiske  

 overskrifter.
Socialdemokratiet, Socialistisk Folkeparti og Enhedslisten er  

 uhyre positive over for at udnytte loftsrum til tagboliger og at omdanne  

 ledige  

 erhvervslokaler til boliger, og vil til enhver tid indgå i konstruktive  

 drøftelser om reelt at skabe flere boliger ad denne vej.
Men de tre partier  

 må  

 konstatere, at det foreliggende lovforslag mere bidrager til at mindske  

 beboerdemokratiet og lejeboligmassen end til at skabe flere velfungerende  

 boliger.
Derfor vil Socialdemokratiet, Socialistisk Folkeparti og  

 Enhedslisten  

 stemme imod lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (V, DF, KF, RV og KD):
Til § 1 1)  


  

 Nr.  

 1  

  

 udgår.
[Forslaget om ophævelse af § 2, stk. 4, i ejerlejlighedsloven  

 udgår] 2)  

  

 I det under  

  

 nr. 6  

  

 foreslåede  

  

 § 10, stk.  

 2, 3. pkt.,  

  

 indsættes efter »boliger«: »og eventuelle lokaler til andet end  

 beboelse«.
[Sikring af, at tilførsel af tagboliger ikke giver mulighed for  

 statusændringer i den eksisterende bygning] 3)  

  

 I det under  

  

 nr. 6  

  

 foreslåede  

  

 § 10, stk.  

 3, 3. pkt.,  

  

 indsættes efter »Boligerne«: »og eventuelle lokaler til andet  

 end beboelse«.
[  

 Sikring  

 af  

 ,  

 at  

 tilførsel af  

 tagboliger  

 ikke giver mulighed for statusændringer i den eksisterende bygning] Til § 5 Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S og SF):
 4)  


  

 Nr.  

 1  

  

 udgår.
[Forslaget om fri husleje for boliger i nybyggede tagetager  

 udgår] Af  

 	  

  

 økonomi- og erhvervsministeren  

  

 , tiltrådt af et  

  

 flertal  

  

 (V, DF, KF, RV og KD):
 5)  

  

 I det under  

  

 nr. 2  

  

 foreslåede  

  

 § 100, stk.  

 3, 2. pkt.,  

  

 indsættes efter »boligerne«: »og eventuelle lokaler til andet  

 end beboelse«.
[Konsekvens af ændret affattelse af bestemmelse, som der  

 henvises til] Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S og SF):
Til § 6 6)  

  

 Paragraffen  

 udgår.
[Forslaget om fri husleje for boliger i nybyggede tagetager  

 udgår] Bemærkninger Til nr. 1 Det foreslås, at ophævelsen af den gældende § 2, stk. 4, i  

 ejerlejlighedsloven udgår af lovforslaget.
 Formålet med ejerlejlighedslovens § 2, stk. 4, er at sikre, at  

 de, som køber en ejerlejlighed i ejendomme, hvor der findes en ejer, som ejer  

 flere lejligheder, med tiden får en vis indflydelse på forholdene i  

 ejendommen.  

 Bestemmelsen er således en generel bestemmelse, som ikke har nogen tæt  

 indholdsmæssig sammenhæng med kernen i L 190, nemlig at få skabt flere  

 boliger.  

 Da der er tale om en generel regel, er det mere hensigtsmæssigt at lade en  

 eventuel  

 revision af bestemmelsen indgå i de kommende overvejelser om en grundig  

 gennemgang af ejerlejlighedsloven.
 Som følge heraf foreslås det, at forslaget om at ophæve  

 ejerlejlighedslovens § 2, stk. 4, udgår af lovforslaget og i stedet indgår i  

 de  

 kommende overvejelser om en revision af ejerlejlighedsloven.
Til nr. 2 Formålet med lovforslaget er at skaffe flere boliger ved at  

 forbedre mulighederne for at udnytte det potentiale, som fortsat er til stede  

 i  

 de uudnyttede tagetager.
Det har i den forbindelse været en væsentlig  

 forudsætning, at den eksisterende ejendom, som tilføres tagboliger, ikke  

 ændres, men bevarer sin nuværende status.
Det har således bl.a. været  

 centralt,  

 at de eksisterende lejemål ikke blev ændret som følge af, at der kom nye  

 tagboliger.
Efter lovforslagets bestemmelse om tilførsel af tagboliger oven  

 på en privat udlejningsejendom eller en ejendom ejet af en privat  

 andelsboligforening kan en bygning opdeles i ejerlejligheder, såfremt der  

 efter  

 den 1. juli 2004 er blevet tilført en eller flere beboelseslejligheder.
Det  

 er  

 endvidere fastsat, at de eksisterende boliger i bygningen efter opdelingen  

 skal  

 udgøre én ejerlejlighed, som ikke kan videreopdeles.
Det vil sige, at det  

 dermed er sikret, at de boliger, som er i den eksisterende bygning, ikke kan  

 skifte status til selvstændige ejerlejligheder som følge af, at ejendommen  

 som  

 sådan opdeles i ejerlejligheder.
Med den nuværende formulering åbnes der utilsigtet mulighed for  

 at udskille erhvervsdelen i en blandet ejendom, som tilføres tagboliger, i  

 ejerlejligheder.
Dermed kan den eksisterende ejendom reelt ændre status.
Da denne konsekvens ikke har været tilsigtet med lovforslaget,  

 foreslås det, at bestemmelsen justeres, således at både beboelsesdelen og den  

 del af den eksisterende bygning, som indeholder lokaler til andet end  

 beboelse,  

 bevarer sin status og dermed sidestilles.
Herved opretholdes den  

 retstilstand,  

 som i øvrigt gælder for opdeling af erhvervslokaler i ejerlejligheder.
Til nr. 3 og 5 Der henvises til bemærkningerne til nr. 2.
Til nr. 4 og 6 Det foreslås, at lade § 5, nr. 1, og § 6, nr. 1, udgå med den  

 virkning, at der ikke indføres en ordning med fri husleje for boliger i  

 nybyggede tagetager.
Inge‑Lene Ebdrup (V)  

 Rikke Hvilshøj (V)  

 Ulrik Kragh (V)  

  

  nfmd.  

  

 Gudrun Laub (V)  

 Freddie H.
Madsen (DF)  

 Anita Knakkergaard (DF)  

 Carina Christensen (KF)  

 Helle Sjelle (KF)  

 Tove Videbæk (KD)  

 Jørn Pedersen (S)  

 Jytte Andersen (S)  

 Lars Kramer Mikkelsen (S)  

 Lissa Mathiasen (S)  

 René Skau Björnsson (S)  

  

  fmd.  

  

 Morten Homann (SF)  

 Niels Helveg Petersen (RV)  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 190 Bilagsnr.
