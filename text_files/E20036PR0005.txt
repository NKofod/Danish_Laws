E.1 Princippet om lovmæssig forvaltning -  

 praksisændringer For told- og skattemyndighedernes sagsbehandling gælder  

 forvaltningsrettens almindelige regler, herunder princippet om lovmæssig  

 forvaltning og en række uskrevne retsprincipper.
Princippet om lovmæssig forvaltning betyder, at myndighedernes  

 afgørelse ikke må være i strid med lovgivningen samt, at afgørelsen skal  

 have hjemmel i en lovbestemmelse.
De uskrevne retsprincipper, som er  

 opstillet i retspraksis, er:
En klart ulovlig administrativ praksis vil blive tilsidesat af  

 domstolene.
Tilsvarende gælder, hvor myndigheden har sat skøn under regel,  

 således at myndighederne har undladt at vurdere, om der i den konkrete sag  

 foreligger sådanne specielle omstændigheder, at den administrative praksis  

 burde være fraveget.
Myndigheden kan her have tilsidesat princippet om  

 »pligtmæssigt skøn«.
 Det anførte gælder dog ikke i det omfang den ændrede praksis alene er  

 udtryk for en udfyldning eller præcisering af hidtidig praksis, jf. fx TfS  

 1994, 587, 588 og 589 HD om den skattemæssige behandling af lån i  

 fælleskasser, hvor skattemyndighedernes præcisering af praksis kunne gøres  

 gældende uden forudgående varsel.
At en generel overordnet praksis alene kan skærpes med fremtidig  

 virkning er ensbetydende med, at borgere/virksomheder som udgangspunkt kan  

 støtte ret på en forventning om, at en entydig og forbeholdsløs  

 formulering i cirkulærer og Ligningsvejledning indtil videre er udtryk for  

 myndighedernes generelle praksis.
Der kan henvises til UfR 1965, 399 HD,  

 TfS 1992, 19 ØLD, TfS 1994, 295 ØLD, TfS 1996, 210 HD, TfS 1996, 642 HD,  

 TfS 1997, 6 VLD og TfS 1997, 834 VLD.
Som undtagelse herfra gælder dog, at  

 borgere/virksomheder ikke kan støtte ret på en formulering, der måtte føre  

 til resultater, der er i direkte modstrid med højere rangerende  

 retskilder, dvs. lovgivning, domspraksis og offentliggjort fast  

 administrativ praksis.
Se hertil   

 SKM2001.582.ØLR  

 , hvor den skattepligtige henviste til en cirkulæreskrivelse om  

 myndighedernes adgang til at forhøje skatteansættelser efter 3-års  

 fristens udløb.
I henhold til cirkulæreskrivelsen skulle en gennemført  

 forhøjelse frafaldes, hvis der som i den foreliggende sag ikke var  

 grundlag for ansvar for urigtig selvangivelse. Østre Landsret stadfæstede  

 forhøjelsen med den bemærkning, at cirkulæreskrivelsen på dette punkt ikke  

 havde støtte i ordlyden af eller i forarbejderne til den dagældende  

 bestemmelse i SSL § 35, stk. 3. Se tilsvarende TfS 1993, 101 VLD, TfS  

 1993, 161 VLD og TfS 1995, 483 HD.
En forudsætning for, at borgere/virksomheder kan støtte ret på  

 indholdet af generelle administrative retskilder er endvidere, at  

 retskilden hidrører fra de overordnede myndigheder, jf.
TfS 1994, 551 VLD  

 og TfS 1996, 173 ØLD, hvor der ikke kunne støttes ret på generelle udsagn  

 fra en told- og skatteregion.
I sagen refereret i TfS 2000, 871 HD  

 kunne et notat fra statsskattedirektoretet (nu Told- og Skattestyrelsen)  

 om investering i lystbåde efter sin karakter ikke begrunde en retligt  

 beskyttet forventning hos en borger/virksomhed, der var kommet i  

 besiddelse af notatet, om, at hans bådudlejningsvirksomhed ville blive  

 anerkendt som erhvervsmæssig.
Det er naturligvis også en forudsætning, at borgeren/virksomheden  

 skattepligtige kan dokumentere, at der eksisterer en fast administrativ  

 praksis, jf.
TfS 2000, 761 ØLD, hvor en skattepligtig havde påberåbt sig  

 en administrativ praksis om, at lotterigevinster under en vis  

 mindstegrænse ikke blev beskattet.
Den skattepligtige gjorde endvidere  

 gældende, at det måtte have processuel skadevirkning for  

 Skatteministeriet, hvis ligningsmyndighedernes interne retningslinier om  

 mindstegrænser ikke blev fremlagt i retten.
Gevinsten blev anset for  

 skattepligtig, fordi retten ikke fandt det dokumenteret, at der  

 eksisterede en fast administrativ praksis, hvorefter gevinster af den  

 pågældende art og størrelse var skattefrie.
 I TfS 2000, 148 HD, hvor Ligningsrådet i nogle tilfælde havde afgivet  

 en bindende forhåndsbesked, fandtes det ikke godtgjort, at der havde  

 eksisteret en administrativ praksis, der afskar skattemyndighederne fra at  

 nægte fradragsret for renter og provision i den konkrete situation.
Se tilsvarende  

 SKM2001.408.ØLR ,  

 hvor den skattepligtige ikke kunne dokumentere en bestemt praksis om  

 fradrag for udgifter til erhvervelse af filmrettigheder.
Dommen er anket  

 til Højesteret.
 Se endelig TfS 2000, 1011 HD, hvor den skattepligtige ikke kunne  

 dokumentere en særlig praksis om, at myndighederne havde godkendt  

 leasingprojekter med rent formelt ejerskab.
Påberåbelse af lighedsgrundsætningen forudsætter endvidere, at den  

 generelle praksis, der henvises til, ikke er direkte ulovmedholdelig eller  

 i strid med højere rangerende retkilder.
Påberåbelse af  

 lighedsgrundsætningen forudsætter endelig, at en borgers/virksomheds  

 konkrete sag er helt identisk med den generelle praksis eller afgørelse,  

 der henvises til, jf.
TfS 1995, 486 ØLD og TfS 1998, 778 H, hvor dette  

 krav ikke var opfyldt.
 Det vil normalt alene være de centrale myndigheders generelle praksis,  

 der kan påberåbes efter en lighedsgrundsætning jf. fx TfS 1995, 483 HD,  

 hvor lighedsgrundsætningen ikke kunne påberåbes vedrørende en lokal  

 praksis, der var forkert, da en skattepligtig ikke kunne støtte ret på, at  

 en skattepligtig i en anden kommune havde fået medhold i en helt  

 tilsvarende sag om fradrag for udepenge.
 Tilsvarende TfS 2000, 374 HD hvor lighedsgrundsætningen ikke kunne  

 begrunde fradrag, selvom andre skattepligtige med urette måtte have opnået  

 fradrag under lignende omstændigheder.
 En anden begrænset rækkevidde af lighedsgrundsætningen følger af en  

 ombudsmandsudtalelse, der er refereret i TfS 1994, 202, hvorefter der ikke  

 kunne støttes ret på anvendelsen af et genoptagelsescirkulære efter dettes  

 ophævelse, og efter at skattemyndighederne var ophørt med at administrere  

 efter cirkulæret, jf. skatteministerens svar om samme cirkulære i TfS  

 1994, 205.
E.2 Inhabilitet De personer eller den myndighed, som behandler eller træffer afgørelse  

 i en sag, skal opfylde visse krav til habilitet.
I almindelighed skelnes  

 der mellem generel habilitet og speciel habilitet.
Til generel habilitet  

 hører fx spørgsmålet om, hvorvidt en person lovligt er valgt eller udnævnt  

 til et offentligt hverv.
 Spørgsmålet om generel habilitet er ikke omfattet af forvaltningslovens  

 kapitel 2 og behandles ikke nærmere, hvorimod reglerne om speciel  

 inhabilitet behandles nedenfor i afsnit  

 E.2.1  og  

 E.2.2.
 Se nærmere om konsekvenserne af inhabilitet  

 afsnit       F.
E.2.1 Forvaltningslovens regler om speciel  

 inhabilitet Forvaltningslovens  

 kapitel 2 indeholder i §§ 3-6 en række bestemmelser om speciel  

 inhabilitet.
Reglerne om speciel inhabilitet skal sikre, at ingen i den  

 offentlige forvaltning medvirker ved behandlingen af en sag, hvis  

 afgørelse vedkommende har en særlig interesse i.
Baggrunden for reglerne  

 om inhabilitet er et ønske om at tilvejebringe sikkerhed for og tillid  

 til, at de afgørelser, der træffes af en myndighed, ikke påvirkes af  

 uvedkommende hensyn.
Ud over regler om partsinteresse og familiemæssig  

 tilknytning indeholder forvaltningsloven regler om inhabilitet på grund af  

 tilknytning til en juridisk person og tidligere deltagelse i sagens  

 behandling samt en opsamlingsbestemmelse, hvorefter der indtræder  

 inhabilitet, hvis der i øvrigt foreligger omstændigheder, der er egnet til  

 at vække tvivl om vedkommendes upartiskhed.
 Revisorer, der er medlemmer af et byråd, er ikke inhabile i forbindelse  

 med kommunalbestyrelsens behandling af ligningsplanen, idet de pågældendes  

 erhverv som revisorer ikke ud fra en almindelig betragtning indebærer  

 risiko for, at behandlingen vil blive påvirket af usaglige eller  

 uvedkommende hensyn.
I praksis forekommer speciel inhabilitet typisk i tilfælde, hvor der  

 foreligger en konkret økonomisk interessekonflikt, jf. fx TfS 1986, 486  

 LSR, hvor en ligningskommissionsformand, der førte retssag om et byggeri  

 mod hovedaktionæren i det selskab, hvis sag var til afgørelse i  

 ligningskommissionen, blev anset for inhabil.
Speciel inhabilitet kan  

 tillige være forårsaget af et mere personligt modsætningsforhold  

 eksempelvis dokumenteret uvenskab.
Politiske modsætningsforhold eller  

 sammenfaldende politiske opfattelser vil ikke i sig selv kunne medføre  

 speciel inhabilitet.
 Hvis vejledningen er givet i en sådan form, at den pågældende  

 medarbejder hos den overordnede myndighed ikke har givet udtryk for sin  

 endelige opfattelse med hensyn til den konkrete sags udfald, men blot har  

 ydet vejledning med hensyn til fortolkningen af retsgrundlaget for  

 afgørelsen og/eller har vejledt om den overordnede myndigheds praksis, vil  

 bestemmelsen i FVL § 3, nr. 4 ikke medføre, at den pågældende medarbejder  

 er inhabil i forhold til den pågældende sag, hvis afgørelsen bliver  

 påklaget til den overordnede myndighed.
Efter FVL § 6, stk. 2, afgøres spørgsmålet om, hvorvidt en person er  

 inhabil, af den myndighed, som skal træffe afgørelsen vedrørende sagens  

 realitet.
Afgørelsen kan alene indbringes for en klageinstans i  

 forbindelse med påklage af afgørelsen vedrørende sagens realitet.
I  

 praksis har Told- og Skattestyrelsen udtalt sig i sager vedrørende  

 inhabilitetsspørgsmål.
E.2.2 Skattestyrelseslovens regler om  

 inhabilitet Reglen i SSL § 11, stk. 2, retter sig kun mod den eller de medarbejdere  

 i den kommunale skatteforvaltning, som har medvirket ved behandlingen af  

 skatteansættelsen.
Det er uden betydning, om den pågældende medarbejder  

 tidligere har beskæftiget sig med andre forhold vedrørende  

 borgeren/virksomheden, som ikke har nogen tilknytning til den aktuelle  

 klagesag.
Det forhold, at skatteankenævnets sekretær havde medvirket ved  

 den skattepligtiges skatteansættelser for andre indkomstår, bevirkede  

 ikke, at den pågældende var inhabil ved sagens behandling, jf.
TfS 2000,  

 140 ØLD.
Medvirken forudsætter, at den pågældende har haft en vis reel  

 indflydelse på afgørelsens resultat.
Rene hjælpefunktioner såsom  

 telefonpasning, postafsendelse og renskrivning er ikke medvirken i denne  

 betydning.
Den skattepligtige kan således ikke påberåbe sig ugyldighed,  

 fordi disse funktioner er udført af de samme personer i begge sager.
Det  

 har heller ikke betydning, om den, som har foretaget ansættelsen, og  

 sekretariatsmedarbejderen har samme administrative chef.
Sammenfattende  

 kræver bestemmelsen således ikke, at sekretariatsfunktionen udskilles fra  

 den kommunale skatteforvaltning i øvrigt, eller at der knyttes et særligt  

 personale hertil.
 Det ligger inden for rammerne af kommunernes selvstyre at organisere  

 skatteforvaltningen, som de ønsker, herunder at bestemme, om der skal være  

 en separat skatteforvaltning som sådan, og om der skal være en særlig  

 organisatorisk enhed, som alene udfører sekretariatsfunktionen med hensyn  

 til skatteankenævnet, eller om disse opgaver fordeles blandt de samme  

 medarbejdere, som har kompetence til at foretage skatteansættelser.
 Et medlem af et skatteankenævn, som af nævnet er anset for inhabilt,  

 kan kræve sine indvendinger mod nævnets beslutning tilført protokollen og  

 kan forlange, at en kopi af protokolatet indsendes til Told- og  

 Skattestyrelsen, jf. forretningsordenen for skatteankenævn § 9, stk. 2 og  

 4.
Den eller de personer, der engageres som ekstern bistand, udfører de  

 samme funktioner som den, den interne sekretariatsbistand skulle have  

 udført.
De pågældende personer er bundet af de samme overordnede  

 forvaltningsregler som de kommunale embedsmænd, herunder af  

 tavshedspligtsbestemmelsen i SSL § 37, se afsnit  

 M.3.  Også habilitetsbestemmelsen i FVL  

 § 3 finder anvendelse.
Kommunalbestyrelsen og skatteankenævnet må påse, at  

 man ikke udpeger henholdsvis indstiller en person, som vil være specielt  

 inhabil i den pågældende sag.
Eksempelvis må man ikke engagere en revisor,  

 som samtidig repræsenterer klageren eller er i nær familie med denne.
Hvis  

 kravet om ekstern sekretariatsbistand ikke overholdes af kommunen, kan  

 skatteankenævnets afgørelse senere erklæres for ugyldig på grund af  

 formelle fejl.
Der henvises endvidere til  

 afsnit F.
Efter den fremtidige SSL § 11, stk. 3, kan skatteministeren indgå  

 aftaler med kommunalbestyrelser eller bestyrelser for kommunale  

 fællesskaber, der er oprettet efter § 60 i lov om kommunernes styrelse, om  

 at løse denne opgave mod betaling.
Det vil være en forudsætning for en  

 aftale om kommunal sekretariatsbetjening af skatteankenævn, at  

 kommunen/kommunerne sikrer oprettelse af en organisation, hvor  

 sekretariatet ikke er underlagt chefen for en kommunal skatteforvaltning,  

 og hvor personalet i sekretariatet organisatorisk er klart adskilt fra  

 personalet i en kommunal skatteforvaltning.
 Kommuner, der ønsker at udføre sekretariatsbetjening af skatteankenævn  

 fra den 1. september 2003, skal senest den 1. august 2003 have indgået  

 aftale med Told- og Skattestyrelsen herom.
E.3 Sagsbehandlingsreglerne Forvaltningsloven, offentlighedsloven, persondataloven,  

 skattestyrelsesloven, Toldkodeksen og de almindelige forvaltningsretlige  

 grundsætninger indeholder de minimumskrav, som told- og  

 skattemyndighedernes sagsbehandling skal opfylde.
E.3.1 Vejledningspligt Efter FVL § 7, stk. 1, har forvaltningsmyndigheder pligt til  

 at yde vejledning og bistand til fysiske personer, der retter henvendelse  

 om spørgsmål indenfor myndighedens sagsområde.
Som det fremgår af FOB  

 2000, s. 285 ff. gælder vejledningspligten efter omstændighederne også i  

 tilfælde, hvor der ikke er sket henvendelse til myndighederne, fx hvis det  

 synes at kunne lægges til grund, at borgeren er i vildrede om en regels  

 anvendelsesområde.
Bestemmelsen omfatter også henvendelser på vegne af  

 juridiske personer.
Reglerne gælder alene vejledning i forbindelse med konkrete  

 afgørelsessager.
Vejledning skal efter bestemmelsen gives i fornødent  

 omfang efter en konkret vurdering.
Vejledningspligten indebærer bl.a., at  

 der i konkrete sager skal vejledes om, hvilke retsregler, der finder  

 anvendelse, og reglernes betydning for sagens parter, samt om hvilke  

 oplysninger, der skal tilvejebringes som led i sagens behandling.
Dette  

 indebærer bl.a., at told-, skatte- og afgiftsmyndighederne skal vejlede en  

 part med hensyn til at uddybe eller præcisere eventuelle indsigelser  

 vedrørende en sags faktum, eller i øvrigt vejlede borgerne/virksomhederne  

 om udfyldelse af blanketter eller lignende på myndighedens område.  

 Endvidere skal myndighederne give oplysning om, hvor lang tid  

 sagsbehandlingen forventes at vare.
Det fremgår af FOB 2000, s. 285 ff.,  

 at vejledningspligten også omfatter situationer, der klart er lovgivet om,  

 som i den foreliggende sag acontoskattereglerne for selskaber.  

 Borgere/virksomheder kan henvende sig til bopælskommunen om skattemæssige  

 problemer.
Kommunens skatteforvaltning kan i tvivlstilfælde rådføre sig  

 med de regionale told- og skattemyndigheder.
 Henvendelse til de statslige myndigheder om told, moms, afgifter,  

 selskabsbeskatning mv. skal rettes til den stedlige regionale told- og  

 skattemyndighed.
 I afgørelsessager indebærer denne forpligtelse, at mundtlige  

 forhandlinger, så vidt det er muligt, bør foregå ved hjælp af  

 tolkebistand, ligesom der i fornødent omfang bør ydes tolkebistand ved  

 meddelelse af afgørelser, hvis det findes påkrævet.
 Når told- og skattemyndighederne har vejledt om eventuelle  

 dokumentationskrav, er det derimod den pågældende borgers/virksomheds eget  

 ansvar, at denne dokumentation forelægges myndigheden i en umiddelbar  

 forståelig herunder sproglig tilgængelig form.
E.3.2 Repræsentation Efter  

 FVL  § 8,  

 stk. 1, kan den, der er part i en sag, som udgangspunkt på ethvert  

 tidspunkt under sagens behandling vælge at lade sig repræsentere eller  

 bistå af andre.
Myndigheden kan dog kræve, at parten medvirker personligt,  

 når det er af betydning for sagens afgørelse, fx en straffesag.
I forvaltningsloven findes der ikke regler om, hvem der kan  

 repræsentere eller bistå en part.
Parten kan derfor lade sig repræsentere  

 eller bistå af såvel sagkyndige, fx en advokat eller revisor, som af  

 andre.
Repræsentation kan dog normalt kun foretages af en person, der er  

 myndig.
FVL § 8, stk. 2, indeholder en undtagelse til hovedreglen i stk. 1,  

 idet partens ret til at lade sig repræsentere ikke gælder, hvis partens  

 interesse i at lade sig repræsentere findes at burde vige for væsentlige  

 hensyn til offentlige eller private interesser, herunder i særlige  

 tilfælde parten selv.
Anvendelse af bestemmelsen forudsætter, at  

 myndigheden i hver enkelt tilfælde foretager en konkret afvejning af på  

 den ene side partens interesse i at få den pågældende  

 bistand/repræsentation og på den anden side de hensyn, der taler for at  

 afskære parten fra denne adgang til bistand/repræsentation.
 Omkostningerne ved eventuel sagkyndig bistand er myndighederne  

 uvedkommende, bortset fra de tilfælde som er omfattet af reglerne om  

 omkostningsgodtgørelse, SSL kap. 3A, jf. afsnit  

 K.
 Det bemærkes, at retten til repræsentation ikke uden særskilt fuldmagt  

 omfatter retten til at lade repræsentanten modtage penge fra myndigheden  

 på partens vegne.
Særligt under hensyn til tavshedspligtsreglerne, vil det normalt være  

 nødvendigt, at andre, der optræder som partsrepræsentant, fremlægger en  

 skriftlig fuldmagt som dokumentation for fuldmagtsforholdet.
Dette gælder  

 fx ved enhver henvendelse til en myndighed om en konkret sag, som ikke  

 vedrører den pågældendes egne forhold.
Fuldmagt er således nødvendig for  

 at sikre, at myndigheden ikke uberettiget videregiver tavshedsbelagte  

 oplysninger.
 Forretningsordnerne for Landsskatteretten § 20, for Ligningsrådet § 14  

 og for skatteankenævnene § 17 indeholder nærmere regler om repræsentation.  

 Reglerne præciserer partsrepræsentantens adgang til at disponere på  

 partens vegne.
 Den person, der ikke tilkendegiver at handle i en anden persons navn  

 eller for en anden persons regning, eller som handler i en anden persons  

 navn eller for en anden persons regning uden at være i besiddelse af en  

 fuldmagt, anses for at handle i eget navn og for egen regning.  

 Toldmyndighederne kan kræve, at repræsentanten dokumenterer sit  

 fuldmagtsforhold.
E.3.3 Sagens oplysning For forvaltningsmyndighedernes sagsbehandling gælder  

 officialprincippet.
Officialprincippet findes hverken beskrevet i  

 skattestyrelsesloven eller i forvaltningsloven, men har hjemmel i uskreven  

 retssædvane.
Officialprincippet betyder, at en forvaltning har ansvaret for at de  

 nødvendige oplysninger foreligger, og at de nødvendige undersøgelser  

 foretages inden der træffes afgørelse i en sag.
I praksis foregår dette i  

 vidt omfang via de oplysninger, der pligtmæssigt indberettes i henhold til  

 lovgivningen.
Officialprincippet betyder ikke nødvendigvis, at  

 forvaltningsmyndigheden altid selv skal fremskaffe de nødvendige  

 oplysninger.
Dette kan ske i samarbejde med andre myndigheder og  

 borgeren/virksomheden selv.
Forvaltningsmyndigheden vil dog ikke uden  

 videre kunne lægge borgerens/virksomhedens oplysninger til grund, men må i  

 et nødvendigt omfang kontrollere dem og således sikre, at sagen bygger på  

 det materielt rigtige grundlag.
 I  

 SKM2003.27.ØLR  

 fandt Landsretten, at Told-og Skattestyrelsen både ved udsendelse af  

 agterskrivelse og ved udsendelse af kendelse havde et fuldt tilstrækkeligt  

 faktisk og retligt oplysningsgrundlag til at kunne træffe en korrekt  

 afgørelse.
Et væsentligt led i told- og skattemyndighedernes sagsbehandling er  

 told- og skattelovgivningens bestemmelser om pligtmæssige oplysninger fra  

 borgerne/virksomhederne.
Det drejer sig især om reglerne om den enkelte  

 borgers/virksomheds selvangivelsespligt, angivelses- og  

 oplysningspligt i øvrigt, men også om told- og skattemyndighedernes adgang  

 til at indhente regnskabsmateriale, foretage virksomhedseftersyn og  

 indhente oplysninger fra tredjemand, jf. reglerne i skattekontrolloven og  

 afgiftslovene.
Det almindelige krav om, at myndighederne skal påse, at  

 sagbehandlingstiden ikke bliver unødigt langvarig indebærer ikke, at  

 myndighederne kan undlade at sørge for, at sagen er forsvarligt oplyst.
I  

 de tilfælde, hvor sagsbehandlingstiden har givet anledning til kritik fra  

 Folketingets Ombudsmand, retter kritikken sig først og fremmest imod de  

 perioder i sagsforløbet, hvor sagens behandling har været gået helt i stå,  

 jf. fx FOB 1995, 237 og FOB 1995, 251. Det må derfor påhvile den  

 myndighed, der har foretaget en høring eventuelt at rykke for et  

 høringssvar, og det kan ofte være hensigtsmæssigt at fastsætte en  

 svarfrist.
 Se nærmere om konsekvenserne af manglende overholdelse af  

 officialprincippet i afsnit  

 F.1 .
E.3.4 Notatpligt I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager  

 oplysninger vedrørende en sags faktiske omstændigheder, der er af  

 betydning for sagens afgørelse, eller i sager, hvor myndigheden på anden  

 måde er bekendt med sådanne oplysninger, gøre notat om indholdet af  

 oplysningerne, jf.  

 OFL  § 6,  

 stk. 1. Det gælder dog ikke, såfremt oplysningerne i øvrigt fremgår af  

 sagens dokumenter.
 Der kan både være tale om, at myndigheden på egen hånd indhenter  

 mundtlige oplysninger, eller der kan være tale om en henvendelse fra  

 borgeren/virksomheden selv eller fra en trediemand, eksempelvis fra en  

 anmelder.
 Dokumenter, som indeholder oplysninger, der er noteret i henhold til  

 notatpligten, er en del af grundlaget for afgørelsen og er undergivet  

 aktindsigt med de undtagelser, der følger af OFL §§ 7-14, jf. afsnit  

 M.1.2.2.
 Sådanne dokumenter er ligeledes omfattet af parters ret  

 til  

 aktindsigt med de undtagelser, der følger af FVL §§ 12-15, jf. afsnit  

 M.1.2.1.
Hvor der ikke findes et lovbestemt krav om, at en  

 anmodning skal  

 fremsættes skriftligt, kan en sag derfor startes mundtligt, ved at  

 borgeren/virksomheden henvender sig personligt eller telefonisk, og ved at  

 myndigheden i henhold til notatpligten noterer anmodningen eller  

 henvendelsen fra borgeren/virksomheden, uanset om det i forbindelse med  

 sagbehandlingen er nødvendigt at kræve skriftlig dokumentation.
Se nærmere  

 om konsekvenserne af manglende overholdelse af notatpligten i  

 afsnit       F.1 .
 Udover de oplysninger forvaltningen har pligt til at notere efter OFL §  

 6 følger det af god forvaltningsskik, at myndigheden desuden skal notere  

 væsentlige oplysninger om sagens ekspedition.
E.3.5 Høring Reglerne om høring på myndighedens initiativ, inden der træffes en  

 bebyrdende afgørelse, har til formål at sikre, at sagens parter får  

 lejlighed til at gøre sig bekendt med og kommentere det faktiske  

 afgørelsesgrundlag, inden sagen afgøres.
Denne ret for  

 borgeren/virksomheden til at få lejlighed til at påpege misforståelser,  

 unøjagtigheder eller ufuldstændigheder i det foreliggende sagsmateriale,  

 vil kunne medvirke til at sikre, at myndighedens afgørelser træffes på det  

 bedst mulige faktiske grundlag.
Reglerne om høring gælder ikke ved  

 afgørelser, der giver borgeren/virksomheden fuldt ud medhold.
 Om konsekvenserne af manglende høring, se afsnit  

 F .
E.3.5.1 De forskellige regelsæt Selv om udgangspunktet er, at en sags juridiske elementer ikke er  

 omfattet af partshøringspligten, kan et ændret retligt bedømmelsesgrundlag  

 bevirke, at der skal ske partshøring herom.
Dette vil også være tilfældet  

 i situationer, hvor en udtalelse, som afgørelsesmyndigheden har indhentet  

 fra en anden myndighed, indeholder et ændret retligt bedømmelsesgrundlag.
Se fx  

 SKM2001.344.HR ,  

 hvor høringen af et sambeskattet moderselskab i forbindelse med ændringen  

 af ansættelsen for datterselskabet var sket ved, at moderselskabet havde  

 modtaget kopi af agterskrivelsen til datterselskabet.
Reglerne i  

 forvaltningsloven har en udfyldende selvstændig betydning for de  

 afgørelser, der træffes efter reglerne i skattestyrelsesloven.
E.3.5.2 Høring - skat Der skal ifølge  

 SSL  § 3, stk. 4 udsendes  

 agterskrivelse, når den kommunale skattemyndighed ønsker at foretage en  

 skatteansættelse på et andet grundlag end selvangivet, eller ønsker at  

 ændre den del af grundlaget for en skatteansættelse, der skal selvangives.  

 Denne høringspligt er ubetinget, for så vidt angår afgørelsens adressat og  

 gælder ved siden af den almindelige høringspligt efter FVL §§ 19-21,  

 hvorefter der som udgangspunkt skal foretages høring af en part, når  

 myndigheden er kommet i besiddelse af oplysninger om sagens faktiske  

 omstændigheder, som parten ikke kan antages at være bekendt med, og  

 oplysningerne både er til ugunst for den pågældende part og af væsentlig  

 betydning for sagens afgørelse.
 En agterskrivelse skal indeholde en begrundelse, således at den  

 skattepligtige kan tage reel stilling til forslaget.
Hvis skattemyndigheden ikke vil følge sin agterskrivelse, fx fordi der  

 er tilgået myndigheden nye oplysninger af væsentlig betydning, som den  

 skattepligtige ikke har haft lejlighed til at udtale sig om, må en ny  

 agterskrivelse udsendes til den skattepligtige, jf.
TfS 1997, 105 LSR.  

Se modsat  

 SKM2001.498.HR ,  

 der er nærmere omtalt i afsnit  

E.3.5.4  

 om  

 fornyet høring.
Hvis den skattepligtige ikke gør indsigelse mod agterskrivelsen, kan  

 udsendelse af en egentlig kendelse udelades, jf.
SSL § 3, stk. 4, 3. pkt.  

 Den skattepligtige vil herefter alene modtage en årsopgørelse, der er  

 baseret på den nu gennemførte skatteansættelse.
Hvis den skattepligtige  

 gør indsigelse mod agterskrivelsen, skal der altid udsendes kendelse, jf.  

 SSL § 3, stk. 4, 4. pkt.
For sager vedrørende skatteberegning, som blev rejst af  

 skattemyndighederne inden den 1. juli 1999, kan der henvises til  

 SKM2002.231.HR  

 (tidligere  

 SKM2001.172.ØLR ),  

 hvor den manglende høring af en ægtefælle, hvis overførte underskud fra  

 den anden ægtefælle blev ændret, ikke medførte ugyldighed.
Begrundelsen  

 herfor var, at der var tale om en konsekvensrettelse af beregningsmæssig  

 karakter, og at der ikke var fremsat materielle indsigelser.
I  

 SKM2002.417.ØLR  

 fandt Landsretten ligeledes, at ændring af en ægtefælles skatteansættelse  

 var konsekvensrettelse af beregningsmæssig karakter, som følge af ændrede  

 skatteansættelser for den anden ægtefælle.
Da der ikke var fremkommet  

 indsigelser vedrørende det endelige materielle resultat, medførte den  

 manglende udsendelse af agterskrivelse til ægtefællen ikke, at  

 skatteansættelserne var ugyldige.
 Se tilsvarende  

 SKM2001.344.HR ,  

 hvor manglende høring af et moderselskab i forbindelse med ansættelse af  

 sambeskatningsindkomst ikke medførte ugyldighed, fordi moderselskabet  

 havde haft lejlighed til at gøre indsigelse i forbindelse med en  

 forudgående ansættelsesændring vedrørende et sambeskattet  

 datterselskab.
 Det fremgår af TfS 1997, 350 LSR, at skattemyndighederne kan kræve, at  

 et eventuelt møde afholdes inden indsigelsesfristens udløb.
 I  

 SKM2003.273.HR  

 fandt retten ikke grundlag for at fastslå, at der var begået fejl i  

 forbindelse med sagsbehandlingen i den kommunale skatteforvaltning i en  

 sag, hvor den kommunale skatteforvaltning traf afgørelse i en sag  

 efter, at der var indkommet høringssvar, men forinden høringsfristens  

 udløb.
Ifølge SSL § 12 A, som henviser til SSL § 3, stk. 4, kan udsendelse af  

 kendelse udelades, hvis selskabet ikke har haft indsigelser til  

 agterskrivelsen.
Hvis selskabet har indsigelser, skal der altid udsendes  

 kendelse, jf.
SSL § 12 A, som henviser til § SSL § 3, stk. 4.
E.3.5.3 Høring - told, moms, afgift,  

 arbejdsgiverkontrol og andre skattesager end ansættelsessager I følgende sager, som ikke giver borgeren/virksomheden fuldt ud medhold  

 eller har negative følger for borgeren/virksomheden, skal der udarbejdes  

 en sagsfremstilling:
 I sager, der kan påklages til Landsskatteretten, skal der også  

 udarbejdes en tilkendegivelse til afgørelsens adressat af, hvilken  

 afgørelse de foreliggende oplysninger efter myndighedens opfattelse giver  

 grundlag for (forslag til afgørelse).
 Begrundelsen i forslaget til afgørelse skal fremtræde sådan, at  

 borgeren/virksomheden kan tage reel stilling til forholdet.
Høringspligten opfyldes på følgende måde: Inden der træffes afgørelse i  

 en sag, der kan påklages til Landsskatteretten, skal forslaget til  

 afgørelse og sagsfremstillingen sendes til afgørelsens adressat.
Andre end  

 afgørelsens adressat, som er parter efter forvaltningsloven, skal høres  

 efter forvaltningslovens regler, jf. afsnit  

E.3.5.1  

 .
I sager med et indhold, der alene kan påklages til Told- og  

 Skattestyrelsen, skal den regionale told- og skattemyndighed ligeledes  

 sende den sagsfremstilling, der udarbejdes, når den regionale told- og  

 skattemyndighed har modtaget klagen, jf. afsnit  

 E.3.6 , til høring hos afgørelsens  

 adressat, før sagsfremstillingen sammen med klagen sendes til Told- og  

 Skattestyrelsen.
Andre end afgørelsens adressat, som er parter efter  

 forvaltningsloven, skal høres efter forvaltningslovens regler, jf. afsnit  

E.3.5.1  

 .
I sager, der kan påklages til Landsskatteretten, skal der sendes en  

 særskilt meddelelse til afgørelsens adressat om sagens afgørelse.
Dette  

 gælder også, når der ikke har været indsigelser til forslaget til  

 afgørelse og sagsfremstillingen.
 Om fornyet høring, se afsnit  

E.3.5.4  

 .
Det er dog ofte indkomstmodtageren, der har den væsentligste interesse  

 i sagen, fx når afgørelsen drejer sig om indkomstmodtagerens status som  

 lønmodtager/selvstændigt erhvervsdrivende, eller om hvorvidt en  

 godtgørelse skal anses for skattepligtig eller ej.
Den enkelte  

 indkomstmodtager kan således - uanset om afgørelsen omfatter få eller  

 mange - have en klar direkte, retlig og individuel interesse i sagens  

 udfald.
Det må derfor i det aktuelle tilfælde bero på en konkret  

 vurdering, om der er tale om en eller flere parter.
Hvis en  

 indkomstmodtager anses for part og er uvidende om, at der ved den  

 regionale told- og skattemyndighed verserer en sag, som påtænkes afgjort  

 til ugunst for den pågældende, må betingelserne for at foretage  

 partshøring efter forvaltningslovens regler, som hovedregel antages at  

 være tilstede.
Derimod er der ikke krav om at foretage ubetinget høring af  

 indkomstmodtageren i form af forslag til afgørelse og sagsfremstilling.
Se  

 endvidere afsnit  

E.3.5.1  

 .
E.3.5.4 Fornyet høring Hvis der under en høring fremkommer nye oplysninger om sagens faktiske  

 omstændigheder, der er af væsentlig betydning for sagens afgørelse, og er  

 til ugunst for den, som afgørelsen retter sig til, og som denne ikke har  

 haft lejlighed til at udtale sig om, skal en ny agterskrivelse/et nyt  

 forslag til afgørelse samt en korrigeret sagsfremstilling, sendes til  

 høring hos afgørelsens adressat, jf.
TfS 1997, 105 LSR.
De nye oplysninger  

 skal i fornødent omfang identificeres i høringsskrivelsen.
Det samme gælder, hvor der ikke er afgivet udtalelse under den første  

 høring, men der efterfølgende er fremkommet nye oplysninger om sagens  

 faktiske omstændigheder, der er af væsentlig betydning for sagens  

 afgørelse, og er til ugunst for den som afgørelsen retter sig til.
De nye  

 oplysninger skal i fornødent omfang identificeres i høringsskrivelsen.
Fornyet høring kan endvidere komme på tale, hvis myndigheden i  

 væsentlig grad ændrer sin retlige vurdering i sagen ved at lægge vægt på  

 andre faktiske omstændigheder end i den hidtil udsendte sagsfremstilling  

 mv., jf.
TfS 1997, 105 LSR.
I dommen SKM2001.498.HR var det derimod ikke  

 nødvendigt at udsende en ny agterskrivelse i en situation, hvor grundlaget  

 for beskatning blev ændret fra en udbyttebetragtning til en  

 gavebetragtning inden for samme beløbsramme.
 Uanset at et notats argumentation var udbygget i forhold til tidligere  

 notater i sagen, indeholdt notatet ingen nye oplysninger om sagens  

 faktiske omstændigheder, og der forelå derfor ikke ugyldighed, jf.  

 SKM2002.159.ØLR .  

 Dommen er anket til Højesteret.
E.3.5.5 Høring i skatteankenævn,  

 vurderingsankenævn, Landsskatteretten og Ligningsrådet E.3.5.6 Høring af andre myndigheder Herudover finder der i visse love - fx afskrivningslovens § 45, stk. 5,  

 og ejendomsavancebeskatningslovens § 4, stk. 8, - særlige regler om høring  

 af andre myndigheder.
E.3.6 Sagsfremstilling Hvis der ikke udarbejdes en sagsfremstilling, som sendes til klageren  

 med henblik på dennes eventuelle udtalelse, inden der træffes en  

 afgørelse, som ikke giver klageren fuldt ud medhold, er der tale om en  

 væsentlig sagsbehandlingsfejl, som kan medføre, at afgørelsen bliver  

 ugyldig, jf.
TfS 1994, 772 LSR.
 Tilsvarende skal der laves en sagsfremstilling i told-, skatte-, moms-  

 og afgiftssager, der kan påklages til Told- og Skattestyrelsen, (bortset  

 fra tilfælde, hvor en evt. underliggende afgørelse kan påklages til  

 Landsskatteretten). Her skal sagsfremstillingen dog først laves, når der  

 er modtaget en klage over afgørelsen.
I dette afsnit omtales kravene til indholdet i en sagsfremstilling med  

 udgangspunkt i sager, der kan påklages til Landsskatteretten.
Disse krav  

 finder tilsvarende anvendelse på sager, der kan påklages til Told- og  

 Skattestyrelsen, med de modifikationer der følger af, at  

 sagsfremstillingen i disse sager først skal udarbejdes, efter at der er  

 klaget, og dermed efter partshøring, og efter at der er truffet afgørelse  

 i 1. instans.
Det bemærkes, at der evt. kan være pligt til fornyet  

 partshøring, jf. afsnit  

 E.3.5.4.
E.3.6.1 Formålet med en  

 sagsfremstilling Formålet med ToldSkats sagsfremstillinger er give en samlet  

 fremstilling af sagen, og dermed sikre, For at opfylde disse krav anbefaler Told- og Skattestyrelsen den  

 disposition til en sagsfremstilling, som fremgår af afsnit  

 E.3.6.3.
Dispositionen forudsættes anvendt i alle ToldSkats  

 sager om ændring  

 af told-, skatte-, moms- eller afgiftsgrundlaget, som kan påklages til  

 Landsskatteretten.
En sagsfremstilling kan således vedrøre både  

 fx told, skat, moms og afgift.
Før dispositionen nærmere beskrives, er det nødvendigt at redegøre for  

 nogle retningslinjer, som forudsættes anvendt, når der skal udarbejdes en  

 sagsfremstilling.
Afsnit  

 E.3.6.2  

 beskriver disse retningslinjer.
E.3.6.2 Retningslinjer ved udarbejdelse af  

 sagsfremstillinger Sagsfremstillingen skal derfor sendes ud til høring samtidig med en  

 tilkendegivelse af, hvilken afgørelse de foreliggende oplysninger giver  

 grundlag for (forslag til afgørelse), jf. afsnit  

E.3.5.3.
Borgeren/virksomheden vil på baggrund af sagsfremstillingen få et  

 bedre grundlag for at tage stilling til den afgørelse, som der efter  

 ToldSkats opfattelse er grundlag for.
Når borgeren/virksomheden kommer med  

 sine indsigelser og bemærkninger til forslaget til afgørelsen, skal disse  

 indarbejdes i sagsfremstillingen.
I toldsager samt i afgørelser truffet af arbejdsgiverkontrollen skal  

 der i sager, der kan påklages til Landsskatteretten, sendes en særskilt  

 meddelelse om sagens afgørelse.
Den endelige sagsfremstilling skal sendes  

 ud senest samtidig med den særskilte meddelelse om sagens afgørelse.
Fristen for fastsættelse og godtgørelse af afgift i moms- og  

 afgiftssager fremgår af skattestyrelseslovens § 35 B,  

 stk. 1, og svarer til fristreglerne på skatteområdet.
Der henvises i  

 øvrigt til afsnit  

 G.1.2.2 .
På skatteområdet gælder SSL § 3, stk. 4 om udsendelse af kendelse, jf.  

 afsnit  

 E.3.5.2 .  

 Det anbefales dog, at der altid udsendes kendelse - også når der ikke har  

 været indsigelser fra borgeren/virksomheden.
Når der altid bliver udsendt  

 en kendelse undgås problemer vedrørende forældelse, idet tidspunktet for  

 afgørelsen ikke vil være afhængig af tidspunktet for udsendelse af  

 årsopgørelse.
Den endelige sagsfremstilling skal sendes til sagens parter.  

 Den endelige sagsfremstilling skal sendes ud senest samtidig med  

 kendelsen.
På den måde vil de krav, som skattestyrelsesloven stiller være  

 opfyldt.
 Se nærmere om konsekvenserne af manglende sagsfremstilling afsnit  

 F .
 Disse krav skal ses i sammenhæng med  

 FVL  § 22 og § 24 om begrundelsespligt,  

 jf. afsnit  

 E.3.7  og  

E.3.6.3.4 .
 Det er vigtigt, at borgeren/virksomheden forstår afgørelsen, fordi en  

 god begrundelse gør det lettere at acceptere, hvis afgørelsen går  

 ham/hende imod.
En sagsfremstilling skal formuleres klart, præcist og tydeligt.
Brug  

 korte sætninger og undgå lange og indskudte sætninger samt omvendt  

 ordstilling.
Kommentarer fra borgeren/virksomheden skal ind i sagsfremstillingen i  

 redigeret form, og skal altså ikke være en direkte afskrift af de  

 fremsatte kommentarer.
Det kan dog være hensigtsmæssigt med korte citater  

 fra borgerens/virksomhedens indlæg, hvis citatet redigeres ind under de  

 relevante afsnit i sagsfremstillingen.
Oplysninger, der viser sig at være forkerte, skal rettes.
Påviser  

 borgeren/virksomheden eksempelvis fejl vedrørende de faktiske forhold,  

 skal disse indarbejdes og rettes under afsnittet om sagens faktum.
 Borgerens/virksomhedens bemærkninger og ændringer i sagsfremstillingen  

 i øvrigt bør angives med en anden skrifttype eller med en streg i  

 margenen, så ændringerne i sagsfremstillingen er nemme at identificere.
Undgå gentagelser.
De samme oplysninger, opfattelser mv. som kan være  

 gentaget i flere variationer (breve, møder mv.), skal ikke skrives flere  

 gange i sagsfremstillingen.
 Sagsfremstillingen bør dateres, så det altid fremgår, hvilken  

 sagsfremstilling der er den nyeste.
For overskuelighedens skyld er det mest hensigtsmæssigt, at punkterne  

 på forslaget til afgørelsen nummereres.
Beskrivelsen af de enkelte punkter  

 i sagsfremstillingen bør ske i samme rækkefølge som på forslaget til  

 afgørelsen.
 Den samme sagsfremstilling kan vedrøre både fx skat, afgift og  

 told.
Dette kan være tilfældet med borgerens/virksomhedens bemærkninger.
Hvis  

 bemærkningerne ikke vedrører faktum, eller ikke kan betragtes som  

 borgerens/virksomhedens opfattelse og begrundelse herfor, kan  

 bemærkningerne medtages i et selvstændigt afsnit.
 Sådanne bemærkninger kan eksempelvis være indsigelser, der vedrører  

 alle punkter på forslaget til afgørelsen - fx klager over sagsbehandlingen  

 eller manglende overholdelse af en ansættelsesfrist.
 Hvis der kommer nye oplysninger i sagen, som fører til ændringer i  

 ToldSkats opfattelse af, hvordan sagen skal afgøres, kan det også være  

 fornuftigt at indarbejde et nyt selvstændigt afsnit, da det ellers senere  

 kan være vanskeligt at forstå sagens forløb.
Hvis vejledningen fraviges, skal borgeren/virksomheden stadig være i  

 stand til at sætte sig ind i sagen på betryggende måde alene ud fra  

 sagsfremstillingen.
ToldSkat skal altså sikre sig, at alle relevante  

 oplysninger alligevel fremgår af sagsfremstillingen.
E.3.6.3 Indholdet i en  

 sagsfremstilling En sagsfremstilling skal indeholde disse afsnit:
E.3.6.3.1 Indledning og  

 identifikationsoplysninger Dette afsnit skal indeholde en beskrivelse af, hvem og hvad sagen  

 vedrører.
Afsnittet skal både indeholde identifikationsoplysninger  

 vedrørende borgeren/virksomheden og vedrørende problemstillingen i sagen.
E.3.6.3.2 ToldSkats forslag til ændring og  

 talmæssig opgørelse I de sager, hvor der er en eksisterende ansættelse, skal dette afsnit  

 indeholde en beskrivelse af den.
Afsnittet skal endvidere indeholde en  

 angivelse af den afgørelse, som der efter ToldSkats opfattelse er grundlag  

 for.
Den talmæssige opgørelse skal fremstå som en objektiv og konstaterende  

 opstilling.
Opstillingen har til formål at give et hurtigt og sikkert  

 overblik over sagens punkter.
Afsnittet skal altså indeholde en talmæssig opgørelse, der viser de  

 forhold ToldSkat vil ændre.
Det skal fremgå, hvordan tallene er  

 fremkommet, i forhold til den evt. eksisterende ansættelse. Ændringerne  

 skal beskrives punkt for punkt.
 Det er mest hensigtsmæssigt, at følge rækkefølgen på forslaget til  

 afgørelsen.
Det skal fremgå, hvilken indkomstart/afgift mv. der er ændret.
Ved  

 ændringer i flere forskellige indkomstarter vil det være hensigtsmæssigt  

 at dele de forskellige indkomstarter op - fx selskabsindkomst, personlig  

 indkomst, kapitalindkomst.
Moms skal opdeles i salgsmoms og købsmoms osv.
Hvis ToldSkat efter forhandling med borgeren/virksomheden kan frafalde  

 nogle af punkterne i forslaget til afgørelsen, kan punktet udgå af  

 afgørelsen, men ikke af sagsfremstillingen.
Afsnittet i sagsfremstillingen  

 kan dog afsluttes med, at det kort skrives, atToldSkat frafalder punktet,  

 og at en nærmere beskrivelse derfor ikke er foretaget.
 Skyldes enigheden, at borgeren/virksomheden accepterer ændringen ud fra  

 den foreliggende beskrivelse, skal der alligevel kort redegøres herfor i  

 sagsfremstillingen, da det vil være uheldigt, at forholdet ikke er  

 beskrevet, hvis borgeren/virksomheden senere fortryder at have accepteret  

 ændringen.
E.3.6.3.3 Beskrivelse af sagens faktiske  

 forhold Under dette afsnit beskrives alle de faktiske oplysninger, der har  

 betydning for sagens afgørelse.
 Som eksempel kan nævnes selskabsskattelovens § 1, stk. 1 nr. 2:
De faktiske oplysninger, som ToldSkat skal være i besiddelse af for at  

 kunne træffe en afgørelse efter denne bestemmelse, er derfor om nogle af  

 deltagerne hæfter personligt, og om overskuddet er fordelt i forhold til  

 den kapital, som den enkelte deltager har indskudt i selskabet.
Det er  

 derfor disse faktiske oplysninger, som skal beskrives under dette afsnit.  

 Andre faktiske oplysninger er normalt ikke relevante for sagens  

 afgørelse.
Der er imidlertid bestemmelser, som ikke helt klart udtrykker, hvilke  

 oplysninger der er nødvendige for, at reglen kan finde anvendelse.
I disse  

 tilfælde må det afhænge af en konkret bedømmelse af sagen, hvilke faktiske  

 oplysninger der er nødvendige og relevante for afgørelsen.
Det er vigtigt, at beskrivelsen har en logisk opbygning og en klar  

 inddeling.
For at skabe en sammenhængende beskrivelse af de faktiske  

 forhold, gengives disse så vidt muligt i kronologisk rækkefølge.
Afsnittet skal derimod ikke indeholde en kronologisk redegørelse for  

 sagens forløb i ToldSkat, da en sådan redegørelse ikke er en del af sagens  

 faktum, medmindre redegørelsen belyser konkrete problemstillinger i sagen.  

 Fx er oplysninger om kontrollens baggrund, gennemførelse mv. sjældent  

 relevante.
Også oplysninger om, hvornår forslaget til afgørelsen er  

 udsendt, og hvem der har indkaldt materiale om hvad, og hvornår dette er  

 indsendt, er som regel irrelevante.
Hvis borgeren/virksomheden har sendt de ønskede oplysninger, skal der  

 blot redegøres for oplysningerne.
Har borgeren/virksomheden imidlertid  

 ikke indsendt oplysningerne, er det relevant at redegøre for, hvilke  

 oplysninger der er bedt om, fx hvis et fradrag er nægtet på grund af  

 manglende dokumentation.
 Beskrivelsen af faktum skal ikke indeholde en beskrivelse af retsregler  

 mv., og der skal ikke indblandes eventuelle kommentarer fra  

 borgeren/virksomheden eller ToldSkat i beskrivelsen af faktum - uanset  

 hvor objektive disse kommentarer måtte være.
 Borgerens/virksomhedens fortolkning af retsregler og fakta beskrives  

 derimod ikke her, men under  

 "borgerens/virksomhedens       opfattelse og begrundelse herfor ".
Undgå under beskrivelsen af faktum ToldSkats overvejelser og  

 vurderinger, fx af typen "ToldSkat har behandlet den overtagne aktivitet  

 som en vederlagsfri overdragelse af goodwill, som således er anset som et  

 skattepligtigt tilskud". Eller "borgeren har fratrukket 8000 kr., og  

 beløbet er ikke indtægtsført hos sønnen, formentlig ud fra den betragtning  

 at beløbet bliver skattefrit, når personfradraget fragår i  

 skatteberegningen." Dette vedrører ikke sagens faktiske forhold.
ToldSkats  

 synspunkter beskrives under  

 "ToldSkats       begrundelse for ændringen" .
 Dokumenter eller dele heraf, der indeholder relevante faktiske  

 oplysninger om et punkt på forslaget til afgørelsen, bør citeres.
 Andre oplysninger refereres kort.
E.3.6.3.4 ToldSkats begrundelse for  

 ændringen I dette afsnit beskrives de krav, der stilles til en begrundelse i en  

 sagsfremstilling.
Disse krav skal ses i sammenhæng med forvaltningslovens  

 og toldkodeksens regler om begrundelse, som beskrives i afsnit  

E.3.7 .
 I det omfang der er udstedt bekendtgørelser, skal der også henvises til  

 de relevante bestemmelser heri med angivelse af bekendtgørelsens nummer,  

 paragraf, stk. litra osv.
Det er kun nødvendigt, at anføre oplysninger om lovens nummer og dato  

 første gang loven nævnes.
Herefter er det tilstrækkeligt at henvise til  

 lovens almindelige betegnelse (fx kildeskatteloven). Der skal dog stadig  

 henvises til den relevante paragraf.
Bestemmelsens ordlyd bør indarbejdes i sagsfremstillingen.
Hvis reglen  

 er meget omfattende, kan den efter omstændighederne undtagelsesvis  

 vedlægges i kopi.
For at sikre at borgeren/virksomheden forstår  

 betydningen af den anvendte regel, kan det være nødvendigt at forklare,  

 hvad reglen betyder i et almindeligt sprog.
Er der tvivl om den retlige fortolkning eller om indholdet af den  

 regel, der efter ToldSkats opfattelse skal lægges til grund i sagen, må  

 ToldSkat nærmere redegøre for fortolkningen.
Det kan ske ved henvisning  

 til lovforarbejder, cirkulærer mv.
 Det er ikke nok, at den bestemmelse der henvises til, angiver  

 hovedhensynene for skønnet.
Eksempelvis er det ikke nok at angive et samlet skøn på fx 100.000 kr.,  

 uden at der nærmere er redegjort for, hvordan dette skøn er fremkommet,  

 herunder på hvilket grundlag det er udøvet.
Hvis der er tale om  

 forskellige indkomstarter, som ikke har et fælles opgørelsesgrundlag, er  

 det ikke nok at angive et samlet beløb.
Derimod skal beløbet fordeles  

 mellem de enkelte indkomstarter.
Beløbet skal naturligvis også opdeles på eksempelvis skat og moms, hvis  

 sagsfremstillingen vedrører både skat og moms.
Er der kun lagt vægt på  

 nogle få - men ikke alle de mulige skønsmomenter - bør det angives,  

 hvorfor der er lagt vægt på netop disse momenter og ikke de andre.
Dette  

 gælder især, hvis de momenter der ikke er tillagt betydning, taler for en  

 mere gunstig afgørelse for borgeren/virksomheden.
 Hvis der henvises til praksis for en skønsbestemmelse, skal der kort  

 redegøres for den pågældende praksis.
 Imidlertid er ToldSkats sager normalt så komplicerede, at en  

 redegørelse for de faktiske omstændigheder vil være nødvendig.
 Dette gælder især, hvis der er lagt vægt på en del - men ikke alle -  

 opregnede omstændigheder, som fremgår af faktumbeskrivelsen.
 Redegørelsen for de faktiske omstændigheder skal især beskrives  

 grundigt, når faktum er uklart eller omtvistet.
 Hvis der er uenighed mellem ToldSkat og borgeren/virksomheden om de  

 faktiske omstændigheder, er det nødvendigt, at ToldSkat redegør for,  

 hvordan det faktiske hændelsesforløb antages at have været og  

 hvorfor.
 Jo mere kompliceret og sammensat sagen er, jo større vil behovet være  

 for udtrykkeligt at fremhæve de afgørende faktiske omstændigheder.
E.3.6.3.5 Borgerens/virksomhedens opfattelse og  

 begrundelse Borgerens/virksomhedens opfattelse er beskrivelsen af det, som  

 borgeren/virksomheden gerne vil have, at sagen ender med.  

 Borgerens/virksomhedens begrundelse herfor er beskrivelsen af, hvorfor  

 borgeren/virksomheden mener, at ToldSkats opfattelse er forkert.
ToldSkat skal sikre sig, at borgerens/virksomhedens opfattelse og  

 begrundelse herfor fremgår af dette afsnit.
Nye opfattelser og  

 begrundelser som borgeren/virksomheden senere fremsætter, skal  

 indarbejdes.
Alle synspunkter skal med, også selv om ToldSkat ikke finder  

 dem relevante.
Beskrivelsen skal dog ikke være en afskrift af en evt.  

 indsigelse.
I tilknytning til borgerens/virksomhedens opfattelse og begrundelse  

 herfor beskrives henvisninger til de retsregler, som borgeren/virksomheden  

 finder relevante, samt borgerens/virksomhedens eventuelle fortolkning af  

 disse retsregler.
ToldSkats stillingtagen til borgerens/virksomhedens  

 henvisning til retsregler samt fortolkning heraf, skal derimod ikke  

 anføres her, men i afsnittets om begrundelse, jf. afsnit  

 E.3.6.3.4.
Beskrivelsen skal være loyal, objektiv og neutral.
Fremstillingen af  

 borgerens/virksomhedens synspunkter skal være forståelig.  

 Forvaltningslovens almindelige vejledningspligt tilsiger, at ToldSkat så  

 vidt muligt skal hjælpe borgeren/virksomheden med at uddybe eller  

 præcisere sin begrundelse.
Se om vejledningspligten afsnit  

 E.3.1.
E.3.6.3.6 ToldSkats endelige  

 konklusion/afgørelse Når borgeren/virksomheden er kommet med kommentarer, eller  

 indsigelsesfristen er udløbet og ToldSkat har truffet afgørelse, afsluttes  

 sagsfremstillingen med dette afsnit, så det fremgår af sagsfremstillingen,  

 at nu er sagen slut.
 Begrundelsen for afgørelsen vil fremgå af afsnit  

 E.3.6.3.4 . Undgå derfor lange redegørelser for ToldSkats overvejelser  

 på dette tidspunkt.
I sager hvor borgeren/virksomheden ikke har reageret på forslaget til  

 afgørelse og sagsfremstillingen, kan indholdet i dette afsnit begrænses  

 til, at det oplyses, at ToldSkat har truffet afgørelse i overensstemmelse  

 med forslaget til afgørelse.
Det skal dog fremgå tydeligt, hvilke forhold  

 der har været bestemmende for ToldSkats afgørelse.
Bemærk, at dette afsnit i sagsfremstillingen ikke kan erstatte en  

 særskilt meddelelse om sagens afgørelse.
Den særskilte meddelelse om  

 sagens afgørelse skal stadig indeholde alle punkterne på forslaget til  

 afgørelsen, og de lovmæssige krav til en begrundelse skal være opfyldt på  

 den særskilte meddelelse om afgørelsen.
Begrundelsen på den særskilte  

 meddelelse om afgørelsen kan dog være ganske kort, og fx bestå i en  

 henvisning til den relevante lovbestemmelse.
Den særskilte meddelelse om  

 afgørelsen skal i så fald også henvise til den relevante begrundelse i den  

 vedlagte sagsfremstilling.
Når afgørelsen er sendt ud, er sagsfremstillingen endelig.
Der skal  

 derfor ikke skrives mere i sagsfremstillingen.
Dette gælder også, selv om  

 sagen påklages til Landsskatteretten.
Der skal heller ikke foretages  

 ændringer i sagsfremstillingen, hvis borgeren/virksomheden fx kun påklager  

 5 ud af 10 punkter på afgørelsen.  

             &nbsp  

 ;           &nbsp  

 ;           &nbsp  

 ; E.3.7 Begrundelse Skattestyrelsesloven indeholder ingen særlige regler om begrundelse i  

 skatte- og afgiftssager.
Det betyder, at  

 forvaltningslovens  kapitel 6, der  

 indeholder udførlige bestemmelser om kravene til begrundelse, finder  

 anvendelse i told- skatte- og afgiftssager.
Reglerne finder anvendelse i  

 alle de tilfælde, hvor de kommunale skattemyndigheder eller de statslige  

 told- og skattemyndigheder træffer en afgørelse, dvs. både i de sager,  

 hvor der skal udarbejdes sagsfremstilling og i de sager, hvor der ikke er  

 krav om at udarbejde en sagsfremstilling.
 For så vidt angår de sager, hvor der er krav om sagsfremstilling  

 henvises endvidere til afsnit  

E.3.6.3.4 .
 Begrundelsen bør fremgå af selve afgørelsen, eventuelt ved en  

 præcis henvisning til hvor begrundelsen kan findes, og begrundelsen skal  

 samtidig fremgå af den sagsfremstilling mv., der følger med afgørelsen.
 Efter FVL § 22 skal en skriftlig afgørelse, der ikke giver en part  

 medhold fuldt ud, være ledsaget af en skriftlig begrundelse.
Formålet med begrundelsespligten er at borgeren/virksomheden får en  

 forklaring på afgørelsens indhold, at borgeren/virksomheden forstår  

 afgørelsen og er i stand til at vurdere, om han/hun skal påklage  

 afgørelsen.
Begrundelsen skulle gerne være en garanti for afgørelsens  

 rigtighed.
FVL § 24 indeholder de nærmere regler om indholdet af begrundelsen.  

 Efter FVL § 24 skal begrundelsen oplyse, hvilke retsregler afgørelsen er  

 truffet efter.
Henvisningerne skal være præcise.
Beror afgørelsen på en  

 fortolkning af en bestemmelse, bør der redegøres for den anlagte  

 fortolkning.
I  

 SKM2002.149.HR  

 kunne myndighedernes manglende henvisning til samtlige korrekte  

 bestemmelser ikke medføre, at afgørelserne truffet i det administrative  

 system var ugyldige.
I  

 SKM2003.259.ØLR  

 fandt retten ligeledes, at der ikke forelå en manglende eller mangelfuld  

 begrundelse, som kunne medføre ugyldighed.
Hvis begrundelsen for forhøjelsen er, at de selvangivne dispositioner  

 er uden reelt indhold - fx i anpartssager - vil der dog helt  

 undtagelsesvist ikke være krav om henvisning til retsregler, jf.
TfS 1996,  

 920 LSR.
I begrundelsen skal der endvidere tages stilling til  

 borgerens/virksomhedens relevante synspunkter, hvis myndigheden ikke  

 tidligere skriftligt har tilkendegivet sin bedømmelse heraf overfor  

 borgeren/virksomheden.
Myndigheden skal i sin begrundelse medtage de  

 relevante omstændigheder for afgørelsen, men begrundelsespligten kan ikke  

 udstrækkes til et krav om, at myndigheden er forpligtet til at tage  

 udtrykkelig stilling til samtlige fremførte argumenter, når dette er  

 unødvendigt for at begrunde afgørelsen, jf. herom TfS 1999, 420 HD, og TfS  

 1999, 44 VLD.
 I  

 SKM2002.677.VLR  

 fandt Landsretten, at en afgørelse truffet af en kommunal skattemyndighed  

 ikke var ugyldig, idet afgørelsen indeholdt tilstrækkelig begrundelse og  

 borgeren på forhånd var bekendt med de afgørelser, som der blev henvist  

 til.
Er der ved afgørelsen kun lagt vægt på nogle, men ikke alle  

 skønsmomenter i en bestemmelse, skal begrundelsen angive, hvorfor der  

 netop er lagt vægt på disse momenter og ikke andre.
Dette er særlig  

 vigtigt, hvis de momenter, der ikke er tillagt vægt, taler for en  

 gunstigere afgørelse - set fra borgerens/virksomhedens synspunkt.
Der skal  

 endvidere om muligt henvises til praksis for administrationen af  

 skønsbestemmelsen, eventuelt med en kort redegørelse for den pågældende  

 praksis.
Mens kravet om henvisning til retsregler efter FVL § 24, stk. 1, er  

 absolut, gælder pligten til en kort redegørelse efter § 24, stk. 2, kun,  

 når der er behov for det.
Spørgsmålet om, hvorvidt og i hvilket omfang  

 begrundelsen skal indeholde oplysninger om faktiske omstændigheder beror  

 således på en konkret vurdering.
Det samme gælder undtagelsesbestemmelsen  

 i § 24, stk. 3, hvorefter begrundelsespligten kan begrænses - eller efter  

 omstændighederne bortfalde - efter en konkret vurdering, jf. kriterierne i  

 FVL § 15. Begrundelsens indhold kan i øvrigt begrænses, i det omfang  

 borgerens/virksomhedens interesse i disse oplysninger til varetagelsen af  

 sit tarv findes at burde vige for afgørende hensyn til den pågældende selv  

 eller til andre private eller offentlige interesser, jf.
FVL § 24, stk. 3.  

 Dette vil især være aktuelt i sager med flere parter.
Se nærmere herom i  

 afsnit  

 M.3.2.1        om forholdet mellem begrundelsespligt og tavshedspligt.
 For så vidt angår afslag på ansøgninger om bevilling antages det i  

 praksis, at begrundelseskravet kan lempes, således at det kan være  

 tilstrækkeligt, at der i begrundelsen henvises til sædvanlig praksis eller  

 til, at den nødvendige dokumentation ikke foreligger.
 Følgende skal således afhængigt af det enkelte tilfælde fremgå af  

 begrundelsen:
E.3.8 Underretning om afgørelsen - herunder  

 underretning til andre end adressaten Afgørelsen skal altid meddeles særskilt og skriftligt til sagens  

 parter.
Hvis en part har ladet sig repræsentere, sendes afgørelsen som  

 udgangspunkt alene til repræsentanten, jf. fx  

 SKM2002.225.ØLR .  

 I konkrete tilfælde, fx hvor parten har anmodet om underretning sendes  

 afgørelsen også til parten.
 I sager om vurdering, hvor begæring om vurdering er fremsat i anledning  

 af salg, skal meddelelse om den regionale told- og skattemyndigheds  

 afgørelser gives til såvel køber som sælger.
I nogle tilfælde skal underretning om afgørelsen sendes både til parten  

 og til partens eventuelle repræsentant.
Det gælder:
Afgørelser, der kan påklages til Landsskatteretten, skal være ledsaget  

 af den endelige sagsfremstilling.
En tredjemand, der er blevet varslet om  

 en påtænkt afgørelse, skal orienteres om den endelige afgørelse vedørende  

 det fælles retsforhold.
Det samme gælder den anden regionale told- og  

 skattemyndighed, hvor tredjemand er hjemmehørende.
Klagefristen regnes efter skattestyrelsesloven fra det tidspunkt, hvor  

 borgeren/virksomheden har modtaget underretning om afgørelsen, jf.
SSL §  

 21, stk. 1 og § 25, stk. 1. Hvis en borger/virksomhed har ladet sig  

 repræsentere er afgørelsen først gyldigt meddelt, når den er sendt til  

 repræsentanten.
For så vidt angår en ægtefælles klageadgang efter SSL § 37  

 A, stk. 2, er det i praksis antaget, at den sædvanlige klagefrist først  

 løber fra det tidspunkt, hvor vedkommende bliver bekendt med afgørelsen af  

 ægtefællens skatteansættelse.
 Se nærmere om konsekvenserne af manglende underretning  

 afsnit F .
E.3.9 Klagevejledning Reglerne om klagevejledning i afgørelsessager findes i  

 FVL  § 25 og § 26. Reglerne  

 er gentaget i de forskellige forretningsordner, der er udstedt i henhold  

 til skattestyrelsesloven.
Reglerne betyder, at told-, skatte- og  

 afgiftsmyndighedernes afgørelser, der skal meddeles skriftligt, skal være  

 ledsaget af en vejledning om klageadgang, hvor rette klagemyndighed,  

 oplysning om fremgangsmåden og eventuel klagefrist angives.
Dette gælder også, når et moderselskab, som er sambeskattet med et  

 datterselskab, underrettes om ændrede skatteansættelser for  

 datterselskabet, jf.
TfS 1999, 488 VLD, hvor landsretten udtalte, at  

 klagevejledningen ikke indeholdt oplysning om, at også moderselskabet var  

 klageberettiget, hvilket medførte suspension af klagefristen.
Sagen  

 er nu afgjort af Højesteret, jf.  

 SKM2001.344.HR ,  

 hvor spørgsmålet om suspension af klagefrist ikke var til prøvelse.  

 Klagevejledning skal dog ikke gives, hvis afgørelsen fuldt ud giver den  

 pågældende medhold, fx i sager om registrering, hvor ansøgning om  

 registrering imødekommes ubetinget.
 Der skal gives klagevejledning, hvad enten klageadgangen er hjemlet i  

 skattestyrelsesloven, skatte- eller afgiftslovgivningen i øvrigt eller  

 blot følger af den almindelige ulovbestemte regel om administrativ rekurs,  

 jf.  

 afsnit H.
 Klagevejledningen skal i fornødent omfang indeholde oplysning om,  

 hvorvidt der inden for det pågældende sagsområde gælder særlige  

 begrænsninger i klageinstansens kompetence.
 Se nærmere om konsekvenserne af manglende klagevejledning afsnit  

 F.
E.3.10 Oplysningspligt Reglerne om den dataansvarliges oplysningspligt over for den  

 registrerede findes i persondatalovens kapitel 8, §§ 28 - 30, jf. lov nr.  

 429 af 31. maj 2000 om behandling af personoplysninger.
Loven erstatter  

 den tidligere registerlovgivning om offentlige og private registre.
Se  

 eventuelt  

 afsnit M.2  

om lovens formål og indhold generelt.
Efter lovens anvendelsesområde gælder oplysningspligten for behandling  

 af personoplysninger, som helt eller delvist foretages ved hjælp af  

 elektronisk databehandling, samt for ikke-elektronisk behandling af  

 personoplysninger, der er eller vil blive indeholdt i et register, jf.
PDL  

 § 1, stk.1.
Ved personoplysninger forstås enhver form for information om en  

 identificeret eller identificerbar fysisk person (den registrerede), jf.  

 PDL § 3, nr. 1. Personen er fx identificerbar, hvis den pågældende kan  

 identificeres ved hjælp af CPR-nr., SE-nr., CVR-nr., journalnummer eller  

 lignende.
I det hele taget gælder, at virksomhedsoplysninger, der kan  

 identificere enkeltpersoner, er omfattet af begrebet personoplysninger.  

 Reglerne om oplysningspligt gælder derimod som hovedregel ikke for  

 behandling af oplysninger om juridiske personer (selskaber, fonde,  

 foreninger mv.). Der gælder dog særlige regler for videregivelse af  

 oplysninger til kreditoplysningsbureauer, jf. persondatalovens kapitel  

 5.
Ved behandling forstås enhver operation eller række af operationer, som  

 oplysninger gøres til genstand for, jf.
PDL § 3, nr. 2. Begrebet dækker  

 bl.a. over indsamling, registrering, opbevaring, tekstbehandling, brug,  

 videregivelse og sletning.
Behandling kan eksempelvis finde sted i  

 forbindelse med konkrete sager eller som led i udøvelse af kontrol.
Der skal endvidere være tale om behandling af personoplysninger, der  

 foretages ved hjælp af elektronisk databehandling - eller ikke-elektronisk  

 databehandling af personoplysninger, der er eller vil blive indeholdt i et  

 register.
Det drejer sig bl.a. om oplysninger, som på et tidspunkt enten  

 vil blive indberettet til et af edb-systemerne, som vil blive behandlet  

 elektronisk i form af tekstbehandling, eller som vil blive indeholdt i et  

 manuelt register.
Elektronisk journalisering og sagsstyring er også  

 omfattet.
Derimod er den manuelle behandling af oplysninger i mapper med  

 sagsakter ikke omfattet.
Forvaltningsmyndighedens stilling til, om - og i hvilket omfang - der i  

 en given situation er oplysningspligt efter persondatalovens kapitel  

 8, §§ 28 - 30, er ikke en afgørelse i forvaltningslovens forstand, men  

 anses for en beslutning af processuel karakter.
Myndigheden skal derfor  

 ikke begrunde en eventuel beslutning om ikke at give underretning, når  

 indsamlingen finder sted.
Tilsvarende skal underretning af den  

 registrerede til opfyldelse af oplysningspligten ikke ledsages af  

 klagevejledning.
Er der derimod tale om besvarelse af en efterfølgende  

 klage fra den registrerede person over manglende underretning eller  

 eventuelt indsigelse mod, at oplysninger om vedkommende gøres til genstand  

 for behandling, jf. lovens § 35, er der tale om en afgørelse, som skal  

 forsynes med både begrundelse og klagevejledning.
Endvidere er der i lovens § 30 fastsat en række undtagelser, der  

 knytter sig til den dataansvarliges oplysningspligt over for den  

 registrerede i begge de nævnte situationer.
Når behandlingen er omfattet  

 af oplysningspligten, skal den dataansvarlige give den registrerede  

 meddelelse om følgende:
Den dataansvarlige myndighed er samme myndighed, som er ansvarlig for  

 den behandling, der giver anledning til, at den registrerede skal  

 informeres.
Det forhold, at det fremgår af brevpapiret, hvilken myndighed  

 der er ansvarlig for sagen, vil være tilstrækkelig til at opfylde  

 oplysningspligten efter PDL § 28, stk. 1, nr. 1 og § 29, stk. 1, nr.  

 1.
Underretningen om formålet eller formålene med behandlingen skal være  

 tilstrækkelig til, at den registrerede bliver klar over, hvad der er  

 baggrunden for, at der indsamles oplysninger om den pågældende.
Det  

 betyder, at den dataansvarlige - som minimum - skal underrette den  

 registrerede om, hvad de indsamlede oplysninger skal bruges til på  

 indsamlingstidspunktet.
Den dataansvarlige skal endvidere i hver enkelt tilfælde foretage en  

 konkret vurdering af, om der er andre oplysninger, der under hensyn til de  

 særlige omstændigheder, hvorunder oplysningerne er indsamlet, er  

 nødvendige for, at den registrerede kan varetage sine interesser, jf.
PDL  

 § 28, stk. 1, nr. 3, litra a-c og § 29, stk. 1, nr. 3, litra a-c.  

 Opregningen i litra a-c i de to bestemmelser er ikke udtømmende, men det  

 drejer sig eksempelvis om følgende informationer:
 Der skal efter sidstnævnte bestemmelse gives den registrerede  

 meddelelse om typen af oplysninger, som er indsamlet, og ikke om konkrete  

 oplysninger. Ønsker den registrerede at få oplyst, hvilke konkrete  

 oplysninger, der er indsamlet om vedkommende, må den registrerede anmode  

 om indsigt heri efter reglerne i persondatalovens kapitel 9, jf. næste  

 punkt.
Retten til indsigt efter anmodning er reguleret i persondatalovens  

 kapitel 9, §§ 31 - 34. Reglerne om indsigtsret er regler om egenacces.  

 Reglerne regulerer derfor bl.a. i hvilket omfang den person, der behandles  

 oplysninger om, har ret til konkrete oplysninger om sig selv.
Se afsnit  

 M.2  om  

 indsigt efter persondataloven.
 Retten til berigtigelse mv. efter anmodning er reguleret i PDL §  

 37. Bestemmelsen fastsætter, at den registrerede over for den  

 dataansvarlige kan kræve, at oplysninger om den pågældende berigtiges,  

 slettes eller blokeres, hvis oplysningerne viser sig urigtige, vildledende  

 eller på anden måde er behandlet i strid med lov eller bestemmelser  

 udstedt i medfør af lov.
Som anført er opregningen i litra a-c i §§ 28, stk. 1, nr. 3 og  

 29, stk. 1, nr. 3 ikke udtømmende.
Der vil derfor efter omstændighederne  

 kunne påhvile den dataansvarlige en pligt til at give den registrerede  

 anden information end de oplysninger, der følger af bestemmelserne i litra  

 a-c.
Om der skal gives den registrerede yderligere information beror -  

 ligesom med hensyn til bestemmelserne i litra a-c - på en konkret  

 vurdering af, om dette er nødvendigt for, at den registrerede kan varetage  

 sine interesser i det enkelte tilfælde.
I de tilfælde, hvor indsamlingen af oplysninger sker ved, at den  

 registrerede selv retter henvendelse til den dataansvarlige, vil det i  

 almindelighed kunne lægges til grund, at den registrerede allerede er  

 bekendt med de oplysninger, der efter PDL § 28, stk. 1 skal gives den  

 pågældende.
Også i de situationer, hvor den dataansvarlige aktivt  

 indsamler oplysninger hos den registrerede, vil det i mange tilfælde kunne  

 lægges til grund, at den registrerede allerede er bekendt med disse  

 oplysninger.
I begge de nævnte situationer gælder dog, at  

 oplysningspligten skal opfyldes, hvis den dataansvarlige er i tvivl om,  

 hvorvidt den registrerede allerede er bekendt med de i stk. 1, nr. 1  

 - 3, anførte oplysninger.
 I de tilfælde, hvor oplysningerne er indsamlet hos andre end den  

 registrerede, fx andre myndigheder eller private, vil den dataansvarlige  

 derimod som hovedregel ikke kunne lægge til grund, at den registrerede  

 allerede er bekendt med de oplysninger, som den dataansvarlige er  

 forpligtet til at give meddelelse om efter PDL § 29, stk. 1. Det beror  

 bl.a. på, at oplysningspligten skal opfyldes, hvis den dataansvarlige er i  

 tvivl om, hvorvidt den registrerede allerede er bekendt med de i stk. 1,  

 nr. 1 - 3, nævnte oplysninger.
Hvis en dataansvarlig myndighed, som har indsamlet oplysninger hos den  

 registrerede og i den forbindelse har opfyldt sin  

 oplysningspligt efter PDL § 28, efterfølgende videregiver de indsamlede  

 oplysninger til en anden dataansvarlig myndighed, skal denne nye  

 dataansvarlige myndighed som udgangspunkt opfylde oplysningspligten efter  

 PDL § 29. Den nye dataansvarlige myndighed kan alene undlade at give den  

 registrerede meddelelse efter PDL § 29, stk. 1, hvis den oprindelige  

 dataansvarlige allerede har givet de fornødne oplysninger til den  

 registrerede, jf.
PDL § 29, stk. 2, 1. led, eller hvis en af de øvrige  

 undtagelsesbestemmelser i PDL § 29 eller § 30 er opfyldt.
Kravet om udtrykkelighed betyder, at der bør sondres mellem de  

 bestemmelser, der indeholder en indberetningspligt, og de bestemmelser,  

 der indeholder en oplysningspligt.
Som hovedregel vil det kun være i de  

 tilfælde, hvor der er tale om en egentlig indberetningspligt eller pligt  

 til at indhente oplysninger, at kravet om udtrykkelighed er opfyldt.
I  

 disse tilfælde vil det være klart for den registrerede (gennem  

 bekendtgørelse i Lovtidende), at der vil blive indberettet/indhentet  

 oplysninger om den pågældende.
Den registrerede vil derfor have mulighed  

 for at søge om indsigt i de behandlinger, der foregår hos den modtagende  

 myndighed.
Datatilsynet anser eksempelvis bestemmelsen i  

 skattekontrollovens        § 7 F, stk. 1, hvorefter kommunerne årligt skal  

 foretage indberetning  

 til de statslige told- og skattemyndigheder om opkrævede underholdsbidrag,  

 for at opfylde kravet om udtrykkelighed.
Det er derimod ikke  

 tilstrækkeligt, at en bestemmelse indeholder en oplysningspligt, da det  

 vil være forbundet med en vis usikkerhed om der rent faktisk behandles  

 (registreres eller videregives) oplysninger om den registrerede, jf.  

 eksempelvis skattekontrollovens § 8 G, stk. 1, om oplysningspligt for  

 vekselerere, advokater m.fl. " ... i det omfang en skattemyndighed anmoder  

 derom og oplysningerne er af væsentlig betydning for skatteligningen  

 ...".
I hvilket omfang dette er tilfældet skal vurderes i den enkelte  

 situation.
Ved denne vurdering skal der ske en afvejning af på den ene  

 side betydningen af en sådan underretning for den registrerede og på den  

 anden side den arbejdsindsats hos myndigheden, der vil være forbundet med  

 en sådan underretning.
Der skal i den forbindelse bl.a. lægges vægt på  

 antallet af registrerede, som skal have meddelelse, oplysningernes alder,  

 samt hvor indgribende det er for den enkelte, at der foretages behandling  

 af oplysninger om vedkommende.
Det vil herunder være af betydning, om  

 behandlingen af oplysninger foretages som led i enkeltsagsbehandling, hvor  

 underretning kan ske i forbindelse med iværksættelse af andre  

 sagsbehandlingsskridt, eller om behandlingen foretages som led i en række  

 identiske sager, eventuelt som led i massesagsbehandling.
Hvor  

 oplysningerne vedrører personer, der er bosiddende i udlandet, kan  

 behandlingen således efter omstændighederne være undtaget fra  

 oplysningspligten, hvis underretning af den registrerede viser sig umulig  

 eller uforholdsmæssig vanskelig efter en konkret afvejning.
I øvrigt må  

 det antages, at bestemmelsen har et snævert anvendelsesområde.
Indskrænkning af den dataansvarliges oplysningspligt kræver  

 efter både stk. 1 og stk. 2 en konkret afvejning af de modstående  

 interesser, der er anført.
Afvejningen skal foretages for hver enkelt  

 oplysning for sig.
Hvis hensyn, der indebærer undtagelse fra  

 oplysningspligten, kun gør sig gældende for en del af de i § 28, stk. 1,  

 og § 29, stk. 1, nævnte oplysninger, skal der gives den registrerede  

 meddelelse om de øvrige oplysninger.  

 Endvidere indebærer udtrykket "afgørende hensyn", at  

 undtagelse fra oplysningspligten kun kan gøres, hvor der er nærliggende  

 fare for, at privates eller offentliges interesser vil lide skade af  

 væsentlig betydning.
Bevisbyrden påhviler den dataansvarlige.
Eksempelvis vil bestemmelsen i PDL § 30, stk. 2, nr. 6 om hensynet til  

 kontrol mv. kunne anvendes, hvis det efter en konkret afvejning - af på  

 den ene side hensynet til den registreredes interesse i at få kendskab til  

 oplysningerne og på den anden side afgørende kontrolhensyn - vurderes, at  

 der er nærliggende og konkret fare for, at det offentliges interesser vil  

 lide skade af væsentlig betydning, fx fordi behandlingen sker i  

 forbindelse med planlægning af uanmeldt kontrol.
Pligten til at give  

 underretning må iøvrigt ses i sammenhæng med de almindelige krav til  

 myndighedens sagsbehandling, herunder reglerne i forvaltningslovens § 19  

 om partshøring.
Det antages i den forbindelse, at det i visse tilfælde,  

 navnlig i forbindelse med tilsyns- og kontrolsager, efter omstændighederne  

 kan være nødvendigt eller hensigtsmæssigt at vente med underretningen,  

 indtil sagen er undersøgt nærmere, således at øjemedet ikke forspildes,  

 jf.
FOB 1997, side 74 ff.
I de tilfælde, hvor oplysninger indsamles i forbindelse med, at den  

 registrerede fx skal indlevere en ansøgning, blanket eller lignende til  

 den dataansvarlige, kan oplysningspligten opfyldes ved, at de fornødne  

 informationer er fortrykt på ansøgningen, blanketten mv.
Hvis indsamlingen  

 foregår uden anvendelse af en fortrykt ansøgningsformular eller lignende,  

 fx ved at den registrerede selv henvender sig i et almindeligt brev, skal  

 oplysningspligten opfyldes snarest muligt eller senest inden for 10  

 dage.
Når oplysninger indsamles hos andre end den registrerede, skal  

 oplysningspligten opfyldes ved registreringen, eller hvis de indsamlede  

 oplysninger er beregnet på videregivelse, senest når videregivelsen af  

 oplysningerne finder sted, jf.
PDL § 29, stk. 1.
Udtrykket "ved registreringen" skal fortolkes som snarest muligt eller  

 senest inden for 10 dage efter registreringen.
I tilfælde, hvor de  

 indsamlede oplysninger er beregnet på videregivelse til tredjemand, kan  

 opfyldelse af oplysningspligten vente til videregivelse af oplysninger  

 første gang finder sted.
Det er dog en betingelse, at det på tidspunktet  

 for indsamlingen er klart, at oplysningerne skal videregives til  

 tredjemand, og at videregivelsen finder sted inden for en forholdsvis  

 snæver periode.
