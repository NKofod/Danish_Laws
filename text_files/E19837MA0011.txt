 Der var rejst spørgsmål om, hvorvidt merværdiafgiften i forbindelse med et  

 selskabs indkøb og drift af en varevogn med tilladt totalvægt over 3 t fuldt  

 ud kunne medregnes til den indgående afgift.
 Fra varevognen, der er indrettet som salgs- og servicevogn, foregår der  

 ved motocrossarrangementer rundt om i landet salg og demonstration af  

 motorcykler samt service og reparation af allerede solgte motorcykler.
 Varevognen anvendes endvidere til transport af 12 motocrosscykler, idet  

 selskabets direktør af reklame- og salgsmæssige grunde deltager i en del  

 motorløb.
 Nævnet traf afgørelse om, at der var fuld fradragsret for afgiften i  

 forbindelse med indkøb og drift af den omhandlede varevogn, jf lovens § 16,  

 stk 1.
 Ministeriet for skatter og afgifter har i tilslutning hertil bestemt, at  

 der først skal svares afgift efter lovens almindelige regler af  

 moto-crosscykler, der anvendes som anført af selskabet i motorløb, når de  

 sælges af selskabet.
