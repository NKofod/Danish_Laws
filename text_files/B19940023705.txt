 I medfør af § 4, stk. 1, § 6 og § 12, stk. 2 og stk. 4 i lov om mærkning  

 og skiltning med pris m.v., jf. lovbekendtgørelse nr. 456 af 17. juni 1991,  

 og efter forhandling med Forbrugerrådet og de berørte erhvervsorganisationer,  

 jf. lovens § 9, fastsættes:
 § 1.  Bekendtgørelsen gælder for pengeinstitutter, der  

 er omfattet af lov om banker og sparekasser, for herværende filialer af  

 udenlandske kreditinstitutter samt for realkreditinstitutter og  

 børsmæglerselskaber.
 Stk. 2.  § 4 gælder tillige for andre erhvervsdrivende,  

 der sædvanligvis handler med værdipapirer.
 Stk. 3.  § 5 gælder tillige for andre erhvervsdrivende,  

 der sædvanligvis køber og sælger fremmed valuta.
 § 2.  Bekendtgørelsen finder anvendelse på alle  

 sædvanligt forekommende forretninger, der udføres for forbrugere af det  

 pågældende firma, bortset fra sådanne, der er omfattet af Forbrugerstyrelsens  

 bekendtgørelser nr. 902 af 12. november 1992 og nr. 1228 af 21. december 1992  

 om kreditomkostninger m.v.
§ 3.  I ekspeditionslokalet skal af skiltning eller af  

 frit tilgængeligt skriftligt materiale, hvortil der på iøjnefaldende måde  

 henvises ved skiltning, fremgå størrelsen af samtlige de gebyrer eller andre  

 omkostninger, som firmaet beregner sig for den enkelte forretning.
Desuden  

 skal fremgå, hvilke offentlige afgifter der knytter sig til den enkelte  

 forretning.
 § 4.  For så vidt angår handel med børsnoterede  

 værdipapirer skal på samme måde som anført i § 3 oplyses:
 Stk. 2.  Der kan anføres forbehold for, at det  

 sædvanlige grundlag for faststættelsen af kurserne kan fraviges under  

 ekstraordinære omstændigheder.
 § 5.  For så vidt angår handel med fremmed valuta i  

 sedler eller rejsechecks til private formål, skal på forretningssteder, hvor  

 der sædvanligvis udføres valutaveksling, på et for publikum iøjnefaldende  

 sted ved skiltning eller på anden måde tydeligt angives:
 Stk. 2.  For sedler angives kurserne for de valutaer,  

 for hvilke Nationalbanken offentliggør markedskursen.
 Stk. 3.  For rejsechecks angives kurserne for USD, GBP,  

 DEM, FRF og JPY.
 Stk. 4.  Af skiltet skal fremgå, at de seneste af  

 Nationalbanken offentliggjorte kurser vil blive oplyst på forlangende.
 § 6.  Med bøde straffes den, der undlader at give  

 oplysninger eller giver mangelfulde eller urigtige oplysninger om forhold, om  

 hvilke han efter §§ 3, 4 og 5 har pligt til at give oplysning.
 Stk. 2.  Er overtrædelsen begået af et aktieselskab,  

 anpartselskab, andelsselskab eller lignende, kan bødeansvar pålægges  

 virksomheden som sådan.
 § 7.  Bekendtgørelsen træder i kraft den 1. maj 1994.  

 Samtidig ophæves bekendtgørelse af 7. december 1983 fra Tilsynet med banker  

 og sparekasser om skiltning med gebyrer m.v. i banker, sparekasser og  

 andelskasser.
