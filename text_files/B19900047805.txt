 I medfør af §3, stk. 1, §15 og §25 i lov nr. 175 af 7. maj 1975 om mælk og  

 konsummælkprodukter, §15 og §19 i lov nr. 186 af 30. marts 1973 om  

 tilvirkning og forhandling en gros m.m. af mejeriprodukter og §3, stk. 2, og  

 §5 i lov om udførsel og indførsel af levende dyr m.v., jf. lovbekendtgørelse  

 nr. 61 af 2. februar 1988, samt under henvisning til Rådets direktiv af 5.  

 august 1985 om sundhedsmæssige og veterinærpolitimæssige problemer i  

 forbindelse med handelen inden for Fællesskabet med varmebehandlet mælk  

 (85/397/EØF) fastsættes:
 § 1.  Indførsel her til landet af varmebehandlet mælk  

 og konsummælkprodukter, jf. § 5 i lov nr. 175 af 7. maj 1975 om mælk og  

 konsummælkprodukter, mejeriprodukter, jf §1 i lov nr. 186 af 30. marts 1973  

 om tilvirkning og forhandling en gros m.m. af mejeriprodukter, samt af valle  

 og valleprodukter fra lande, der er medlem af Det Europæiske Økonomiske  

 Fællesskab sker på følgende betingelser:
 Stk. 2.  Reglerne i stk. 1, nr. 2, gælder ikke for ost  

 og smør, der indføres fra lande, der er medlem af Det Europæiske Økonomiske  

 Fællesskab.
 § 2.  Indførsel her til landet af de i §1 nævnte  

 produkter fra lande, der ikke er medlem af Det Europæiske Økonomiske  

 Fællesskab, må kun finde sted efter tilladelse fra Veterinærdirektoratet og  

 registrering af den importerende virksomhed eller person.
 Stk. 2 .  Ost og smør, med oprindelse i de i bilag 2  

 anførte lande, kan dog af registrerede virksomheder eller personer indføres  

 fra oprindelseslandet uden tilladelse fra Veterinærdirektoratet.
 § 3.  Indførsel her til landet af mælk, der ikke er  

 varmebehandlet, kan kun ske på vilkår, der fastsættes af  

 Veterinærdirektoratet.
 § 4.  Overtrædelse af § 1, § 2 og § 3 straffes med  

 bøde.
 § 5.  Bekendtgørelsen træder i kraft den 4. juli 1990.
 Stk. 2.  Bekendtgørelse nr. 412 af 6. juli 1988 om  

 indførsel samt om indbringelse på mejerivirksomheder m.v. af mælk,  

 konsummælkprodukter og mejeriprodukter ophæves.
Veterinærdirektoratet, den 22. juni 1990 Erik Stougaard / Ivan Lubbers Bilag 1 Sundhedscertifikat for varmebehandlet mælk bestemt til en anden  

 medlemsstat Nr....................... (ikke obligatorisk) Afsendelsesland:
 Ministerium:
 Udstedende myndighed:
Ref.: (ikke obligatoriske) I.
Identifikation af varen Varens art Varen er/er ikke (* 1) fremstillet af rå mælk, som i en anden virksomhed  

 har undergået en første varmebehandling af kortere varighed og ved lavere  

 temperatur, end der anvendes ved pasteurisering; denne mælk havde derfor en  

 positiv fosfatase.
Datoen for varmebehandlingen og dennes art (temperatur/varighed) UHT-behandlingen af mælken er/er ikke (* 1) foretaget således, at mælken  

 kommer i direkte berøring med vanddamp.
Emballagens art Antal beholdere Varemængde i volumen eller vægt Parti nr.
II.
Varens herkomst Forarbejdningsvirksomhedens adresse og autorisationsnummer III.
Varens bestemmelsessted Varen afsendes fra (afsendelsessted) Afsenderens navn og adresse til (bestemmelsesland og -sted) Modtagerens navn og adresse Med følgende transportmiddel (* 2) Den tank, der anvendes til den i dette certifikat omhandlede transport, anvendes/anvendes ikke (* 1) udelukkende til transport af varmebehandlet mælk.
 (* 1) Det ikke gældende overstreges.
 (* 2) Ved forsendelse med jernbanevogn eller lastvogn anføres  

 indregistreringsnummer, ved forsendelse med fly anføres rutenummer, og ved  

 forsendelse med skib anføres dettes navn.
IV.
Attestation Undertegnede attesterer, at den ovenfor omhandlede mælk er fremstillet i  

 overensstemmelse med de betingelser for produktion og kontrol, der er fastsat  

 i Rådets direktiv 85/397/EØF af 5. august 1985 om sundhedsmæssige og  

 veterinærpolitimæssige problemer i forbindelse med handelen inden for  

 Fællesskabet med varmebehandlet mælk.
 Det attesteres endvidere, at den ovenfor omhandlede mælk overholder:
- de mikrobiologiske normer, der i ovennævnte direktiv er fastsat for 2.  

 etape (* 1) (* 2) - 2. etapes normer for mælk til direkte konsum (* 3).
 (* 1) Attestation, der skal foreligge for mælk bestemt til en medlemsstat,  

 som kan gøre indførelse af varmebehandlet mælk på dens område betinget af, at  

 dette krav er opfyldt.
 (* 2) Det ikke gældende overstreges.
 (* 3) For perioden 1. april 1990 til 1. januar 1993.
Bilag 2 Sundhedscertifikat for indførsel til Danmark fra andre EØF-medlemslande af:
 Afsenderland:
 Udstedende myndighed:
I.
Identifikation af varen.
Varens art (beskrivelse) Varens benævnelse Emballagens art Antal beholdere Varemængde i volumen eller vægt Parti nr.
II.
Varens oprindelse.
Forarbejdningsvirksomhedens adresse Forarbejdningsvirksomhedens autorisationsnummer efter direktiv 85/397/EØF  

 eller nationalt autorisationsnr.
III.
Varens forsendelse.
Med følgende transportmiddel (For jernbanevogne og lastbiler anføres registreringsnummeret, for fly og  

 for skibe navnet, eventuelt nummeret på containeren).
Afsenderens navn og adresse Modtagerens navn og adresse IV.
Erklæring om sundhedsforhold.
1. Undertegnede embedsdyrlæge (eller anden autoriseret  

 embedsmand) attesterer herved, at ovennævnte mælkeprodukt er fremstillet af mælk, som hidrører  

 fra besætninger i Det Europæiske Økonomiske Fællesskab, der er beliggende i  

 centrum af en epizootifri zone (diameter 20 km), hvor der de sidste 30 dage  

 ikke er forekommet noget tilfælde af mund- og klovesyge; og fra et  

 mejeri/mejerivirksomhed, der ikke de sidste 30 dage forud for produktionen  

 har fået tilført mælk fra bedrifter, hvor der er konstateret mund- og  

 klovesyge; at de indgående mælkebestanddele er underkastet en varmebehandling  

 på mindst 72IC i mindst 15 sek. (fosfatasenegativ).
2. Undertegnede embedsdyrlæge (eller anden autoriseret  

 embedsmand) attesterer herved, såfremt forsendelsen vedrører  

 konsummælkprodukter at den rå mælk, hvoraf varen er fremstillet, hidrører fra  

 mælkeleverandører, der opfylder bestemmelserne i direktiv 85/397/EØF, at varen er fremstillet på et mejeri, der opfylder betingelserne i  

 direktiv 85/397/EØF, og at varen - med nødvendig tilpasning - opfylder de i  

 direktiv 85/397/EØF givne kvalitetsnormer gældende for varmebehandlet mælk  

 underkastet en tilsvarende varmebehandling som produktet, at varen er fremstillet i overensstemmelse med de betingelser for  

 produktion og kontrol, der er fastsat i direktiv 85/397/EØF, herunder  

 opfylder bestemmelserne for forbrugerpakninger.
at de til varen anvendte forbrugerpakninger er mærket som anført i  

 direktiv 79/112/EØF og herudover af kontrolhensyn mærket i overensstemmelse  

 med direktiv 85/397/EØF med den form for varmebehandling mælken har fået, med  

 oplysninger, der gør det muligt at identificere datoen for varmebehandling,  

 og med forarbejdningsvirksomhedens autorisationsnummer efter direktiv  

 85/397/EØF og et af følgende tegn: CEE - EEG - EWG - EØF - EEC - EOK /  

 virksomhedens nationale autorisationsnummer. (* 1) at ovennævnte mælkeprodukt er frit omsætteligt til human fortæring  

 i fremstillingslandet / opfylder standard for produkter, der er frit  

 omsættelige i Danmark. (* 1) EMBEDSSTEMPEL (* 1) Det ikke gældende overstreges.
Bilag 3 Lande uden for EF, hvorfra ost og smør af registrerede virksomheder uden  

 videre kan indføres:
Norge Sverige Finland Island U.S.A.
Canada Australien New Zealand Schweiz Østrig.
