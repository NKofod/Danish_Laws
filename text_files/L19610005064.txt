 Bek. af 31. oktober 1961. Nr. 50.
 Bekendtgørelse om ikrafttræden af den i Paris den 14. december 1960  

 undertegnede overenskomst om Organisationen for økonomisk Samarbejde og  

 Udvikling.
 I forbindelse med udenrigsministeriets bekendtgørelse nr. 25 af 9. juni  

 1961 bringes det herved til almindelig kundskab, at overenskomsten om  

 Organisationen for økonomisk Samarbejde og Udvikling, efter at 17  

 signatarstater den 29. september 1961 havde deponeret  

 ratifikationsinstrumenter hos Frankrigs regering, trådte i kraft den 30.  

 september 1961 i overensstemmelse med overenskomstens artikel 14 § 3.
 Af signatarstaterne har kun Nederlandene, Luxembourg og Italien endnu ikke  

 deponeret ratifikationsinstrumenter til overenskomsten, og disse landes  

 deltagelse i organisationens arbejde finder foreløbig sted på grundlag af  

 midlertidige aftaler.
 Udenrigsministeriet, den 31. oktober  

 1961.
J.
O.
Krag.
