 I medfør af § 29, nr. 2, § 31 og § 32 i beredskabsloven, lov nr.
1054 af 23. december 1992, og efter forhandling med samtlige ministre, fastsættes:
 Landets inddeling i civilregioner, deres ledelse, sammensætning og  

 opgaver m.v.
 § 1.  Landet er inddelt i følgende civilregioner:
Civilregion I: Nordjyllands Amt Civilregion II: Viborg, Ringkøbing og Århus Amter Civilregion III: Ribe, Vejle og Sønderjyllands Amter Civilregion IV: Fyns Amt Civilregion V: Vestsjællands og Storstrøms Amter Civilregion VI: Københavns og Frederiksberg Kommuner, Københavns,  

 Frederiksborg og Roskilde Amter Civilregion VII: Bornholms Amt § 2.  Indenrigsministeren udpeger en statsamtmand til  

 leder af civilregionen.
Statsamtmanden benævnes regionsamtmand.
 Stk. 2.  Statslige myndigheder, amtsråd og  

 kommunalbestyrelser kan inden for hvert deres område efter aftale med  

 regionsamtmanden udpege et antal personer, der under krise eller krig indgår  

 i civilregionen som rådgivere for regionsamtmanden.
 Stk. 3.  Regionsamtmanden kan i tilfælde, hvor statslige  

 myndigheder ikke allerede har foretaget udpegning i medfør af stk. 2, efter  

 behov udpege et antal personer, der under krise eller krig kan fungere som  

 sagkyndige inden for områder af væsentlig betydning for det civile beredskab  

 i regionen.
 Stk. 4.  Regionsamtmanden udpeger efter forhandling med  

 regionsledelsen, jf. § 8, en leder og et antal informationssagkyndige til den  

 regionale informationstjeneste.
 § 3.  Regionsamtmanden træffer afgørelse i tilfælde,  

 hvor der under krise eller krig ikke kan opnås enighed om udførelsen af en  

 opgave mellem statslige forvaltningsorganer, der er tillagt beføjelser i  

 medfør af beredskabslovens § 31, og hvor forelæggelse for højere myndighed  

 ikke er mulig eller dennes afgørelse ikke kan opnås i tide.
 Stk. 2.  Regionsamtmanden kan under krise eller krig,  

 hvor forelæggelse for regeringen ikke er mulig eller dennes afgørelse ikke  

 kan opnås i tide, kræve, at en amtskommunes eller kommunes ressourcer inden  

 for det civile beredskab stilles til rådighed for en anden amtskommunes eller  

 kommunes civile beredskab, jf. beredskabslovens § 32.
 Stk. 3.  Udnytter regionsamtmanden sin kompetence i  

 henhold til stk. 1 eller stk. 2, skal regionsamtmanden underrette regeringen  

 om afgørelsen, så snart dette er muligt.
 § 4.  Civilregionen koordinerer planlægningen af det  

 civile beredskab i regionen og inddrager i relation hertil i fornødent omfang  

 militærregionen, redningsregionen (beredskabsregionen) og politiregionen,  

 amtsråd og kommunalbestyrelser, andre offentlige myndigheder samt offentlige  

 og private virksomheder.
§ 5.  Regionsamtmanden skal under krise eller krig  

 holde regeringen underrettet om den generelle situation inden for det civile  

 beredskab i regionen.
Regionsamtmanden skal endvidere viderebringe  

 informationer fra regeringen, hvis de sædvanlige kommunikationsveje ikke kan  

 anvendes.
 § 6.  Den regionale informationstjeneste varetager  

 under krise eller krig informationsopgaver efter retningslinier fastsat af  

 regionsledelsen, jf. § 8.
 § 7.  Udgifter til ophold, forplejning og befordring i  

 forbindelse med øvelsesdeltagelse afholdes af vedkommende ministerium, der  

 har udpeget de personer, der skal indgå i civilregionen, jf. § 2, stk. 2.
 Stk. 2.  De tilsvarende udgifter, jf. stk. 1, for  

 amtskommunale og kommunale rådgiveres øvelsesdeltagelse afholdes af  

 Beredskabsstyrelsen.
 Stk. 3.  Ud over de udgifter, der er nævnt i stk. 1, kan  

 udgifter til løn i forbindelse med øvelsesdeltagelse til privatansatte  

 sagkyndige og sagkyndige til den regionale informationstjeneste, jf. § 2,  

 stk. 3 og 4, afholdes efter regler fastsat af Beredskabsstyrelsen.
 Regionsledelsens sammensætning, kompetence m.v.
 § 8.  Regionsamtmanden og cheferne for henholdsvis  

 militærregionen, beredskabsregionen og politiregionen udgør den regionale  

 totalforsvarsledelse, der benævnes regionsledelsen.
 § 9.  Regionsledelsen træffer under krise eller krig  

 beslutning om prioriterings- og koordineringsspørgsmål, der angår  

 totalforsvaret inden for regionen.
Stk. 2.  Vedkommende chef i regionsledelsen, jf. § 8,  

 kan dog inden for sit eget ansvarsområde iværksætte de foranstaltninger, som  

 situationen nødvendiggør.
Hver af de nævnte chefer udøver deres kompetence,  

 således som denne er tillagt dem i de til enhver tid gældende love og  

 bestemmelser.
 Stk. 3.  Regionsamtmanden træffer som regeringens  

 stedlige repræsentant beslutning, hvis der ikke kan opnås enighed i  

 regionsledelsen om de prioriterings- og koordineringsspørgsmål, der er nævnt  

 i stk. 1, og hvis forelæggelse for regeringen ikke er mulig eller dennes  

 afgørelse ikke kan opnås i tide.
 Stk. 4.  Udnytter regionsamtmanden sin kompetence i  

 henhold til stk. 3, skal regionsamtmanden underrette regeringen om  

 afgørelsen, så snart dette er muligt.
 § 10.  Bestemmelserne i kongelig anordning nr. 63 af  

 6. marts 1952 om forholdsordre for det militære forsvar ved angreb på landet  

 og under krig, som ændret ved kongelig anordning nr. 130 af 26. april 1961,  

 berøres ikke af bestemmelserne i denne bekendtgørelse.
Ikrafttræden og ophævelse § 11.  Bekendtgørelsen træder i kraft den 1. januar  

 1995.
 Stk. 2.  Følgende skrivelser ophæves:
