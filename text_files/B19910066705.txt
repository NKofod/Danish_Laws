 I henhold til § 6 c, stk. 9, i lov om specialundervisning for voksne, jf.  

 lovbekendtgørelse nr. 473 af 20. juni 1991, fastsættes:
 § 1.  Amtsrådet nedsætter en bestyrelse ved hver  

 undervisningsinstitution med specialundervisning for voksne.
 § 2.  Bestyrelsen består af:
 Stk. 2.  Amtsrådet kan beslutte, at bestyrelsen udvides  

 med et eller flere medlemmer efter lokalt behov.
 Stk. 3.  For hvert af bestyrelsens medlemmer udpeges en  

 stedfortræder.
 § 3.  Amtsrådet drager omsorg for, at valget af de i §  

 2, stk. 1, nr. 1-3, nævnte medlemmer og stedfortrædere finder sted snarest  

 muligt efter hvert kommunalvalg.
 Stk. 2.  Opnås der ikke enighed mellem de handicappedes  

 organisationer om valg af medlemmer og stedfortrædere, vælger amtsrådet disse  

 blandt de personer, der indstilles af de handicappedes organisationer.
 § 4.  Undervisningsinstitutionens leder forestår  

 valget af de i § 2, stk. 1, nr. 4 og 5, nævnte medlemmer, der vælges for et  

 undervisningsår ad gangen.
Stk. 2.  Har eleverne dannet et elevråd, udpeger dette  

 elevrepræsentanten og stedfortræderen til bestyrelsen.
Er der ikke dannet  

 elevråd, udpeges elevrepræsentant og stedfortræder af elevforsamlingen.
 Stk. 3.  Har institutionens leder konstateret, at det  

 ikke er muligt at få valgt en elevrepræsentant, bortfalder valget af denne.
 § 5.  Træffer amtsrådet i medfør af § 2, stk. 2,  

 beslutning om udvidelse af bestyrelsen med medlemmer, der ikke skal udpeges  

 eller vælges som angivet i § 2, stk. 1, skal amtsrådet fastsætte regler om de  

 pågældende medlemmers valgperiode og fremgangsmåden ved valget.
 § 6.  Undervisningsinstitutionen varetager  

 sekretariatsfunktionerne i forbindelse med bestyrelsens arbejde.
 Stk. 2.  Bestyrelsen afholder møde, så ofte formanden  

 eller mindst 3 af medlemmerne ønsker det.
 § 7.  Er et medlem forhindret i at deltage i et  

 bestyrelsesmøde, indkalder formanden så vidt muligt stedfortræderen.
 § 8.  Bestyrelsen er beslutningsdygtig, når mindst  

 halvdelen af medlemmerne er til stede.
Stk. 2.  Beslutninger træffes ved stemmeflertal.
I  

 tilfælde af stemmelighed er formandens stemme udslagsgivende.
 § 9.  Bekendtgørelsen træder i kraft den 8. oktober  

 1991 og har virkning fra undervisningsåret 1991/92.
 Stk. 2.  Bekendtgørelse nr. 239 af 30. maj 1980 om  

 skoleråd ved amtskommunale skoler og undervisningsinstitutioner med  

 specialundervisning for voksne bortfaldt den 1. august 1991. Skolerådene  

 fungerer dog indtil udgangen af den måned, hvor valg til bestyrelserne har  

 fundet sted.
Kulturministeriet, den 27. september  

 1991 P.M.V.
 E.B.
