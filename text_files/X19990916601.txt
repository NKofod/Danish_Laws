God revisorskik Ved skrivelser af 3. og 6. november 1997 har advokat  

 Birgitte Mørck på vegne A.
G. international ApS indgivet en  

 klage over registreret revisor Claus Winkel.
 Erhvervs- og Selskabsstyrelsen har oplyst, at Claus Winkel  

 har været optaget i Revisorregistret siden den 6. juni 1996.
Det fremgår af sagen, at advokat Birgitte  

 Mørck som advokat for Anna Margrethe og Karl Gøran Odding og A.  

 G.
International ApS den 15. oktober 1997 skrev til selskabets tidligere  

 revisor, indklagede, og anmodede ham om at sende specifikation af nogle  

 statusposter i anpartsselskabets årsregnskab for 1996, ligesom  

 advokaten anmodede om at få udleveret bogholderi og bilag.
Advokaten  

 skrev afslutningsvis, at hun imødeså svar senest 8 dage fra  

 dato, da et i regnskabet opført aktionærlån indebar stor  

 risiko for en efterfølgende straffesag.
 Ved anbefalet skrivelse af 24. oktober 1997 rykkede  

 advokat Mørck indklagede for svar.
 Ved skrivelse af 5. november 1997 anmodede advokat  

 Mørck Fogedretten i Holbæk om at »tilbagetage« hos indklagede  

 »Alt grundlæggende bogholderi- og bilagsmateriale« for A.G.  

 International ApS.
 Materialet er    ifølge klagerens advokat    endnu  

 ikke udleveret.
Klageren har gjort gældende, 1.	at indklagede trods anmodninger, fremsendt ved såvel  

 almindelig som anbefalet post, har udvist en »total passivitet« over for  

 klagerens henvendelser.
Klageren har således bestridt indklagedes  

 påstand om, at de efterlyste oplysninger har kunnet læses af  

 regnskaberne    eller blev tilstrækkeligt afklaret ved den af  

 indklagede omtalte telefonsamtale med Anna Margrethe Odding, og 2.	at indklagede ulovligt tilbageholder klagerens originale  

 bilagsmateriale.
Indklagede har oplyst, 1.	at han ikke har besvaret brevene fra advokat Mørck  

 skriftligt, eftersom han kort efter modtagelsen af skrivelserne blev  

 kontaktet telefonisk af Anna Margrethe Odding.
Han gjorde hende under  

 samtalen opmærksom på, at specifikationerne vedrørende to  

 af de poster, advokat Mørck henviste til i sin skrivelse af 15.  

 oktober 1997 fremgik af bilagene til selvangivelsen 1996, som blev udleveret  

 til klageren i forbindelse med årsregnskabet for 1996. Endvidere gjorde  

 han hende opmærksom på, at den sidste post, som advokaten havde  

 bedt om specifikation af bestod af to nærmere angivne poster, og at han  

 har meddelt Anna Margrethe Odding, at alt bilagsmateriale vil blive  

 udleveret, når han har modtaget sit tilgodehavende hos klageren, ca.  

 kr. 22.000.
 Ved skrivelse af 19. januar 1998 anmodede nævnet  

 klagerens advokat om at oplyse, hvilket materiale indklagede udøver  

 tilbageholdsret i, herunder navnlig om det drejer sig om originale bilag  

 tilhørende klageren eller bilag, der er udarbejdet af indklagede.
I anledning af at indklagede under nærværende  

 sag har gjort gældende, at de oplysninger, som klageren har udbedt sig,  

 kan læses af klagerens selvangivelse for 1996 og bilagene hertil, skrev  

 nævnet til indklagede   ligeledes den 19. januar 1998   og anmodede om  

 at modtage en kopi  af det omhandlede materiale.
Denne skrivelse er ikke  

 blevet besvaret.
Henvendelsen til klagerens advokat blev derimod besvaret  

 ved skrivelse af 20. januar 1998 fra advokat Mørck med oplysning om,  

 at det tilbageholdte materiale omfatter »alle originale bogholderibilag vedr. selskabet,  

 enkelte originale bilag vedr- personlig skat, alt sammen tilhørende  

 min klient, diverse ændringsblanketter til Erhvervs- og  

 Selskabsstyrelsen og Told- og Skatteregion Hillerød, som  

 tilsyneladende aldrig er indsendt, samt hele bogholderiet for 1996 udarbejdet  

 af indklagede«.
Den 5. februar 1998 skrev nævnet på ny til  

 klagerens advokat og bad om en præcisering af, hvad klageren skal bruge  

 det i skrivelsen af 20. januar 1998 omtalte regnskabsmateriale til, herunder  

 om klageren som følge af indklagedes tilbageholdelse af materialet er  

 ude af stand til at opfylde lovmæssige krav.
Endelig bad nævnet  

 klageren om at fremsende kopi af sin selvangivelse for 1996 med bilag, som  

 nævnet    trods anmodning herom   ikke havde modtaget fra  

 indklagede.
Den 27. februar 1998 skrev klagerens advokat til  

 nævnet og oplyste, at det omtalte bilagsmateriale netop er en del af  

 det materiale, som indklagede udøver tilbageholdsret i.
Klageren er  

 derfor ikke i stand til at udlevere en kopi til nævnet.
I øvrigt  

 henviste advokat Mørck til en skrivelse af 24. februar 1998 fra  

 klagerens nye revisor, Mona F.
Jensen, Dansk Revision Hillerød  

 A/S:
 »Vi er nu i gang med at udarbejde et regnskab for A.G.  

 International ApS for året 1997, og har foreløbig  

 følgende bemærkninger:
 Jeg kan se at selskabets tidligere revisor har taget  

 forbehold i revisionspåtegningen, netop fordi der ikke har været  

 ført et bogholderi, så for at vi kan sikre os, at  

 åbningstallene er i orden, ville det hjælpe os meget, hvis vi  

 havde en mulighed for at kigge i sidste års bilagsmateriale.
 Vi skal for god ordens skyld gøre opmærksom  

 på at selskabet har pligt til at opbevare bilagsmaterialet i 5  

 år«.
 Disciplinærnævnet skal udtale:
 Ad 1. klagepunkt   manglende besvarelse af klagerens  

 advokats henvendelser.
 Ifølge indklagedes oplysninger over for  

 nævnet må det lægges til grund, at indklagede   som  

 reaktion på gentagne henvendelser fra klagerens advokat med anmodning  

 om specifikation af en række nærmere beskrevne poster i klagerens  

 årsregnskab for 1996   besvarede henvendelsen ved alene at give en  

 mundtlig, telefonisk redegørelse overfor klagerens repræsentant,  

 idet indklagede bl.a. henviste til, at de ønskede oplysninger fremgik  

 af nogle bilag til selvangivelsen for 1996, som klageren tidligere havde  

 fået udleveret.
Klageren har overfor nævnet bestridt, at de  

 ønskede oplysninger kunne læses ud af det foreliggende  

 materiale.
Da nævnet forgæves har anmodet indklagede om at  

 fremlægge det omtalte materiale til dokumentation for hans  

 påstand, må klagerens fremstilling af sagen derfor lægges  

 til grund.
 Det findes herefter tilstrækkeligt bevist, at  

 indklagede ikke i fornødent  omfang har besvaret klagerens skriftlige  

 henvendelse angående de pågældende regnskabsposter.
Det er imidlertid ikke i overensstemmelse med god  

 revisorskik at undlade at besvare skrivelser vedrørende behandlingen  

 af en sag, som revisoren har taget del i.
Det er ligeledes ikke i  

 overensstemmelse med god revisorskik at besvare en skrivelse fra en klients  

 advokat via mundtlig kontakt til klienten.
 Indklagede findes derfor i det anførte omfang at  

 have tilsidesat sine pligter som registreret revisor.
 Ad 2. klagepunkt   indklagedes tilbageholdelse af  

 klagerens bilagsmateriale.
Der tilkommer en registreret revisor samme midler til at  

 sikre sig betaling af sit honorartilgodehavende hos en klient, herunder  

 udøvelse af tilbageholdelsesret, som tilkommer andre kreditorer, der  

 har et forfaldent tilgodehavende.
Det følger heraf bl.a., at  

 tilbageholdelse af bilag m.m. ikke kan finde sted, såfremt der herved  

 lægges et uforholdsmæssigt pres på vedkommende klient.
Revisor er derfor alene berettiget til at tilbageholde  

 materiale, såfremt klienten ikke derved forhindres i at overholde sine  

 forpligtelser ifølge bogføringsloven samt andre  

 væsentlige regnskabsbestemmelser.
Revisor kan følgelig alene som  

 altovervejende hovedregel tilbageholde det af ham selv producerede  

 regnskabsmateriale, hvorimod originale bilag o.l. på forlangende skal  

 udleveres til klienten.
 Da indklagede imidlertid ifølge det oplyste - endog  

 under nævnets behandling af sagen - har udøvet tilbageholdsret i  

 klagers originale bilag, der bl.a. er nødvendige for, at klager kan  

 opfylde sine forpligtelser efter lov om bogføring, har indklagede  

 således også herved tilsidesat sine pligter som registreret  

 revisor.
 Disciplinærnævnet finder efter  

 omstændighederne, at sagen samlet kan afgøres ved, at indklagede  

 i medfør af § 11 a, stk. 1, i lov om registrerede revisorer  

 pålægges en bøde på 10.000 kr.
 T  h  i    b  e  s  t  e  m  m  e  s :
 Registreret revisor Claus Winkel  

 pålægges en bøde på 10.000 kr.
 Gebyr kr. 500 tilbagebetales klageren.
 Afgørelsen offentliggøres, jf. § 11 a, stk.  

 6, i lov om registrerede revisorer.
Kendelsen kan inden 3 måneder fra dens meddelelse  

 indbringes for Revisornævnet.
Indbringelsen af sagen for  

 Revisornævnet har opsættende virkning.
