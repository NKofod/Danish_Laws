I 1994 henvendte kvinden sig til tandlægen på grund af isnen i  

 to små kindtænder i venstre side af underkæben.
Der blev  

 foretaget røntgenundersøgelse, som viste fremskreden  

 tandkødsbetændelse (parodontitis) og store fyldninger.
I 1995 blev der foretaget rodbehandling af disse to kindtænder, da  

 protesen generede omkring tænderne.
To måneder senere justerede  

 tandlægen sammenbiddet med pænt resultat.
 Der blev foretaget besigtigelse af kvindens tænder og delprotesen i  

 slutningen af 1995.
Fremstilling af delprotese og  

 rodbehandling Patientklagenævnet fandt ikke grundlag for at kritisere  

 tandlægen for hans fremstilling af delprotesen i 1993, idet det ikke  

 fandtes godtgjort, at protesen ikke blev fremstillet, så den passede  

 til eller kunne tilpasses kvindens underkæbe.
Nævnet lagde herved  

 vægt på, at tandlægen sikrede sig, at protesen sad  

 tilfredsstillende både ved sammenbid og ved sidebevægelse af  

 tænderne.
Der blev to gange efter indsættelse af protesen  

 foretaget justering af denne.
Endelig fremgik det af besigtigelsesrapporten,  

 at protesen stødte på ved de to små kindtænder i  

 venstre side af underkæben.
Dette kunne være opstået ved de  

 fyldninger, der tidligere i 1995 var blevet foretaget som en konsekvens af  

 rodbehandlingerne og den efterfølgende restaurering af disse  

 tænder.
Patientklagenævnet fandt imidlertid, at tandlægen ikke havde  

 været tilstrækkelig omhyggelig og samvittighedsfuld i forbindelse  

 med rodbehandlingerne i 1995. Nævnet lagde herved vægt på,  

 at det af journalen fremgik, at delprotesen generede omkring tænderne,  

 men at journalen ikke oplyste yderligere om undersøgelse og diagnose  

 af tænderne.
Nævnet fandt derfor, at behandlingen ikke havde  

 været indiceret.
Endvidere lagde nævnet vægt på, at  

 røntgenbilleder viste mangelfuldt udførte rodfyldninger  

 på tænderne, og at delprotesen ifølge  

 besigtigelsesrapporten ikke kunne gå på plads på grund af  

 fyldningerne.
Endelig fandt Patientklagenævnet, at tandlægens  

 journalføring af behandlingen ikke havde været  

 tilstrækkelig.
Nævnet lagde herved vægt på, at  

 journalen ikke indeholdt oplysninger om forundersøgelse af generelle  

 sygdomme og medicinforbrug, og at den foreliggende parodontitis ikke var  

 tilstrækkelig beskrevet.
Endelig lagde nævnet vægt  

 på, at der ikke var anført diagnose i forbindelse med  

 rodbehandlingerne i 1995.
