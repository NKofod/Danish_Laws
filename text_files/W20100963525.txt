Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 09-520-14168 N.j.nr. 09-520-14168 Ansøger, der var en 16 år gammel pige, blev afstraffet og mishandlet af i alt 5 personer, som udøvede vold mod hende bl.a. i form af slag, spark, spyt, slag med bælte og brænding med cigaretter.
Ansøgers hoved blev herudover en gang ved greb i håret banket ned i jorden.
Desuden blev hun beordret til at klæde sig af, hvorefter der blev sat ild til hendes trøje, ligesom hendes øvrige tøj blev gjort vådt eller ødelagt.
Mens hun var nøgen, blev der taget fotos af hende.
Til slut blev hun truet med at ville blive slået ihjel, hvis hun sladrede til politiet.
Ansøger blev blandt andet tilkendt en tortgodtgørelse på 15.000 kr.
