 Patentankenævnet stadfæstede Patentdirektoratets afgørelse, hvorefter  

 et mønster for en ble ikke skønnedes at adskille sig væsentligt fra et andet  

 registreret mønster, idet forskellene i de to mønstre måtte anses for mindre  

 væsentlige for varens helhedsindtryk.
År 1991, den 22. november 1991 afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 16. september 1988 indgav klageren en ansøgning om registrering af et  

 mønster for en ble.
 Patentdirektoratet fandt ved skrivelse af 30. august 1989 mønstret uegnet  

 til registrering, idet mønstret ikke skønnedes at adskille sig væsentligt fra  

 et mønster, der var registreret under MR 0266 1981.
 Hertil anførte klageren i skrivelse af 30. oktober 1989 følgende:
»En sammenligning af det modholdte mønster med mønstret ifølge  

 ansøgningen viser, at de hos modholdet markante vandrette kanter er afrundede  

 hos mønstret ifølge ansøgningen, og at den typiske sekskant i bleens rygdel  

 (i tegningens nederste del) ikke findes.
De forskellige længder af bleens  

 forreste og bagerste dele er anatomisk betingede.
Ligeså er forsnævringerne  

 til benene påkrævet af tekniske grunde.
Hos det modholdte mønster er afstandene »a« mellem bleens  

 polstring og dens kant hovedsagelig konstant - se bilag A.
Hos mønstret  

 ifølge ansøgningen er disse afstande »b« forskellige - se bilag B.
Hos det modholdte mønster er såvel den forreste kant som den bagerste kant  

 en ret linie, som under en ret vinkel går over i siderne.
Dette gælder  

 ligeledes for polstringens forreste kant.
Polstringens bagerste ende  

 afgrænses af tre liniestykker med omtrent ens længde, og som danner vinkler  

 med hinanden på omtrent 135 grader og går over i polstringens sider under  

 samme vinkel.
 Hos mønstret ifølge ansøgningen er bleens fire ydre hjørner afrundede,  

 ligesom polstringen overalt har afrundede konturer.
Også tykkelsen af bleen ifølge mønsteransøgningen adskiller sig væsentligt  

 fra tykkelsen af den modholdte ble.
Bleen ifølge ansøgningen har i det  

 væsentlige konstant tykkelse i hele sin længde, mens bleen ifølge modholdet  

 er væsentligt tyndere i bleens bagerste del end i resten af bleen.
 Det er derfor vor opfattelse, at mønstret ifølge ansøgningen adskiller sig  

 væsentligt fra det af Direktoratet fremdragne registrerede mønster, og vi  

 anmoder derfor om, at ansøgningen godkendes.
Endelig henledes Direktoratets opmærksomhed på, at samme mønster d 5.7.89  

 er blevet bekendtgjort i Norge.
I Finland blev der efter bekendtgørelse af  

 mønstret af indehaveren af mønsterrettighederne i Finland svarende til det af  

 Direktoratet modholdte mønster nedlagt indsigelse, idet indsigeren netop  

 fremdrog samme registrerede mønster, som Direktoratet har fremdraget i  

 nærværende sag.
Indsigelsen blev dog ikke taget til følge, idet begrundelsen  

 herfor var, at mønstret ifølge ansøgningen ansås at adskille sig væsentligt  

 fra det af indsigeren fremdragne materiale.' Direktoratet afslog i skrivelse af 26. april 1990 ansøgningen med følgende  

 begrundelse:
»De af Dem nævnte forskelle på det ansøgte mønster og det allerede  

 registrerede mønster, anses for mindre væsentlige for varens  

 helhedsindtryk.« Denne afgørelse har klageren ved skrivelse af 26. juni 1990 indbragt for  

 Patentankenævnet.
Som ankebegrundelse har klageren anført følgende:
»De påpegede forskelle består i korthed i, at især de to bleer's  

 konturer er forskellige, og dette gælder såvel for polstringens kontur som  

 for konturen af kanten udenom polstringen.
Hos den modholdte ble danner både  

 forkanten og bagkanten en ret linie, som under de allerede påpegede vinkler  

 går over i bleens sidestykker.
I modsætning hertil har bleen iflg.  

 ansøgningen overalt afrundede konturer.
Den modholdte ble har varierende tykkelse, idet bleen er tyndest bagtil og  

 har aftagende tykkelse hen mod dens forreste ende.
I modsætning hertil har  

 bleen iflg. ansøgningen konstant tykkelse i hele sin længde.
Engangsbleer af den her omhandlede type har mellem deres forende og  

 bagende en nærmest bleens forende beliggende indsnævring i bredden.
Denne  

 indsnævring er funktionelt betinget og tilpasset barnets anatomi.
Den kan  

 ikke tillægges nogen værdi ved vurdering af et mønsters registrerbarhed.  

 Derimod har variationer ud fra den funktionelt betingede form tillægges sådan  

 vægt, og disse forskelle er netop påpeget i nævnte skrivelse af 30. oktober  

 1989.
Endvidere henviser vi til vedlagte udskrift af dombogen fra Sø- og  

 Handelsretten i København i sag nr.
H107/1988, hvor der blev afsagt dom d.  

 24. november 1989.
 Vi skal her særlig henlede opmærksomheden på rettens afgørelse, der lyder  

 som følger:
 »T-beens grundform nyder ikke mønster- eller patentretlig  

 beskyttelse, og muligheden for at variere bleens form begrænses af dens  

 funktion og af tekniske-økonomiske hensyn til produktionen, og at undersiden  

 af tværarmen i T-et kommer til at svare til halvdelen af fodstykket.
Under hensyn hertil, og uanset at forskellen mellem mønstrene bliver  

 mindre fremtrædende på bleerne end på mønstrene, findes de af sagsøgte  

 påpegede forhold - den forskellige udskæring af undersiden af T-armen og  

 dermed fodstykket samt forskellen i overfladestrukturen - at etablere en  

 efter mønsterlovens § 2, stk. 1, væsentlig adskillelse.« I det foreliggende tilfælde betyder dette, at muligheden for at variere  

 bleens form begrænses af dens funktion, dvs. tilpasning til barnets anatomi,  

 hvilket indebærer, at bleen får en form med den nævnte indsnævring.
De allerede påpegede forskelle mellem mønstret iflg. ansøgningen og det  

 modholdte mønster forekommer både ved en helhedsvurdering og ved et  

 detailstudium af bleerne at være væsentlig større end mellem de to bleer som  

 omhandlet i Sø- og Handelsrettens dom.' Direktoratet har i anledning af klagen afgivet følgende udtalelse den 21.  

 december 1990:
 »Direktoratet kan erklære sig enig i det i dommens præmisser anførte:  

 at muligheden for at variere bleen's form begrænses af dens funktion.
 Ved gennemgang af de i mønsterregisteret optagne bleer, kan det imidlertid  

 konstateres, at der trods denne vares bundne funktion er ret store forskelle  

 på bleer.
Som det fremgår af dommen, har Direktoratet ikke anset det under nr. 129  

 1977 registrerede mønster for en ble for at være til hinder for registrering  

 af mønsteret MR 706 1986 for en ble.
Den under retssagen fremlagte, af  

 Molnlycke AB markedsførte ble, adskilte sig imidlertid mindre fra den under  

 MR 129 1977 registrerede ble, idet bl.a. vaffelmønstret ikke trådte tydeligt  

 frem.
 Som følge af, at domme synes at stille begrænsede krav til forskellene,  

 for at det kan statueres, at der foreligger væsentlig adskillelse, har den  

 givet anledning til overvejelser i Direktoratet og til drøftelser på det  

 nordiske tjenestemandsmøde i september 1990 af, hvor grænsen bør drages ved  

 bedømmelsen af, hvornår bleerne adskiller sig væsentligt fra hinanden.
Der var på det nordiske tjenestemandsmøde enighed om, at dommens resultat  

 i det mindste ligger på den yderste grænse af, hvor meget bleer kan ligne  

 hinanden, uden at de kan anses for ikke at adskille sig væsentligt fra  

 hinanden.
Trods den begrænsning af muligheden for variation af udformningen  

 som bleens funktion medfører, bør enkelte detailforskelle efter Direktoratets  

 opfattelse ikke være tilstrækkelige, men der må være væsentlige forskelle fra  

 hidtil kendte bleer for at en ble skal kunne registreres som mønster.
Medens den af Sø- og Handelsretsdommen omfattede ble udviste nogle  

 forskelle, som - hvad enten de kan anses for betydningsfulde eller ej - i  

 hvert fald var nyskabelser, nemlig T-armkanternes buede underside og fodens  

 hjerteform, ses der ikke at være egentlige nyskabelser i de under MA 1082  

 1988 og 1084 10988 ansøgte bleer.
De af klageren påpegede forskelle fra den  

 modholdte ble er derfor mindre iøjnefaldende.
Den tydeligste forskel er det  

 forhold, at bleerne mangler den i den modholdte ble forekommende indsnævring  

 i den ene ende, men herved kommer bleernes udseende til at nærme sig andre  

 almindeligt kendte bleer.
Direktoratet må på denne baggrund, uanset Sø- og Handelsretsdommen,  

 fastholde den opfattelse, at de ansøgte mønstre ikke adskiller sig væsentligt  

 fra det under MR 266 1981 registrerede mønster.« Ankenævnet har behandlet sagen i sit møde den 21. august 1991.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde, og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
