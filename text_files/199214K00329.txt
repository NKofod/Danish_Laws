Nr BTL 329 Betænkning over Forslag til lov om ændring af lov om Kongeriget Danmarks  

 Hypotekbank og Finansforvaltning (Ændring af bestemmelser om bankens udlån og  

 personale)   

 Nr L 329 1992-93, 1. samling Afgivet af Erhvervsudvalget Afgivet: 19930616 Udvalget har behandlet lovforslaget i nogle møder og har herunder stillet spørgsmål til finansministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret  

 .
 Et mindretal (Venstres medlemmer af udvalget) indstiller  

 lovforslaget til vedtagelse med det af mindretallet stillede  

 ændringsforslag.
 Et andet mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget og det stillede  

 ændringsforslag ved 2. behandling.
Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil dog  

 stemme for det af Venstre stillede ændringsforslag.
Samtidig bemærker  

 Fremskridtspartiet følgende:
I flere år har det været en udbredt praksis, at regeringen aftalte med  

 kommunerne, at de skulle holde skatterne i ro.
Hvert år kunne man imidlertid  

 konstatere, at aftalen ikke blev overholdt.
Sidst det gik galt, var  

 regeringens »straf«, at kommunerne blev pålagt at betale renter af  

 de lån, de havde optaget i Hypotekbanken.
 Dette lovforslag vil betyde, at kommunerne får adgang til at  

 lånefinansiere endnu flere af deres aktiviteter med den følge, at kommende  

 generationer af skatteydere kommer til at bære byrden for de store udgifter,  

 der afholdes i disse år.
Lånefinansiering af offentlige udgifter er aldeles uhensigtsmæssig og skal  

 helt undgås.
I stedet skal det sunde princip om at sætte tæring efter næring  

 være den økonomiske ledesnor i den offentlige sektor.
Det er aldeles  

 uforskammet over for de næste generationer, at vi i disse år frådser løs.
Det  

 betyder faktisk, at vi spiser af kommende generationers velfærd.
Kan man  

 tænke sig noget mere asocialt? Lovforslaget skal derfor ikke vedtages, men i stedet erstattes af et krav  

 om, at kommunerne stopper låntagningen, tilbagebetaler allerede optagne lån  

 og derefter ikke afholder flere udgifter, end indtægterne kan bære.
 Det betyder selvfølgelig, at politikerne lokalt må vælge, om de vil  

 nedsætte udgifterne (og hvor er der rigeligt at skære i i de over 600 mia.  

 kr., det offentlige i alt bruger i år), eller om de vil præsentere  

 lokalbefolkningen for en skatteregning, der viser, hvad det koster med de  

 mange frådserier.
Fremskridtspartiet vil i Folketinget og lokalt anbefale, at skatterne ikke  

 stiger, men tværtimod nedsættes.
Den naturlige følge heraf er selvsagt, at de  

 offentlige udgifter i stat, amter og kommuner må nedsættes markant! ÆndringsforslagAf et mindretal (V):
 Til § 1 1) Nr. 1 udgår.
Bemærkninger Til nr. 1 Den foreslåede ændring skal ses i lyset af, at finansministeren  

 ikke under udvalgsbehandlingen har kunnet udelukke, at lån ydet til  

 kommunerne i henhold til loven vil kunne rumme midler til formål som f.eks.  

 erhvervsaktiviteter i selskabsform.
