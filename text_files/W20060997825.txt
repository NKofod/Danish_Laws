 Ansøgeren,  

 der drev selvstændigt landbrug og som havde en degenerativ lidelse i  

 nakke/skulder  

 og ryg, søgte i februar 2006 Arbejdsformidlingen om personlig assistance i  

 forbindelse med omlægning af sin landbrugsbedrift fra almindelig bedrift med  

 malkekvæg til kviehotel.
 Han  

 ansøgte i den forbindelse om 6 timers personlig assistance til brug for  

 særligt  

 belastende arbejdsfunktioner som stabling af træ til brændefyr, stabling af  

 halmballer, vedligeholdelse af bygninger og tunge løft.
 Arbejdsformidlingen  

 gav i marts 2006 afslag på personlig assistance med henvisning til, at man  

 arbejdet i landbrugsbedriften for uforenelig med hans handicap, og at den  

 personlige assistent derfor ville få karakter af almindelig med hjælp i hans  

 landbrug.
 Arbejdsformidlingen  

 henviste endvidere til, at han ifølge lægefaglige oplysninger ikke måtte  

 påtage  

 sig arbejde, som belastede ryg, nakke/skulder og arme.
 Afgørelsen  

 blev på ansøgerens vegne påklaget af hans landbrugsforening, som henviste  

 til,  

 at der i januar 2006 efter besøg i bedrifter var udarbejdet en ergonomisk  

 vurdering, som netop afdækkede, hvorvidt arbejdsopgaverne i forbindelse med  

 omlægning af bedriften fra almindelig løsstaldsbedrift til kviehotel ville  

 være  

 en for hård belastning for ansøgeren.
 Ankenævnet  

 traf i juni 2006 afgørelse om, at ansøgningen om 6 timers personlig  

 assistance  

 kunne imødekommes.
 Nævnet  

 lagde ved sin vurdering vægt på oplysningerne i den ergonomiske rapport, hvor  

 arbejdsfunktionerne konkret var gennemgået og vurderet i forhold til hans  

 handicap og hvoraf fremgik, at han ville være i stand til at klare driften  

 efter omlægningen til kviehotel, idet der ikke i samme omfang som tidligere  

 var  

 tale om tunge fysisk krævende arbejdsfunktioner.
 Ankenævnet  

 fandt på denne baggrund, at driften af kviehotel ikke var uforeneligt med  

 hans  

 handicap, idet der netop ved omlægningen af bedriften blev taget højde for  

 hans  

 handicap.
Personlig  

 assistance til selvstændig landmand ved omlægning af landbrugsbedriften til  

 kviehotel Ankenævnet har behandlet Deres klage på møde den 22.  

 juni 2006.
Nævnet traf denne A F G Ø R E L S E Ankenævnet finder, at XXXs ansøgning om personlig  

 assistance vil kunne imødekommes således, at han er berettiget til det  

 ansøgte  

 antal timers assistance, som ud fra det oplyste må anses for at udgøre ca. 6  

 timer ugentlig.
BEGRUNDELSE Det fremgår af formålsbestemmelserne §§ 1 og 2 i lov om  

 kompensation til handicappede i erhverv m.v., at loven har til formål at  

 styrke  

 og stimulere handicappedes muligheder for at få eller bevare beskæftigelse,  

 således at de derved opnår de samme muligheder for beskæftigelse som personer  

 uden handicap.
 Det fremgår af § 13 i bekendtgørelsen om kompensation  

 til handicappede i erhverv mv., at den personlige assistent skal bistå den  

 handicappede  

 person med de praktiske arbejdsfunktioner, som følger af beskæftigelsen og  

 som  

 den pågældende på grund af handicappet ikke selv kan udføre.
 Det fremgår videre af § 14, at der ikke kan ydes  

 tilskud til personlig assistance, hvis det pågældende erhverv må anses for  

 uforeneligt med handicappet.
 Ved vurderingen af spørgsmålet, om XXX opfylder  

 ovennævnte betingelser, har nævnet lagt vægt på, at XXXs  

 arbejdsfunktioner  

 konkret er gennemgået og vurderet i forhold til hans handicap, jf. rapport af  

 24. januar 2006 fra Y Kommune ved ergoterapeut, og at XXX ifølge denne  

 undersøgelse er i stand til at klare driften efter omlægningen til kviehotel,  

 idet der ikke i samme grad som tidligere er store tunge og fysisk krævende  

 arbejdsopgaver.
 Ankenævnet har endvidere lagt vægt på, at der alene er  

 søgt om personlig assistance til de resterende, begrænsede særligt fysisk  

 betonede arbejdsopgaver, som han, grundet sine helbredsmæssige forhold, ikke  

 kan klare, men skal have bistand til at udføre.
 Ankenævnet finder på ovennævnte baggrund ikke, at XXX  

 drift af kviehotel skal anses for uforeneligt med hans handicap, idet der  

 netop  

 ved omlægningen er taget højde herfor.
 Ankenævnet har foretaget ovennævnte vurdering på  

 baggrund af såvel de lægelige oplysninger som de oplysninger, der er  

 fremkommet  

 efter den konkrete undersøgelse på bedriften.
 Ankenævnet ændrer således Arbejdsformidlingens  

 afgørelse af 14. marts 2006.
 Ankenævnet henviser til lov om kompensation til  

 handicappede i erhverv mv., jf. lovbekendtgørelse nr. 55 af 29. januar 2001,  

 §§  

 1, 2, 4, 6 og 7 og bekendtgørelse nr. 545 af 19. juni 2003, §§ 10, 11, 13, 14  

 og 15.
På ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsformidlingen 1.  


  

 Ansøgning Z Landbrugsforening skrev i brev af 17. februar 2006:
Ansøgning om  

 personlig assistance for XXX XXX er selvstændig gårdejer og han har tidligere haft  

 en malkekvægsbesætning.
Denne er afhændet til fordel for et dyrehold i form  

 af  

 et såkaldt Kviehotel.
Det vil sige, at han passer kvier for andre  

 landmænd -  

 mod aflønning for indsatsen.
Der kan herefter være cirka 100-110 kvier i  

 løsdriftsstalden.
Dertil kommer markarbejdet på ca.  

 67 ha.
 Ægtefællen arbejder som sygehjælper.
Helbred XXX har discusprolaps og der er ikke længere udsigt til  

 bedring af tilstanden.
Det ses på vedlagte kopi fra Rygcentret.
Derfor har  

 han  

 lagt sin driftsform om.
Han er stadig sygemeldt på halv tid, men Y kommune  

 afgør i nærmeste fremtid den fortsatte berettigelse hertil.
XXX håber, at  

 kommunen som en revalideringsforanstaltning vil bevilge ham erhvervskørekort,  

 således at han kan supplere sin indkomst fra landbruget, idet driftsformen  

 giver et utilstrækkeligt forsørgelsesgrundlag.
Tidsmæssigt er han også i  

 stand  

 til at påtage sig arbejde udover bedriften.
Han forestiller sig kørsel i  

 kortere tidsrum - uden løftearbejde.
Måske skolebus eller andet.
Det er  

 vanskeligt for ham at se andre erhvervsmuligheder, fordi han med sine  

 rygproblemer står som ufaglært i forhold til arbejdsmarkedet.
Arbejdet Der er udarbejdet funktionsbeskrivelse fra ergoterapeuten.  

 Formålet var at gennemgå opgaverne i kviehotellet for at sikre, at det er  

 foreneligt med handicappet.
Det har vist sig at være tilfældet, hvis blot XXX  

 giver sig tid til opgaverne, bruger de anviste arbejdsstillinger og bevilges  

 kontorstol ved skrivebordet.
Der vil være opgaver i bedriften, som han  

 behøver  

 hjælp til, og derfor ansøgningen her.
Opgaver, hvortil  

 der søges personlig assistance Varmen på gården kommer fra et fyr, som forbrænder både  

 halm og træ. Der er et par timers ugentligt arbejde hermed.
Dette vil i de  

 fleste tilfælde ikke være muligt for XXX idet opgaven hermed indebærer løft  

 og  

 vrid i kroppen.
Om sommeren skal ballerne (små) presses og køres til laden.  

 Dette kan XXX sagtens klare, men han kan ikke stable til opbevaring.  

 Tidsforbruget til dette arbejde skønnes at være ca. 2 dage - 16 timer - på  

 årsbasis.
Når bygningerne skal vedligeholdes - kalkes og tjæres  

 -  

 kan XXX klare en del af arbejdet, men  

 der er også behov for hjælp til visse opgaver.
Det drejer sig om de forhold,  

 hvor der skal males med langt skaft og arbejde i akavede stillinger, hvor  

 muren  

 skal repareres i overfladen.
Det vurderes, at der pr. år vil være cirka 30  

 timers (knap en uge) behov for hjælp hertil.
Forud for visse arbejder i marken skal traktoren  

 monteres med vægtklodser.
Dette er han afskåret fra at udføre.
I løbet af  

 ugen  

 er der forskellige opgaver med større og mindre løft som anslås til cirka tre  

 timer.
 En søn, som har andet arbejde, kan udføre opgaverne i  

 sin fritid.
Konklusion Som det fremgår, er den fremtidige driftsform forenelig  

 med det handicap, som XXX har pådraget sig.
Han har brug for hjælp til  

 enkelte  

 opgaver i løbet af ugen og året, men satser på selv at kunne udføre arbejdet  

 omkring gården.
Det er ikke afgjort, hvornår sygedagpengene stopper og, om  

 han  

 kan bevilges hjælp til erhvervskørekort således, at han kan supplere  

 indkomsten.
Vi håber, der kan blive bevilget personlig assistance  

 og står naturligvis gerne til rådighed, såfremt der ønskes yderligere  

 oplysninger. 2.  

 Arbejdsformidlingens afgørelse Arbejdsformidlingen traf den 14. marts 2006 denne  

 afgørelse:
 Vedrørende  

 ansøgning om personlig assistance, jf. bekendtgørelse om kompensation til  

 handicappede i erhverv mv. nr. 545 af 19/1 -2003, § 14 stk. 1-2.
 Af ansøgningen fremgår det, at du søger om personlig  

 assistance til:
  

 	  

 Stabling af træ til  

 brændefyr 2 timer ugentligt   

 	  

 Stabling af halmballer  

 16 timer årligt   

 	  

 Vedligeholdelse af  

 bygninger, kalkes og tjæres 30 timer årligt   

 	  

 Større og mindre løft  

 i ugen 3 timer ugentlig.
 Det samlede ugentlige behov for assistance, der søges  

 om, vurderes til at være 4 timer ugentlig.
 Arbejdsformidlingen skal hermed give afslag på  

 ansøgning om personlig assistance med følgende beskrivelse og begrundelser,  

 jf.  

 § 14 stk. 1-2 i ovenstående bekendtgørelse, hvoraf det fremgår:
   

 	  

 § 14. Der kan ikke  

 ydes tilskud til personlig assistance, hvis erhvervet et uforeneligt med  

 handicappet.  

 Personen med handicap skal selv kunne udfører indholdsmæssige arbejdsopgaver.
 Stk. 2.  

  

 Ansættelsen af  

 den personlige assistent må ikke have karakter af vikardækning eller  

 almindelig  

 medhjælp.
Arbejdsformidlingen har d. 22. februar 2006 modtaget  

 din ansøgning om personlig assistance.
Af ansøgningen, der er skrevet af  

 socialkonsulenten fra Z Landbrugsforening,  

 fremgår det, at du har en discusprolaps, og at der ikke er udsigt til bedring  

 af tilstanden.
Ligeledes fremgår det, at du er sygemeldt på halv tid.
Af  

 skrivelsen fra socialkonsulenten fremgår det ligeledes, at du håber, at  

 kommunen som en revalideringsforanstaltning vil bevilge dig et  

 erhvervskørekort, der kan bruges til at supplere indkomst fra landbruget,  

 idet  

 driftsformen giver et utilfredsstillende forsørgelsesgrundlag.
Af ansøgningen  

 fremgår det ligeledes, at socialkonsulenten, har udarbejdet en  

 funktionsbeskrivelse, der konkluderer, at arbejdet med kviehotellet er  

 foreneligt  

 med din ryglidelse, såfremt du bruger de anviste arbejdsstillinger, og at du  

 bevilges en kontorstol.
Af de lægefaglige oplysninger fra sygehuset fremgår det  

 ikke, at der er tale om en discusprolaps.
Af konklusionen fremgår det, at der  

 er tale om degenerative forandringer i nakke- og torakalcolumna og i beskeden  

 grad i lænden.
Og at det håndteres optimalt.
Tilstanden vurderes som værende  

 stationær og bedring kan ikke forventes.
Ligeledes fremgår det, at du ikke  

 nogensinde må påtage dig rygbelastende arbejde, ej heller  

 nakke/skulder/armbelastende arbejde.
Det er Arbejdsformidlingens vurdering kombineret med  

 lægens anbefaling, at jobbet som landmand er uforeneligt med den ryglidelse,  

 du  

 har.
Det er ligeledes Arbejdsformidlingens opfattelse, at assistancen vil få  

 karakter af almindelig medhjælp.
Det er Arbejdsformidlingens opfattelse, at  

 på  

 baggrund af sygemelding og ansøgning om revalidering anses du heller ikke for  

 at  

 være omfattet af lovens bestemmelser og dermed berettiget til personlig  

 assistance. 3. Klagen til  

 ankenævnet Landbrugsforening skrev i brev af 22. marts 2006:
 Klage over  

 afslag på ansøgning om personlig assistance for XXX.
 Vi har modtaget Arbejdsformidlingens afslag på  

 ansøgning om personlig assistance (vedlagt kopi) og ønsker at klage over  

 afgørelsen.
Klagepunkter Ansøgningen var udarbejdet i forventning om, at  

 handicapkonsulenten jævnfør sin vante procedure aflagde besøg på bedriften.  

 Han  

 har ikke set den.
I afslaget fremføres, at den skitserede fremtidige  

 arbejdsindsats er uforenelig med lidelsen.
Heri er vi uenige.
Synspunktet  

 støttes af ergoterapeutrapport, som vedlægges i sin fulde længde.
Læs  

 konklusionen  

 på side 4.
Formålet med rapporten var netop kommunens ønske om at  

 afdække, om opgaverne omkring et kviehotel ville udgøre en unødig belastning  

 for XXX, som ganske rigtigt ikke må påtage sig belastende opgaver.
Et nøjere  

 kendskab til driftsformen vil kunne fås under besøg og ved at læse rapporten.
 XXX er af sin kommune bevilget erhvervskørekort således,  

 at han derved i få timer pr. uge kan supplere den utilstrækkelige indtægt,  

 driftsformen i landbruget nu giver.
Det fremgår endvidere af Arbejdsformidlingens afslag,  

 at der ikke er tale om en discusprolaps.
Det modsvares af notatet fra  

 Rygcentret på sygehuset og ses understreget i vedlagte kopi.
Den fremtidige  

 arbejdsmulighed står tydeligt beskrevet i akterne og i den forbindelse vejer  

 det vel også tungt frem for, om der er en discusprolaps eller ej! Afslaget begrundes yderligere i udbetalingen af  

 sygedagpenge.
Til dette kan tilføjes, at kommunen valgte at fortsætte  

 udbetalingen, til der forelå en brugbar fremtidsplan.
Der er nu indkøbt en  

 kontorstol og erhvervskørekortet er bevilget.
Derfor ophører  

 dagpengeudbetalingen  

 (1/2 tid) 31.3. 2006.
Vi vurderer, at afslaget er givet på et  

 forkert/utilstrækkeligt grundlag og anker derfor.
Såfremt yderligere  

 oplysninger er nødvendige, står vi meget gerne til rådighed. 4. AF´s  

 bemærkninger til klagen Arbejdsformidlingen skrev i brev af 11. maj 2006:
 Vedr. høring i  

 sag om personlig assistance for XXX.
 Undertegnede skal beklage det forsinkede svar på  

 høringsskrivelse, der skyldes et stort arbejdspres.
 Afslaget til XXX er blevet givet med udgangspunkt i de  

 lægefaglige oplysninger, hvoraf fremgår følgende oplysninger om XXX og hans  

 situation:
   

 	  

 Der er tale om  

 degenerative forandringer i nakke- og torakalcolumna og i beskeden grad i  

 lænden.  

 Tilstanden vurderes som værende stationær uden yderligere  

 behandlingsmuligheder.
   

 	  

 Bedring af tilstanden  

 kan ikke forventes og lidelsen er livslang.
  

 	  

 Skal livslangt tage  

 hensyn til sine degenerative rygsygdom.
Og bør ikke foretage sig meget  

 rygbelastende  

 arbejde.
   

 	  

 Job bør ske med  

 mulighed for afvekslende ikke-rygbelastende arbejde.
   

 	  

 MÅ IKKE NOGENSINDE  

 PÅTAGE SIG RYGBELASTENDE ARBEJDE, EJ HELLER NAKKE/SKULDER/ARMBELASTENDE  

 ARBEJDE.
På baggrund af disse lægefaglige udtalelser og særligt  

 den sidste formulering, er det Arbejdsformidlingens vurdering, at jobbet som  

 landmand er uforeneligt med XXXs ryglidelse.
Da XXX ikke nogensinde må  

 påtage  

 sig rygbelastende arbejde, har assistenten overtaget jobfunktionen, og der er  

 tale om almindelig medhjælp og karakter af vikardækning, jf. § 14 stk. 1-2 i  

 bkg nr. 545 af 19/1-2003. Det er ligeledes Arbejdsformidlingens vurdering, at  

 lovgivningen i dette tilfælde ikke skal bidrage til arbejdsfastholdelse med  

 baggrund i de lægefaglige oplysninger.
Arbejdsformidlingen finder det umuligt  

 at undgå ryg/nakke/skulder/armbelastende arbejde i landbrugserhvervet.
 På baggrund af sygemelding og en ansøgning om  

 revalidering anser Arbejdsformidlingen heller ikke XXX som værende omfattet  

 af  

 lovgivningen.
Det skal bemærkes, at undertegnede i sagsbehandlingen  

 ikke har haft papirerne fra TP, arbejdsmiljøkonsulent fra C.
De lægefaglige  

 oplysninger har haft væsentlig betydning for afgørelsen.
Kopi af skrivelsen er sendt til (navn). 5. Nyt efter  

 klagen Intet.
6. Regler Lov om  

 kompensation til handicappede i erhverv mv., jf. lovbekendtgørelse nr. 55 af  

 29. januar 2001 Kapitel 1 Formål og personkreds § 1.  

  

 Loven har til formål at styrke og stimulere handicappedes personers  

 muligheder  

 for beskæftigelse med det formål at give de samme muligheder for  

 erhvervsudøvelse som personer uden handicap.
 § 2.  

  

 Loven omfatter personer, der på grund af handicap kan have vanskeligt ved at  

 få  

 og bevare beskæftigelse uden kompensation efter denne lov.
 ..
Kapitel 3 Personlig assistance til handicappede i erhverv § 4.  

  

 Der  

 kan ydes personlig assistance til ledige, lønmodtagere og selvstændigt  

 erhvervsdrivende,  

 der på grund af 1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand i  

 forbindelse  

 med udøvelse af erhverv m.v.
Stillingskategorier m.v.
Tilskud og ansættelse § 6.  

  

 Tilskud ydes til en virksomhed til aflønning m.v. af en personlig assistent  

 for  

 en ansat eller for en, der skal ansættes i virksomheden, eller virksomhedens  

 indehaver.
Den personlige assistent skal bistå den handicappede person med de  

 praktiske arbejdsfunktioner, som følger af beskæftigelsen, og som den  

 pågældende på grund af handicappet ikke selv kan udføre.
Der kan ikke ydes  

 tilskud  

 til personlig assistance, hvis erhvervet er uforeneligt med handicappet.
§ 7.  

  

 Den  

 personlige assistent ansættes i virksomheden på normale vilkår, eller den  

 personlige assistance rekvireres som tegnsprogstolkning efter nærmere  

 fastsatte  

 regler herfor.
Den personlige assistent kan endvidere rekvireres hos et  

 vikarbureau.  

 Den handicappede person skal forud for ansættelse af en assistent godkende  

 denne.
 Stk. 2.  

  

 Tilskud kan  

 kun ydes til en bestemt arbejdsfunktion i en bestemt virksomhed.
Stk. 3.  

  

 Tilskud kan  

 ydes for assistance i gennemsnitlig indtil 20 timer pr. uge for en bestemt  

 periode  

 eller indtil videre.
I forbindelse med efteruddannelse forud for et konkret  

 ansættelsesforhold, jf. § 5, stk. 2, kan der ydes tilskud op til  

 fuld  

 tid.
En handicappet person, der har mere end ét af de i § 4 nævnte  

 handicap eller i øvrigt har et meget betydeligt handicap, kan efter en  

 konkret  

 vurdering få tilskud op til fuld tid.
Arbejdsmarkedsstyrelsens  

 bekendtgørelse nr. 545 af 19. juni 2003 om kompensation til handicappede i  

 erhverv mv. som ændret ved bekendtgørelse af 17. marts 2005 .
Kapitel 3 Personlig assistance til handicappede i erhverv m.v.  

  

 Personkreds § 10.  

  

 Der kan ydes personlig assistance til ledige, lønmodtagere og selvstændige  

 erhvervsdrivende ved udøvelse af erhverv m.v., og som på grund af 1)  

 	  

 synsnedsættelse eller  

 ordblindhed er ude af stand til eller kun med uforholdsmæssigt besvær er i  

 stand til at læse, 2)  

 	  

 alvorligt  

 hørehandicap har særlige behov for bistand, herunder har behov for  

 tolkebistand, 3)  

 	  

 meget betydelig  

 nedsat funktion som følge af et handicap har behov for praktisk bistand og 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand.
 Stillingskategorier m.v.
§ 11.  

  

 Personlig  

 assistance kan søges af personer med handicap, som 5)  

 	  

 påtænker at etablere  

 selvstændig virksomhed eller er selvstændige erhvervsdrivende på det  

 almindelige  

 arbejdsmarked.
 Stk. 2.  

  

 Tilskuddet  

 til personlig assistance kan først ydes, når den pågældende er i erhverv.
 ..
Bevilling og omfang af tilskud § 13.  

  

 Den personlige assistent skal bistå den handicappede person med de praktiske  

 arbejdsfunktioner, som følger af beskæftigelsen, og som den pågældende på  

 grund  

 af handicappet ikke selv kan udføre.
Stk. 2.  

  

 Assistancen  

 kan fordeles på flere assistenter.
Den samlede assistance må ikke overstige  

 det  

 maksimale timeantal, der kan bevilges, jf. § 15.
§ 14.  

  

 Der  

 kan ikke ydes tilskud til personlig assistance, hvis erhvervet er uforeneligt  

 med handicappet.
Personen med handicap skal selv kunne udføre de  

 indholdsmæssige arbejdsopgaver.
 Stk. 2.  

  

 Ansættelsen  

 af den personlige assistent må ikke have karakter af vikardækning eller  

 almindelig  

 medhjælp.
 § 15.  

  

 Der kan bevilges tilskud op til 20 timer pr. uge i gennemsnit pr. kvartal for  

 lønmodtagere og selvstændige erhvervsdrivende, der arbejder 37 timer om ugen.  

 Ved færre arbejdstimer beregnes tilskuddet forholdsmæssigt.
 Stk. 2.  

  

 En person,  

 der har mere end ét af de i § 10 nævnte handicap eller i øvrigt har et  

 meget betydeligt handicap, kan efter en konkret vurdering få tilskud op til  

 fuld tid (d.v.s. op til 37 timer om ugen). Efter en konkret vurdering kan  

 personer  

 med handicap, f.eks. døvblinde, få tilskud udover 37 timer pr uge.
