Landsskatteretskendelse vedr.  

 Begrænset skattepligt  svensk AB  

 medicinalselskab Klagen vedrører, om selskabet  

 har fast driftssted i og derfor er begrænset skattepligtig til Danmark.
 Skattemyndigheden har anset  

 selskabet for begrænset skattepligtig til Danmark i indkomståret 1999, jf.  

 selskabsskattelovens § 2, stk. 1, litra a, jf. artikel 5 i den nordiske  

 dobbeltbeskatningsoverenskomst af 23. september 1996.
Landsskatterettens afgørelse Selskabet er ikke begrænset  

 skattepligtig til Danmark i indkomståret 1999 i henhold til  

 selskabsskattelovens  

 § 2, stk. 1, litra a, jf. artikel 5 i den nordiske  

 dobbeltbeskatningsoverenskomst af 23. september 1996.
Sagens oplysninger A, der er et svensk  

 indregistreret selskab, er et 100 % ejet datterselskab af B i Holland, der er  

 100 % ejet af C i Schweiz.
A blev stiftet i 1978 og er en del af en  

 international koncern med base i Genéve.
A´s erhvervsvirksomhed består  

 i handel med medicinprodukter i de nordiske lande og administration af  

 patenter  

 og varemærker med tilknytning til disse produkter.
Der er ingen produktion af  

 medicin i de nordiske lande, og A importerer alle medicinprodukter fra  

 koncernens fabrikker i Schweiz og Italien.
A forhandler kun receptpligtig  

 medicin og er derfor underlagt dansk særlovgivning.
Selskabets  

 produktsortiment  

 består både af hårde produkter, f.eks. i form af tabletter og  

 ampuller/kanyler  

 og af bløde produkter, f.eks. sygdoms-, behandlings-, produkt- og  

 anvendelseskendskab.
A har af forretningsmæssige  

 årsager etableret repræsentationskontorer i Norge, Finland og Danmark.
Det  

 danske kontor blev oprettet i 1984 med en ansat.
Lejekontrakten blev indgået  

 af  

 A.
Medarbejderne på kontoret i Danmark er ansat direkte af A.
Moderselskabet  

 C  

 i Schweiz har fastsat medarbejdernes stillingsbetegnelser og har udarbejdet  

 standard jobbeskrivelser for koncernens ansatte.
A har anvendt disse standard  

 jobbeskrivelser ved indgåelsen af ansættelsesaftalerne med de ansatte på  

 kontoret i Danmark.
Flere af medarbejderne på kontoret i Danmark har derfor  

 en  

 jobbeskrivelse, der ikke svarer til det faktisk udførte arbejde.
Lønnen  

 udbetales af A via selskabets danske bankkonto.
Nogle af de ansatte på  

 kontoret  

 i Danmark modtager fra A en bonus beregnet på baggrund af det danske  

 overskud,  

 dog maksimeret til et forud bestemt beløb.
Kontoret i Danmark havde i 1998,  

 1999, 2000 og 2001 henholdsvis 7, 8, 9 og 10 ansatte.
I 2002 var 14 personer  

 med følgende stillingsbetegnelser ansat: 1 Area Business Manager (ABM), 2  

 Product Managers (PM), 5 Key Account Managers (KAM), 1 Clinical Research  

 Specialist (CRS), 1 Senior Medical Advisor (SMA), 1 Office Manager (OM), 1  

 Regulatory Affairs Associate (RAA) og 2 Secretaries.
 A havde i 1998, 1999, 2000 og  

 2001 følgende antal ansatte:
1998 1999 2000 2001 Sverige 17 29 32 31 Danmark 7 8 9 10 Finland 7 9 10 11 Norge 7 8 12 13 I alt 39 54 63 65 Lønudgifterne til de ansatte  

 på kontoret i Danmark udgjorde i 1998, 1999, 2000 og 2001 henholdsvis  

 3.509.000  

 SEK, 3.341.000 SEK, 5.206.000 SEK og 6.106.000 SEK ekskl. sociale bidrag m.v.  

 ud af selskabets samlede lønudgifter på henholdsvis i alt 18.124.000 SEK,  

 20.847.000 SEK, 27.664.000 SEK og 30.904.000 SEK ekskl. sociale bidrag m.v.
Alt salg af koncernens  

 medicinalprodukter i Danmark varetages af A i Sverige.
Medicinalprodukterne  

 sælges direkte til en uafhængig dansk medicinalgrossist - D, som har  

 eneforhandlingsretten til koncernens produkter på det danske marked.
D  

 videresælger og distribuerer produkterne til apoteker og sygehuse.
Ordrer,  

 ordrebekræftelser, fakturaer, betalinger og leveringer m.v. foregår direkte  

 mellem A og D.
Hvis D sender en ordre til det danske kontor, videresender  

 kontoret ordren til hovedkontoret i Sverige.
Moderselskabet i Schweiz  

 fastsætter priser m.v. på produkterne.
Priserne overfor patienterne  

 fastsættes  

 ved lov i Danmark.
Der er ingen mulighed for rabatter.
De ansatte på kontoret i  

 Danmark informerer og rådgiver danske klinikker, læger, sygeplejersker og  

 andre  

 fagspecialister om koncernens produkter og indsamler data om det danske  

 medicinalmarked.
Dansk speciallovgivning tillader ikke, at koncernen har  

 kontakt med patienter.
Medarbejderne i Danmark har ikke kompetence til at  

 indgå  

 bindende salgsaftaler på As vegne.
 Repræsentationskontoret i  

 Danmark assisterer ifølge det oplyste hovedkontoret i Stockholm med f.eks.:
indsamle og videreformidle  

 informationer (f.eks. ordrer der modtages af As eneste danske kunde -  

 distributøren D), yde rådgivning/information  

 til læger og andre fagspecialister om koncernens eksisterende og nye  

 produkter  

 (f.eks. på en konference afholdt i Danmark med assistance fra det danske  

 kontor) afhjælpe medicinske spørgsmål  

 (spørgsmålet videresendes til hovedkontoret og nogle gange til moderselskabet  

 i  

 Schweiz alt efter karakteren af spørgsmålene.
Svar formidles af  

 repræsentationskontoret  

 til spørgeren), indsamle og videregive  

 markedsdata (hovedkontoret eller et af de øvrige koncernselskaber analyserer  

 informationen og udarbejder strategier på baggrund heraf), identificere potentielle  

 læger, der kunne have interesse i koncernens produkter (lægerne er ikke  

 koncernens kunder, da disse ikke køber medicin), oversætte dokumenter til/fra  

 dansk på vegne af hovedkontoret, bl.a. på grund af lovmæssige hensyn.
 Det svenske hovedkontor  

 varetager ifølge det oplyste bl.a. følgende funktioner:
Afgive tilbud Modtage og afgive  

 ordrebekræftelser Fakturering Bestilling, modtagelse og  

 levering af varer Varetage alle pengestrømme Besvare medicinske spørgsmål Indgå, forhandle og  

 underskrive alle typer aftaler (f.eks. lokale lejeaftaler) Planlægge salgsstrategier Salg af varer Bogføring Aftale priser og  

 tilskudsordninger med Sundhedsstyrelsen.
Skattemyndighedens afgørelse A er fra og med indkomståret  

 1999, omfattende selskabets regnskabsår 1. januar 1999 til 31. december 1999,  

 subjektiv begrænset skattepligtig til Danmark, jf. selskabsskattelovens § 2,  

 stk. 1, litra a, jf. artikel 5, stk. 1, og artikel 7 i den nordiske  

 dobbeltbeskatningsoverenskomst.
 Skattepligt i henhold til  

 selskabsskattelovens § 2, stk. 1, litra a, påhviler selskaber m.v., som nævnt  

 i  

 § 1, stk. 1, der har hjemsted i udlandet, for så vidt de udøver et erhverv  

 med  

 fast driftssted her i landet.
 Artikel 5, stk. 1, 2 og 5, i  

 den nordiske dobbeltbeskatningsoverenskomst er sålydende:
 1. Ved anvendelsen af denne  

 overenskomst betyder udtrykket fast driftssted et fast  

 forretningssted,  

 gennem hvilket et foretagendes virksomhed helt eller delvis udøves.
 2. Udtrykket fast  

 driftssted omfatter navnlig:
a) et sted, hvorfra et  

 foretagende ledes; b)  

 en filial; c)  

 et kontor; d)  

 en fabrik; e)  

 et værksted; og f)  

 en grube, en olie- eller gaskilde, et stenbrud eller ethvert andet sted, hvor  

 naturforekomster udvindes. 5. Uanset de foranstående  

 bestemmelser i denne artikel anses udtrykket fast driftssted for  

 ikke at  

 omfatte:
a)   anvendelsen  

 af indretninger udelukkende til oplagring, udstilling eller udlevering af  

 varer  

 tilhørende foretagendet; b)   opretholdelsen  

 af et varelager tilhørende foretagendet udelukkende til oplagring, udstilling  

 eller udlevering; c)   opretholdelsen  

 af et varelager, tilhørende foretagendet, udelukkende til bearbejdelse hos et  

 andet foretagende; d)   opretholdelsen  

 af et fast forretningssted udelukkende for at foretage indkøb af varer eller  

 indsamle  

 oplysninger til foretagendet; e)   opretholdelsen  

 af et fast forretningssted udelukkende for at udøve enhver anden virksomhed  

 for  

 foretagendet, der er af forberedende eller hjælpende karakter; f)   opretholdelsen  

 af et fast forretningssted udelukkende til samtidig udøvelse af flere af de i  

 litra a)  e) nævnte aktiviteter, forudsat at det faste forretningssteds  

 samlede virksomhed, der er et resultat heraf, er af forberedende eller  

 hjælpende karakter. Vurderingen af, om der er  

 tale om forberedende og hjælpende arbejde, skal ske ud fra selskabets  

 virksomhedsområde: salg af receptpligtig medicin, idet det afgørende er, om  

 aktiviteten udøvet for selskabet fra kontoret i København i sig selv udgør en  

 væsentlig og betydningsfuld del af selskabets virksomhed set i sin helhed,  

 jf.  

 punkt 24 i OECD´s kommentarer til artikel 5, stk. 4.
Selskabet har et kontor i  

 Danmark beliggende i København, hvor der i 2002 var 14 medarbejdere ansat.
Af  

 ansættelsesaftalen mellem en på kontoret i København ansat og selskabet  

 fremgår  

 følgende:
at personen ansættes som  

 Area Business Manager og er ansvarlig for, at hele selskabets  

 virksomhed i  

 Danmark foregår i overensstemmelse med gældende regler og bestemmelser, samt  

 at  

 den ansatte er selskabets repræsentant i brancheforening og overfor danske  

 myndigheder m.v., at den ansatte rapporterer til  

 E og er medlem af managementgruppen for den regionale virksomhed,  

 hvorved der  

 henvises til den aftalen vedlagte arbejdsbeskrivelse.
 Af den til ansættelsesaftalen  

 bilagte arbejdsbeskrivelse for Area Business Manager fremgår:
at den ansatte er den  

 ansvarlige overfor brancheorganisationer, for tilpasning af nye regler m.v., at den ansatte er ansvarlig  

 for gennemførelse af salgsmålene, som defineret af Area Business Unit, at den ansatte skal hjælpe  

 med at identificere konti for nøglekunder i området og i samarbejde med  

 Key  

 Account Managers, Product Specialist og Medical Liaison  

 Officer udvikle en  

 strategi og individuel kunde handlingsplan, at den ansatte skal  

 samarbejde med Area Business Unit for at udvikle og tilpasse  

 planer, bistå  

 implementeringen af unikke kundeprogrammer, vurdere yderligere service m.v., repræsentere Area Business  

 Unit perspektivisk ved at deltage i regionale og virksomheds møder m.v.
Ifølge ansættelsesaftalen er  

 den ansatte ansat som Area Business Manager, og selskabet har  

 oplyst, at en  

 Area Business Manager normalt har 3-4 personer under sig, som  

 normalt vil  

 bestå af en Product Manager, en Medical Specialist og  

 nogle Pharmaceutical  

 Consultants.
Den ansatte rapporterer til E og er medlem af  

 Management gruppen  

 for den regionale virksomhed m.v.
Selskabet sælger  

 receptpligtig medicin i de nordiske lande.
Selskabets køb af receptpligtig  

 medicin sker udelukkende fra koncernforbundne selskaber.
Selskabet producerer  

 ikke selv den receptpligtige medicin, men forestår alene salg heraf.
Salg af receptpligtig medicin  

 sker ved, at sælgere/producenter heraf gør læger m.v. opmærksomme på  

 selskabets  

 produkter.
Brugere af receptpligtig medicin har ikke kendskab til de på  

 markedet eksisterende produkter, men er afhængige af lægers kendskab hertil.  

 Grundlaget for salg af receptpligtig medicin er derfor, at de, der forestår  

 ordineringen heraf, har kendskab til de på markedet eksisterende produkter.  

 Afsætningen af selskabets produkter på det danske marked er således afhængig  

 af  

 de receptudstedendes kendskab hertil.
Valget af mærke af receptpligtig  

 medicin  

 træffes af en læge og ikke af den enkelte bruger.
Kontoret i København har  

 kontakt til klinikker, læger og sygeplejersker.
Kontorets målgruppe er læger  

 og  

 andre specialister, der kan påvirke patienter til at anvende koncernens  

 produkter.
En læge på kontoret koordinerer sammen med andre læger projekter i  

 Norden, England og Holland.
Nogle af de ansatte modtager en bonus beregnet på  

 baggrund af det danske overskud.
Personalet på kontoret i København udgør ca.  

 1/3 af personalet i Sverige.
Kontoret i København arrangerer kurser for  

 speciallæger,  

 der sponsoreres af A.
 Herefter og på baggrund af  

 ansættelsesaftalen og jobbeskrivelsen må kontoret i København anses for at  

 varetage forudsætningerne for, at salg til Danmark af de af selskabet  

 forhandlede pharmaceutiske produkter kan finde sted.
Aktiviteten udøvet fra  

 kontoret i København findes herefter at udgøre en væsentlig og betydningsfuld  

 del af selskabets virksomhed: salg af receptpligtig medicin, set i sin  

 helhed,  

 idet faktureringen fra Sverige til apoteksgrossisten findes at være afhængig  

 af  

 det arbejde, der udføres fra kontoret i København.
Faktureringen til  

 apoteksgrossisten er afhængig af sygehuses, apotekers m.v. bestillinger, som  

 er  

 afhængig af lægers receptudstedelse.
Den rådgivning/information, der fra  

 kontoret i København ydes til læger og andre fagspecialister om koncernens  

 produkter, er således afgørende for lægers m.v. valg af medicin ved  

 receptudstedelse.
Aktiviteten udøvet fra kontoret i København kan derfor ikke  

 anses for forberedende og hjælpende i forhold til selskabets virksomhed: salg  

 af receptpligtig medicin.
 Det svenske selskab A har  

 herefter et fast driftssted i Danmark, hvorfra foretagendets virksomhed  

 delvis  

 udøves, jf. selskabsskattelovens § 2, stk. 1, litra a, jf. artikel 5, stk. 1,  

 i  

 den nordiske dobbeltbeskatningsoverenskomst.
 Selskabets skattepligtige  

 indkomst for indkomståret 1999 er skønsmæssigt ansat til 890.000 kr.
Klagerens påstand og argumenter Selskabets repræsentant har  

 nedlagt påstand om, at A ikke har et fast driftssted i Danmark og derfor ikke  

 er begrænset skattepligtig til Danmark, idet aktiviteterne må anses for at  

 være  

 af forberedende og hjælpende karakter.
Den ansatte indkomst for indkomståret  

 1999 skal derfor ansættes til 0 kr.
Til støtte for påstanden har  

 repræsentanten bl.a. gjort gældende, at fast driftssted defineres efter den  

 nordiske dobbeltbeskatningsoverenskomsts artikel 5 og hjemles i  

 selskabsskattelovens § 2, stk. 1, litra a.
Efter dansk skatteret suppleres  

 principperne i den nordiske dobbeltbeskatningsoverenskomsts artikel 5 med  

 kommentarerne til OECDs Model Konventions artikel 5. A har et kontor i  

 København, hvorfra de ansatte i Danmark arbejder.
Der vil derfor som  

 udgangspunkt  

 være et fast driftssted i Danmark i henhold til den nordiske  

 dobbeltbeskatningsoverenskomsts artikel 5, stk. 2, litra c.
Dog vil A ikke  

 have  

 et fast driftssted i Danmark, hvis de funktioner, der udføres af kontoret i  

 Danmark, alene har karakter af forberedende og hjælpende arbejder, jf. den  

 nordiske dobbeltbeskatningsoverenskomsts artikel 5, stk. 5, litra e.
A vil i  

 dette tilfælde kun have et repræsentationskontor i Danmark og derved ikke  

 være  

 begrænset skattepligtig i henhold til selskabsskattelovens § 2, stk. 1, litra  

 a.
Skattemyndigheden har ikke  

 anset As danske aktivitet for at være af forberedende eller hjælpende  

 karakter.
Dette vurderes især på baggrund af den formelle jobbeskrivelse,  

 funktionerne i Danmark og antallet af ansatte i Danmark.
Ud fra en  

 helhedsvurdering er skattemyndighedens opfattelse, at den danske aktivitet  

 udgør en væsentlig del af As  

 kernevirksomhed, som er salg af receptpligtig medicin.
Dette skal ses i  

 lyset af As danske kontors kontakt til danske læger og andet personale,  

 der  

 kan påvirke danske patienters valg af receptpligtig medicin.  

 Skattemyndigheden  

 har på denne baggrund fundet en nær tilknytning mellem det danske kontors  

 funktioner og salget foretaget fra A i Sverige til distributøren D i Danmark.  

 Distributøren sælger ikke medicin direkte til danske patienter.
Det danske  

 repræsentationskontor udfører imidlertid kun forberedende og hjælpende  

 arbejder  

 for det svenske hovedkontor.
Repræsentationskontorets arbejder kan delvist  

 bære  

 præg af en koordinering af hovedkontorets salgsindsats.  

 Repræsentationskontoret  

 i Danmark er dog ikke direkte involveret i salget af As produkter.  

 Salgskoordinerede arbejder medfører ifølge praksis ikke fast driftssted, jf.  

 Landskatterettens kendelse af 7. oktober 1997 i LSRM 1978.93, hvor  

 Landsskatteretten  

 fandt, at et amerikansk firma ikke havde fast driftssted i Danmark, da det  

 danske repræsentationskontor alene forestod salgskoordinerende arbejder.
Der  

 er  

 ingen sælgere knyttet til det danske repræsentationskontor, og de  

 hjælpefunktioner, som er salgsrelaterede eller salgskoordinerende for  

 hovedkontoret, er primært at formidle informationer mellem hovedkontoret og  

 distributøren, når dette er nødvendigt.
Dette sker dog sjældent, da kontakten  

 til distributøren er hos hovedkontoret.
Indsamlede informationer til  

 belysning  

 af det danske marked behandles og analyseres i Sverige af hovedkontoret.
Det  

 danske repræsentationskontor formidler de indsamlede informationer.
Repræsentationskontorets  

 arbejder kan endvidere delvist bære præg af reklame og rådgivning om  

 produkternes anvendelse overfor læger m.fl., der kan påvirke potentielle  

 slutbrugere (patienter). Rådgivning om produkternes anvendelse medfører  

 ifølge  

 praksis ikke fast driftssted, jf.
Landsskatterettens kendelse af 15. marts  

 1991  

 i TfS 1991.309, hvor Landsskatteretten fandt, at et udenlandsk selskab, der  

 etablerede et kontor i Danmark, hvorfra der ydes reklame og rådgivning om  

 produkternes anvendelse overfor potentielle kunder, ikke havde fast  

 driftssted  

 i Danmark.
Endvidere kan henvises til Landsskatterettens kendelse af 19. juni  

 2002 i TfS 2002.730, hvor Landsskatteretten fandt, at en daglig leder af et  

 dansk repræsentationskontor ikke var AM- bidragspligtig, da den udenlandske  

 arbejdsgiver ikke havde fast driftssted i Danmark.
I afgørelsen tages der  

 stilling til repræsentationskontorets faktiske funktioner, hvor det efter en  

 samlet konkret vurdering ikke kan anses for at være begrænset skattepligtig  

 efter selskabsskattelovens § 2, stk. 1, litra a.
Det danske  

 repræsentationskontor  

 ydede teknisk vejledning vedrørende selskabets produkter.
De  

 hjælpefunktioner,  

 som er salgsrelaterede for det danske repræsentationskontor, er primært at  

 videreformidle information mellem hovedkontoret og potentielle læger m.fl.,  

 der  

 kan have interesse i As produkter.
Afholdelse af kurser og lignende er  

 for at  

 reklamere for As produkter og at yde rådgivning til læger m.fl., der  

 kan  

 påvirke potentielle patienter, om produkternes anvendelse.
Det danske  

 repræsentationskontor er reelt uden beslutningskompetance.
Det danske repræsentationskontor  

 besidder ingen ledelsesmæssige kompetencer, ud over at der af sagens natur  

 vil  

 bestå en hierarkisk opbygning af kontoret, og derfor er der en lokal ansat  

 med  

 det daglige ansvar for medarbejderne på det danske repræsentationskontor.  

 Denne  

 person har dog ikke reelle ledelsesmæssige beføjelser, da f.eks. ansættelse  

 af  

 personale til det danske repræsentationskontor foretages af direktøren i  

 Sverige.
De reelle instruktionsbeføjelser ligger implicit i Sverige og kun  

 formelt i Danmark, f.eks. når en dansk ABM instruerer en dansk sekretær.
Når  

 der ingen reelle instruktionsbeføjelser er i Danmark, medfører det i praksis,  

 at der ikke foreligger fast driftssted, jf. modsætningsvist  

 Landsskatterettens  

 kendelse af 22. november 2000 i TfS 2001.275, hvor Landsskatteretten fandt,  

 at  

 en supervisor, der udførte ledelsesmæssigt arbejde i Hong Kong ikke skulle  

 betale AM-bidrag i Danmark, da der som følge af hans beslutningskompetance  

 konstateredes fast driftssted i Hong Kong.
Det danske repræsentationskontor  

 kan  

 på ingen måde binde det svenske hovedkontor, hvilket understreger  

 indskrænkningerne i kontorets kompetence.
Der henvises til Landsskatterettens  

 kendelse af 15. november 1988 i TfS 1989.165), hvor Landsskatteretten fandt,  

 at  

 et tysk selskab ikke fik fast driftssted i Danmark ved at etablere et lokalt  

 varelager og lade ansatte administrere driften deraf på trods af, at  

 Ligningsrådet mente, at lagerfunktionen også omfattede hovedparten af de  

 funktioner, der er knyttet til salgsvirksomheden.
Antallet af ansatte i det  

 danske repræsentationskontor fastsættes efter As forretningsmæssige  

 behov for  

 repræsentation i Danmark.
Antallet af ansatte i det danske  

 repræsentationskontor kan næppe i sig selv begrunde fast driftssted for A i  

 Danmark, hvilket der heller ikke findes praksis for.
Forholdet kan alene  

 antyde  

 graden af det faste sted, hvorfra virksomheden drives.
Dette er  

 ej heller bestridt,  

 men da funktionerne udført af det danske repræsentationskontor kvalificerer  

 som  

 forberedende og hjælpende arbejder, fritages selskabet for den begrænsede  

 skattepligt i henhold til selskabsskattelovens § 2, stk. 1, litra a.
I praksis har dansk skatteret  

 fundet støtte i en opfattelse af substans frem for formalitet.
Derfor ses der  

 skattemæssigt på de faktiske forhold, og kvalifikationen sker på baggrund af  

 disse faktiske forhold og ikke ud fra sagens formaliteter.
Koncernen har  

 standardiseret jobbeskrivelserne, og derfor vil disse i praksis ikke beskrive  

 de faktiske forhold, når der f.eks. er tale om et repræsentationskontor, da  

 denne juridiske struktur naturligvis kræver indskrænkninger i funktionerne  

 udført af repræsentationskontoret.
Koncernen har efterfølgende ændret politik  

 vedrørende standardiseringen af jobbeskrivelserne i erkendelse af, at der er  

 behov for landespecifikke ændringer.
Standard jobbeskrivelserne er således  

 alene en formel beskrivelse, mens de faktiske forhold på  

 repræsentationskontoret  

 i realiteten afviger væsentligt fra standarden.
Da der skatteretligt bør ses  

 på  

 de faktiske forhold, er det uden betydning, at jobbeskrivelserne formelt er  

 misvisende med hensyn til dens beskrivelse.
 A er derfor ikke begrænset  

 skattepligtig til Danmark i henhold til selskabsskattelovens § 2, stk. 1,  

 litra  

 a, da det danske repræsentationskontor alene udfører forberedende og  

 hjælpende  

 arbejder for det svenske hovedkontor, jf. den nordiske  

 dobbeltbeskatningsoverenskomsts artikel 5, stk. 4, litra e.
Landsskatterettens bemærkninger og begrundelse Det fremgår af  

 selskabsskattelovens § 2, stk. 1, litra a, at selskaber og foreninger m.v.  

 som  

 nævnt i § 1, stk. 1, der har hjemsted i udlandet, er begrænset skattepligtige  

 til Danmark, såfremt de udøver et erhverv med fast driftssted her i landet  

 eller deltager i en erhvervsvirksomhed med fast driftssted her.
 Med hensyn til afgrænsningen  

 af begrebet fast driftssted lægges der vægt på formuleringen af  

 OECD  

 Modeloverenskomstens artikel 5 og de hertil knyttede kommentarer, jf. punkt  

 15  

 i cirkulære nr. 136 af 7. november 1988 til selskabsskatteloven.
 A´s  

 erhvervsvirksomhed består i salg af receptpligtige medicinprodukter i de  

 nordiske lande, herunder Danmark, og administration af patenter og varemærker  

 med tilknytning til disse produkter.
Ordrer, ordrebekræftelser,  

 fakturaer, betalinger og leveringer m.v. foregår direkte mellem A, Sverige,  

 og  

 D, Danmark.
Bindende salgsaftaler indgås af A i udlandet.
Moderselskabet C i  

 Schweiz fastsætter priser m.v. på produkterne.
 Det  

 arbejde, som de ansatte på kontoret i København har udført i Danmark i form  

 af  

 dels at informere og rådgive danske klinikker, læger, sygeplejersker og andre  

 fagspecialister om koncernens produkter dels at indsamle data om det danske  

 medicinalmarked, må anses for at være af hjælpende og (salgs)forberedende  

 karakter og ikke en del af selskabets almindelige forretningsvirksomhed.
 Selv  

 om det svenske selskab i 1984 oprettede et kontor i Danmark, finder retten  

 herefter, at selskabets almindelige forretningsvirksomhed ikke udøves gennem  

 kontoret i Danmark, og at selskabet derfor ikke har fast driftssted i Danmark  

 i  

 indkomståret 1999 i henhold til selskabsskattelovens § 2, stk. 1, litra a,  

 jf.  

 artikel 5 i den nordiske dobbeltbeskatningsoverenskomst af 23. september  

 1996.
 Selskabet er derfor ikke  

 begrænset skattepligtig til Danmark i indkomståret 1999 i henhold til  

 kildeskattelovens  

 § 2, stk. 1, litra a.
