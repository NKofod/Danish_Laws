Landsskatteretskendelse vedr. kontor i privatbolig Klagen vedrører fradrag for  

 erhvervsmæssigt benyttet lokale i privatboligen.
Landsskatterettens afgørelse Personlig  

 indkomst Skatteankenævnet har ikke  

 godkendt fradrag for kontor i privatboligen.
Klageren har selvangivet fradrag  

 med 8.941 kr.
 Landsskatteretten godkender  

 fradrag med 8.941 kr.
Sagens oplysninger Klageren driver virksomheden  

 B.
Virksomheden beskattes under anvendelse af virksomhedsordningen og havde i  

 2002 en omsætning på 566.338 kr.
Virksomheden drives fra  

 klagerens bopæl, hvoraf en del er ombygget til professionelt musikstudie.  

 Virksomhedens aktiviteter går ud på at producere egne musik- og sangværker,  

 samt at producere færdige masterbånd med forskellige kunstnere på basis af  

 egne  

 eller andres kompositioner.
Derudover foretages markedsføringsarbejde og  

 promovering over for pladeselskaber, managere, forlag, producere mv.
Virksomhedens studie,  

 gæsteværelse og sangboks er beliggende i en separat bygning.
Klageren har  

 fået  

 fradrag for sine omkostninger hertil.
Virksomhedens kontor er placeret i  

 bopælens  

 hovedbygning.
Der er tale om et rum på 28 m2  

 indeholdende to  

 skriveborde, tre reoler, bord til opbevaring, cd-reoler, kommode med skuffer  

 indeholdende kontorartikler, fax/printer, pc, telefon, stol til mødegæster.  

 Huset indeholder desuden en stor stue, entre, køkken, tre værelser og bad.  

 Der  

 er to indgange til kontoret, én fra stuen og én fra køkkenet.
Boligens  

 samlede  

 areal er opgjort til 253 m2.
Klagerens samlever har fra  

 2002 også været ansat i virksomheden.
Husstanden består udover klageren og  

 samleveren af 2 børn født i henholdsvis 1987 og 1991.
Skatteankenævnets  

 afgørelse Det selvangivne fradrag for  

 erhvervsmæssigt benyttet lokale i privatboligen er ikke godkendt.
 Skatteankenævnet har lagt til  

 grund, at det ved besigtigelse af lokalet ikke er konstateret, at lokalet har  

 skiftet karakter, således at lokalet ikke kan anvendes til opholdsrum mv.  

 Fradrag  

 kan kun foretages, dersom lokalet anvendes erhvervsmæssigt i væsentligt  

 omfang  

 og er indrettet således, at det ikke kan benyttes privat.
Der er henvist til  

 statsskattelovens § 6, stk. 1, litra a, og ligningsvejledningens pkt.
A.F.  

 1.10. Ligeledes er der henvist til TfS 2002.181, nu stadfæstet af Højesteret  

 i  

 TfS 2003.931 H.
Klagerens påstand og  

 argumenter Der er fremsat påstand om, at  

 der godkendes fradrag for lejeudgifter med 8.941 kr.
Der er tale om et kontor, der  

 udelukkende anvendes erhvervsmæssigt for klagers selvstændige virksomhed.  

 Kontoret benyttes i væsentligt omfang til alle administrative opgaver og er  

 det  

 eneste sted, hvor disse opgaver kan løses.
Kontoret anvendes 4-12 timer  

 dagligt.  

 De varetagne opgaver er Arkivering, registrering og  

 ajourføring af alle musikværker til forvaltningsselskaber, KODA, NcB, Gramex  

 mv.
 Korrespondance med  

 pladeselskaber, produktionsselskaber, publishing managers, sangskrivere og  

 udøvende artister.
 Internetoverførsel og  

 forsendelse af musikværker, som er en meget basal forretningsgang i  

 virksomheden.
 Tekster til komponerede  

 værker renskrives og arkiveres.
 Download af updates fra  

 internettet til drivere og andet musiktilbehør, der løbende udvikles, for at  

 musikprogrammerne i studiet kan køre optimalt.
 Download af musiksoftware.
 Køb af musiksoftware via  

 internettet.
 Backup af musikfiler.
 Regnskabsføring, bogholderi,  

 budgetplanlægning, fakturering.
 Skriftlige og mundtlige  

 kontraktforhandlinger med samarbejdspartnere pr. e-mail, telefon, fax.
 Møder med kunstnere.
 Kundekartotek og  

 kundedatabaseopdatering og vedligeholdelse.
 Research på nye kundeemner og  

 igangsættelse af nye initiativer i virksomheden.
 Planlægning og ajourføring af  

 studiebooking.
 Indkøb og betaling af  

 studiegrej.
 Planlægning af møder og  

 rejser.
 Studiebooking.
 Husstandens børn har andre  

 pcer og må under ingen omstændigheder anvende kontoret eller opholde  

 sig der.
Et kontor må nu engang  

 indrettes som et kontor for at fungere som sådant, og et kontor er ikke  

 radikalt  

 anderledes end normale opholdsrum.
Rummet er imidlertid indrettet med alt,  

 hvad  

 der hører til for at udføre kontorarbejdet og for at være egnet til at  

 modtage  

 kunder.
Der bør ikke være forskel på, om kontoret ligger i en selvstændig  

 bygning eller i hovedbygningen.
 Det understreges, at det ikke  

 er nødvendigt at gå gennem kontoret for at bevæge sig rundt i den øvrige  

 bolig.  

 Det bør ikke alene være udslagsgivende for at godkende fradrag, at der er en  

 teoretisk mulighed for, at rummet kan benyttes udenfor arbejdstiden.
 Den dom, som skatteankenævnet  

 har henvist til i TfS 2002.181, kan ikke sammenlignes med denne sag, da der  

 her  

 er tale om, at kontoret er klagerens eneste kontorarbejdsplads.
Landsskatterettens  

 bemærkninger og begrundelse I henhold til  

 statsskattelovens § 6, stk. 1, litra a, kan udgifter, som i årets løb er  

 anvendt til at erhverve, sikre og vedligeholde indkomsten, herunder ordinære  

 afskrivninger, fradrages.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette  

 kræver, dels at udgiftsafholdelsen ligger inden for de naturlige rammer af  

 virksomheden, dels at udgiften ikke kan karakteriseres som en privatudgift,  

 som  

 er indkomstopgørelsen uvedkommende.
 Efter praksis er fradrag for  

 udgifter til arbejdsværelse i skatteyderens egen bolig betinget af, at  

 arbejdets  

 art og omfang bevirker, at værelset kan anses for et særskilt arbejdsværelse,  

 der ikke hører med til boligens almindelige opholdsrum.
Det må anses for godtgjort,  

 at klagerens kontor udelukkende anvendes erhvervsmæssigt.
Der er herved lagt  

 vægt på, at virksomheden er klagerens eneste indtægtskilde, og at den drives  

 fra klagerens bolig.
Arten og omfanget af arbejdet gør derfor, at klageren  

 anvender kontoret i et ikke ubetydeligt omfang i forbindelse med den  

 selvstændige virksomhed.
Kontoret anses derfor for uegnet til privat  

 anvendelse.
 Landsskatteretten godkender  

 fradrag med 8.941 kr.
