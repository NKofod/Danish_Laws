 I medfør af § 25, stk. 2, i lov nr. 72 af 14. marts 1934 om udøvelse af  

 lægegerning fastsætter indenrigsministeriet herved følgende:
§ 1 Det er forbudt personer, der ikke har autorisation som læge eller anden i  

 lovgivningen hjemlet særlig adkomst, at anvende diathermi i form af  

 elektrokoagulation til fjernelse af svulster, vorter, modermærker,  

 tatoveringer og lignende.
Ved elektrokoagulation forstås i denne  

 bekendtgørelse behandling med diathermistrømme (højfrekvente, forholdsvis  

 lavspændte, elektriske vekselstrømme) under anvendelse af en aktiv elektrode  

 (behandlingselektroden) i form af en nål, kugle, slynge eller lignende, idet  

 der der ved behandlingen søges opnået en lokal, destruktiv virkning på vævet.
 Elektrokoagulation til fjernelse af generende hårvækst (epilation) er dog  

 stadig tilladt.
§ 2 Det er forbudt de i § 1 nævnte personer at give behandling med  

 mikrobølgediathermiapparater, hvorved i denne bekendtgørelse forstås  

 kortbølgediathermiapparater, der arbejder med en frekvens over 300 Mhz  

 (bølgelængde under 1 meter).
§ 3 Det er forbudt de i § 1 nævnte personer at give behandling med  

 ultralydapparater.
§ 4 Overtrædelse af denne bekendtgørelse straffes i henhold til lægelovens §  

 25 med hæfte eller fængsel i indtil 1 år, under formildende omstændigheder  

 med bøde.
§ 5 Denne bekendtgørelse træder i kraft den 1. juli 1954. Fra samme tidspunkt  

 ophæves indenrigsministeriets bekendtgørelse nr. 427 af 25. september 1943 om  

 forbud mod anvendelse af visse former for diathermi.
 INDENRIGS- OG BOLIGMINISTERIET, DEN 1.  

 JUNI 1954.
Johs.
Kjærbøl.
 /Lorck.
