Resumé På vegne af en jugoslavisk statsborger med dansk  

 opholdstilladelse klagede en advokat til ombudsmanden over  

 Indenrigsministeriets stadfæstelse af Udlændingestyrelsens afslag på en  

 ansøgning om fremmedpas.
Begrundelsen for afslaget var at styrelsen efter  

 fast  

 praksis ikke udstedte fremmedpas medmindre der forelå skriftlig dokumentation  

 for at ansøgere ikke var i stand til at skaffe sig pas eller anden  

 rejselegitimation.
Det fremgik af sagens akter at den jugoslaviske statsborger ved  

 gentagne skriftlige og telefoniske henvendelser til den jugoslaviske  

 ambassade  

 havde forsøgt at få den af Indenrigsministeriet udbedte skriftlige  

 dokumentation.
På den baggrund bad ombudsmanden Indenrigsministeriet om at  

 udtale sig om myndighedernes erfaringer med hensyn til mulighederne for  

 statsborgere fra det tidligere Jugoslavien for at få udstedt  

 nationalitetspas.  

 Herunder mulighederne for at fremlægge skriftlig dokumentation for at det  

 ikke  

 kunne lade sig gøre at få udstedt nationalitetspas.
Indenrigsministeriet meddelte herefter at Udlændingestyrelsen  

 efter fornyet gennemgang af sagen havde besluttet at udstede fremmedpas til  

 den  

 pågældende.
Endvidere oplyste ministeriet at styrelsen foretog en ændring af  

 praksis med hensyn til statsborgere fra det tidligere Jugoslavien der var  

 indrejst i landet som asylsøgere eller med "gamle" pas udstedt i  

 det  

 tidligere Jugoslavien. (J.nr. 1996-540-649).
Dansk fremmedpas.
Krav til ansøger om dokumentation.  

 Officialprincippet En advokat (B) klagede på  

 vegne af en jugoslav med dansk opholdstilladelse (A) over at  

 Indenrigsministeriet afslog A's ansøgning om dansk fremmedpas.
 I anledning af klagen udtalte  

 Udlændingestyrelsen den 29. april 1996 følgende:
 "...
 Udlændingestyrelsen (skal)  

 herved oplyse, at (A) indrejste til Danmark den 04.01.1993, hvorefter han ved  

 henvendelse til de danske myndigheder indgav ansøgning om asyl her i landet.
 Den 28.04.1993 indgik (A)  

 ægteskab med en dansk statsborger, på hvilket grundlag han den 16.08.1993  

 blev  

 meddelt opholdstilladelse med henblik på varigt ophold efter udlændingelovens  

 §  

 9, stk. 1, nr. 2.
 Den 07.07.1993 frafaldt (A)  

 sin ansøgning om opholdstilladelse efter udlændingelovens § 7.
 Den 31.08.1993 indgav (A)  

 ansøgning om rejselegitimation med henvisning til, at han ikke havde mulighed  

 for ved sit hjemlands myndigheder at få udstedt pas, idet han ikke havde  

 aftjent sin værnepligt.
 Ved brev af 03.11.1993  

 anmodede styrelsen (A) om at fremsende skriftlig dokumentation for, at han  

 ikke  

 kunne få udstedt nationalitetspas ved sit hjemlands herboende repræsentation.
 Den 02.03.1994 indgav (A)  

 påny ansøgning om rejselegitimation for udlændinge, i hvilken forbindelse han  

 oplyste, at det ikke var muligt at opnå den ønskede dokumentation, idet den  

 jugoslaviske ambassade over for ham havde tilkendegivet, at man ikke ville  

 udstede sådanne erklæringer.
 Ved brev af 14.03.1994  

 meddelte styrelsen (A) afslag på ansøgningen om rejselegitimation, idet han  

 ikke havde fremlagt dokumentation for ikke at kunne få udstedt  

 nationalitetspas.
 Ved forkyndelsen den  

 21.03.1994 klagede (A) over den trufne afgørelse til Indenrigsministeriet,  

 der  

 ved brev af 04.05.1994 stadfæstede afgørelsen med samme begrundelse som  

 styrelsen.
 Den 25.07.1994 indgav (A)  

 atter ansøgning om rejselegitimation, idet ansøgningen var vedlagt brev fra  

 den  

 jugoslaviske ambassade, hvoraf det angiveligt skulle fremgå, at ambassaden  

 ikke  

 ville udstede nationalitetspas til den pågældende på grund af manglende  

 aftjening af værnepligt.
Ved brev af 27.02.1995  

 meddelte styrelsen (A), at hans ansøgning ikke kunne imødekommes, idet det  

 ikke  

 fremgik af det fremlagte brev, at det vedrørte ham.
Styrelsen fandt det  

 herefter fortsat ikke godtgjort, at (A) ikke ved henvendelse til den  

 jugoslaviske ambassade ville kunne få udstedt nationalitetspas.
 Den 28.04.1995 fremsendte  

 advokat (B) på (A)'s vegne kopi af brev af 16.03.1995 til den jugoslaviske  

 ambassade, idet advokat (B) oplyste, at det ikke havde været muligt at formå  

 ambassaden til at besvare henvendelser om udstedelse af nationalitetspas til  

 (A).
 Ved brev af 22.05.1995  

 oplyste advokat (B) endvidere, at (A)'s ægtefælle ved telefonisk henvendelse  

 til den jugoslaviske ambassade havde fået oplyst, at der ikke kunne udstedes  

 nationalitetspas til (A), idet denne havde ansøgt om asyl her i landet.
 Styrelsen meddelte herefter  

 den 28.08.1995 (A) afslag på ansøgningen om rejselegitimation, idet man  

 henviste til, at denne ikke havde været i stand til at fremlægge skriftlig  

 dokumentation for, at han ikke kunne opnå nationalitetspas.
 Ved brev af 11.09.1995 påklagede  

 advokat (B) på (A)'s vegne denne afgørelse til Indenrigsministeriet, der den  

 16.02.1996 stadfæstede afgørelsen med henvisning til styrelsens begrundelse  

 herfor.
 Styrelsen skal herefter  

 oplyse, at man fortsat kan henholde sig til sin afgørelse af 28.08.1995.
 Der henvises herved til, at  

 det efter styrelsens faste praksis er en forudsætning for at imødekomme en  

 ansøgning om rejselegitimation for udlændinge, at der fremlægges skriftlig  

 dokumentation for, at ansøgeren ikke er i stand til at skaffe sig pas eller  

 anden rejselegitimation.
 Idet (A) ikke har været i  

 stand til at fremlægge dokumentation for, at det ved henvendelse til den  

 jugoslaviske ambassade i København eller direkte til de pasudstedende  

 myndigheder i Jugoslavien ikke er muligt at få udstedt nationalitetspas,  

 finder  

 styrelsen således ikke grundlag for at ændre afgørelsen af 28.08.1995.
..." Det fremgik af sagens akter  

 at A havde forsøgt at fremme sagen om rejselegitimation fra de jugoslaviske  

 myndigheder på følgende måde:
I ansøgning om rejselegitimation  

 modtaget i Direktoratet for Udlændinge den 3. marts 1994 oplyste A at han  

 ikke  

 havde aftjent værnepligt.
Han oplyste at han havde talt med ambassaden, men  

 havde fået oplyst at de ikke giver dokumentation. (Jeg har forstået denne  

 oplysning således at ambassaden efter A's oplysning ikke gav skriftligt  

 afslag  

 på ansøgninger om rejselegitimation). Ved forkyndelsen af direktoratets  

 afslag den 21. marts 1994 oplyste A at man ikke havde kunnet formå ambassaden  

 til at give skriftligt svar på forespørgsler.
Den 28. juli 1994 modtog  

 Direktoratet for Udlændinge A's nye ansøgning om rejselegitimation.
Som  

 begrundelse for at han ikke kunne få nationalitetspas, henviste han til at  

 han  

 ikke havde aftjent værnepligt.
A vedlagde et brev af 5. juli 1994 fra den  

 jugoslaviske republik. (Jeg formodede at brevet er skrevet på serbokroatisk).  

 Ifølge et håndskrevet notat i sagen står der i dette brev at ambassaden ikke  

 vil udstede pas idet A i hjemlandet ikke havde arbejde og ikke var under  

 uddannelse.
A kunne få pas hvis han ville rejse tilbage til Jugoslavien.
Der er i sagen også et notat  

 af 16. december 1994 om en telefonsamtale som en medarbejder i Direktoratet  

 for Udlændinge har haft med en medarbejder på den jugoslaviske ambassade som  

 stod som underskriver på brevet fra ambassaden.
Ifølge dette notat oplyste  

 ambassaden at man ikke, i hvert fald ikke officielt, skriver til folk om  

 muligheden for at få pas.
Direktoratets medarbejder opfattede i øvrigt på  

 baggrund af samtalen at ambassaden alene er et ekspeditionskontor for  

 pasansøgninger.
Det meste ambassaden oplyser når der indgives pasanmodninger,  

 er vedrørende sagsbehandlingstiden.
Ambassademedarbejderen kunne ikke afvise  

 at  

 en af hans medarbejdere havde skrevet et sådant brev på eget initiativ, men  

 ham  

 bekendt var der ikke udgået breve fra ambassaden med afslag på pasanmodning.
Den 28. april 1995 sendte A's  

 advokat, advokat B, til Direktoratet for Udlændinge kopi af et brev af 16.  

 marts 1995 fra ham til den jugoslaviske ambassade.
I brevet til ambassaden  

 skrev advokaten følgende:
 "Som advokat for (A),  

 der er jugoslavisk statsborger og nu er bosiddende i Danmark, efter at have  

 indgået ægteskab med dansk statsborger, skal jeg herved tillade mig at ansøge  

 om, at der udstedes nationalitetspas til min klient.
 Jeg tillader mig at vedlægge  

 bekræftede kopi af fødselsattest, idet jeg endvidere vedlægger ansøgning i 2  

 eksemplarer underskrevet af min klient samt 2 pasfotos i sort/hvidt.  

 Endvidere  

 vedlægges bekræftet kopi af erklæring fra arbejdsgiver samt kopi af min  

 klients opholds- og arbejdstilladelse, hvoraf hans personnummer fremgår.
Jeg skal oplyse, at min  

 klient ankom til Danmark uden pas, som han ikke medbragte på grund af  

 problemerne i Deres land.
Af hensyn til min klients 'bevægelighed' er det  

 nødvendigt med udstedelse af passet, hvorfor dette venligst snarest bedes  

 fremsendt.
Måtte De ønske yderligere  

 oplysninger, er jeg til tjeneste, idet eventuelt gebyr for udstedelsen bedes  

 oplyst." Advokaten oplyste at han  

 havde rykket for svar den 4. april 1995, men ikke havde fået svar.
Derfor bad  

 han om at der nu blev udstedt dansk fremmedpas til A.
Den 22. maj 1995 oplyste  

 advokaten i et brev til Direktoratet for Udlændinge at A's ægtefælle  

 telefonisk  

 havde været i forbindelse med den jugoslaviske ambassade.
Ambassaden havde  

 meddelt hende at advokatens brev af 16. marts 1995 ikke ville blive besvaret,  

 og at nationalitetspas ikke ville blive udstedt da A havde ansøgt om asyl.
Under en telefonsamtale den  

 21. juni 1995 mellem A's ægtefælle og en medarbejder i Direktoratet for  

 Udlændinge spurgte ægtefællen til ansøgningen om fremmedpas.
Under  

 telefonsamtalen gentog ægtefællen de ovenfor nævnte oplysninger fra  

 ambassaden,  

 og medarbejderen i direktoratet lovede at overveje sagen.
 Advokat B opfordrede i sin  

 klage af 11. september 1995 over Direktoratet for Udlændinges afslag  

 Indenrigsministeriet til selv at rette henvendelse til den jugoslaviske  

 ambassade for ad denne vej at få A's fremstilling verificeret.
 I Indenrigsministeriets  

 afslag af 16. februar 1996 skrev ministeriet følgende:
"Efter  

 udlændingebekendtgørelsen § 6, stk. 2, udstedes dansk fremmedpas til  

 udlændinge, der har tidsubegrænset opholdstilladelse eller opholdstilladelse  

 i  

 medfør af udlændingelovens § 7 og 8, såfremt udlændingen ikke er i stand til  

 at  

 skaffe pas eller anden rejselegitimation og ikke er berettiget til dansk  

 rejsedokument for flygtninge.
Til andre udlændinge kan dansk fremmedpas  

 udstedes under tilsvarende betingelser.
 I den anledning skal man  

 meddele, at Indenrigsministeriet efter en gennemgang af sagen ikke finder  

 grundlag for at ændre Direktoratet for Udlændinges afgørelse af 28. august  

 1995.
Indenrigsministeriet kan i  

 den forbindelse tiltræde Direktoratet for Udlændinges begrundelse for  

 afgørelsen.
Indenrigsministeriet har i den forbindelse lagt vægt på, at der  

 fortsat ikke foreligger skriftlig dokumentation for, at Deres klient ikke vil  

 kunne få udstedt gyldigt nationalitetspas.
Det, De har anført i Deres  

 brev af 11. september 1995, kan efter Indenrigsministeriets opfattelse ikke  

 føre til et andet resultat." I en skrivelse til  

 Indenrigsministeriet skrev jeg følgende:
"På baggrund af dette  

 sagsforløb beder jeg Indenrigsministeriet om at udtale sig om myndighedernes  

 erfaringer og oplysninger med hensyn til mulighederne for statsborgere fra  

 det  

 tidligere Jugoslavien for at få udstedt nationalitetspas.
Herunder beder jeg  

 om  

 myndighedernes erfaringer og oplysninger om mulighederne for at fremlægge  

 skriftlig dokumentation for at det ved henvendelse til den jugoslaviske  

 ambassade i København eller direkte til de pasudstedende myndigheder i  

 Jugoslavien ikke har været muligt at få udstedt nationalitetspas.
Jeg  

 henviser  

 herved til den nuværende situation i det tidligere Jugoslavien.
 Jeg beder om at  

 Indenrigsministeriet forinden indhenter Udlændingestyrelsens udtalelse om  

 disse  

 spørgsmål.
