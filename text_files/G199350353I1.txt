Formålet med registeret er at give kommunerne adgang til oplysninger, som indberettes af den indeholdelsespligtige til de statslige Told- og skattemyndigheder i medfør af Skattekontrolloven, samt at lette kommunens administrative opgaver i forbindelse med udbetaling af offentlige ydelser, sagsopfølgning samt skattekontrol og opkrævning af restancer til det offentlige.
Personkreds: Registeret må kun indeholde oplysninger om personer m.v., der modtager - eller inden for de seneste 18 måneder har modtaget overførselsindkomster fra Statens Uddannelsesstøtte eller arbejdsløshedskasser.
Registeret må endvidere indeholde oplysninger om A-indkomst for personer, der søger, modtager eller inden for de seneste 18 måneder har modtaget offentlige ydelser.
 Ikrafttrædelsesdato: 15/11/1993. Erstatter tidligere forskrifter.
