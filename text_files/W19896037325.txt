 Skurpenge udbetalt i henhold til faglig overenskomst men inkluderet i  

 den almindelige timeløn, blev anset for et generelt løntillæg, og der kunne  

 derfor ikke godkendes fradrag for skurpenge.
 A klagede for indkomståret 1986 over, at de stedlige skattemyndigheder  

 ikke havde godkendt hans fradrag for skurpenge, 220 dage a 22 kr., i alt  

 4.840 kr., idet beløbene ikke var udspecificeret på klagerens lønsedler,  

 hvorfor tillæggets størrelse og dageantallet ikke havde kunnet fastslås.
 Klageren var endvidere ikke anset for berettiget til fradrag for  

 udearbejde, da ekstraudgifter i forbindelse hermed ikke var dokumenteret  

 eller sandsynliggjort.
 Det var oplyst, at klageren under sin ansættelse som chauffør på en  

 maskinstation havde fået udbetalt skurpenge, men disse var inkluderet i  

 timelønnen.
 Klagerens faglige organisation påstod fradraget for skurpenge godkendt  

 under hensyn til, at skurpengene var udbetalt i henhold til en faglig  

 overenskomst, som var gældende for klageren.
 Landsskatteretten fandt - under hensyn til, at skurpengene havde været  

 inkluderet i klagerens almindelige timeløn - at udbetalingen heraf måtte  

 betragtes som et generelt løntillæg, hvorfor klageren ikke kunne indrømmes  

 fradrag herfor.
 Efter det oplyste om klagerens arbejdsvilkår fandt Landsskatteretten  

 imidlertid, at klageren var berettiget til fradrag for udearbejde, hvorfor  

 den påklagede ansættelse blev nedsat med 4.400 kr.
 LV 1988, D 2.3.4.
