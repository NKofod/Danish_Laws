Fremsat den 11. oktober 2005 af Jørgen Arbo‑Bæhr (EL),  

 Line Barfod (EL), Per Clausen (EL) og Frank Aaen (EL) Forslag til folketingsbeslutning om afskaffelse af  

 kontanthjælpsloftet af den nedsatte ydelse til ægtefæller på kontanthjælp og  

 af  

 den nedsatte ydelse til unge under 25 år Folketinget opfordrer regeringen til senest den 1. februar 2005  

 at fremsætte forslag til lov om ændring af lov om aktiv socialpolitik,  

 således  

 at a)  

 	  

 kontanthjælpsloftet, b)  

 	  

 den nedsatte ydelse til  

 ægtefæller på kontanthjælp og c)  

 	  

 den nedsatte  

 kontanthjælp til unge under 25 år afskaffes.
Bemærkninger til forslaget Forliget »Flere i arbejde« i 2002 havde som et hovedelement, at  

 kontanthjælpen for visse grupper skulle reduceres.
Det drejer sig om  

 bestemmelserne i lov om aktiv socialpolitik:
   

 	  

 § 25, stk. 5 (om  

 nedsat ydelse til ægtepar efter 6 måneder).
   

 	  

 § 25 b (om loft over  

 kontanthjælpen).
   

 	  

 §  

 25 f  

 (om nedsat ydelse til personer  

 under 25 år).
Hensigten var, »at det skulle kunne betale sig at arbejde«.  

 Midlet var ikke at gennemføre en lempeligere beskæring af sociale ydelser  

 (boligsikring, fripladser osv.) i forbindelse med, at folk kom i arbejde, men  

 i  

 stedet at beskære kontanthjælpen.
Underforstået, at kun pisk ville have en  

 virkning.  

 Forligsparterne glemte at sikre et forlig, der også skaffede de  

 arbejdspladser,  

 som kontanthjælpsmodtagerne kunne »piskes« ud i.
Socialforskningsinstituttet (SFI) har i en undersøgelse »Loft  

 over ydelser« fra 2004 dokumenteret, at kontanthjælpsloftet ikke synes »at  

 have  

 fået flere kontanthjælpsmodtagere i arbejde i løbet af den betragtede  

 periode.  

 Der er således ikke kommet flere i arbejde blandt de respondenter, der  

 berøres  

 af loftet end blandt de respondenter, der ikke berøres«.
Analysen er baseret  

 på  

 to tidsmæssigt adskilte interviews med godt 1.000 personer, der modtog  

 kontanthjælp i slutningen af 2003. De blev første gang interviewet,  

 umiddelbart  

 inden loftet fik virkning, og anden gang i september-oktober 2004.
SFI har yderligere undersøgt, om disse kontanthjælpsmodtagere,  

 hvoraf to tredjedele udtaler, at de ønsker et arbejde, har øget  

 jobsøgningsaktiviteten.
Det er ikke sket.
SFI konkluderer: »At der er mange  

 kontanthjælpsmodtagere, der ikke ønsker eller ikke søger arbejde, skyldes  

 bl.a.,  

 at mange ikke tror, de kan finde et arbejde, selv om de søger efter det.
Det  

 er  

 dog ikke kun de personer, der ikke søger, der mangler troen på, at de kan  

 finde  

 et arbejde. ( ). Den vigtigste grund til, at kontanthjælpsmodtagerne ikke  

 tror,  

 de kan finde et arbejde, er ifølge dem selv, at de er syge, eller at  

 arbejdsgiverne  

 mener, de mangler kvalifikationer ( ).« Dette bekræftes af, at meget få er blevet henvist til ledige job  

 eller anvist arbejde.
Beskæftigelsesministeren har ofte henvist til, at  

 kommunerne og AF ikke har været deres opgave voksen.
Intet tyder på, at det  

 er  

 her, hunden ligger begravet.
For det første har forligspartierne som nævnt ikke gjort noget  

 for at skaffe flere ordinære job til svage ledige.
For det andet har man  

 valgt  

 ensidigt at satse på økonomisk tvang som incitament for grupper af  

 kontanthjælpsmodtagere,  

 der har andre problemer end ledighed som f.eks. dårligt helbred og manglende  

 danskkundskaber.
Kun 10 pct. af respondenterne i SFs undersøgelse har  

 været i  

 arbejde inden for det seneste år.
I stedet for entydigt at satse på den økonomiske pisk burde  

 forligspartierne hellere satse på en human indgang, der hjælper til at skaffe  

 plads på arbejdsmarkedet til kontanthjælpsmodtagerne gennem etablering af  

 ordinære job og en udvidelse af begrebet om det rummelige arbejdsmarked.
Ikke  

 blot af menneskelige grunde, men også fordi undersøgelsen viser, at kun 7  

 pct.  

 af de 30 pct., der angiveligt ikke ønsker et arbejde, siger, at det er, fordi  

 det ikke kan betale sig.
Hovedproblemet er de manglende ordinære jobs, hvis  

 kontanthjælpsmodtagerne skal bringes i arbejde.
I 2004 var så vel antallet af  

 forsikrede ledige som kontanthjælpsmodtagere højere end i 2001. Førstnævnte  

 gruppe var steget med 25 pct., mens sidstnævnte var øget med 10 pct.
Samtidig  

 var gruppen på efterløn, førtidspension, ledighedsydelse og sygedagpenge  

 øget.  

 Mantraet om, at det skal kunne betale sig at arbejde, og at alle kan få et  

 job  

 som avisbud, sættes i relief af disse tal og af det faktum, at en søgning på  

 jobnet.af.dk/Via Hotjob den 24. september 2005 kun afslørede 429 stillinger  

 »som  

 ikke kræver særlige kvalifikationer eller uddannelse«.
 »Flere i arbejde« og nedskæringer i kontanthjælpen, som åbenbart  

 skal følges op af de nye bebudede ydelsesnedskæringer (integrationsforliget),  

 har ikke bidraget til yderligere integration af de berørte grupper, men til  

 eksklusion og øget fattigdom blandt dem, der er længst fra arbejdsmarkedet.
Beskæftigelsesministeren skriver i svaret på spørgsmål nr.
S  

 3184 fra folketingsåret 2004-05, 2. samling, at 16.872 personer i 2004 fik  

 nedsat deres ydelse på grund af kontanthjælpsloftet.
Ved vedtagelsen af  

 »Flere  

 i arbejde« oplyste  

 beskæftigelsesministeren,  

 at 35.000 personer ville blive berørt af den nedsatte ydelse til ægtefæller  

 på  

 kontanthjælp og 3.500 personer af den nedsatte kontanthjælp for unge.
I alt drejer det sig altså om over 55.000 personer af samfundets  

 dårligst stillede, der er blevet endnu fattigere af »Flere i arbejde«,  

 samtidig med at antallet af personer på  

 overførselsindkomster i det hele er vokset  uden at forliget har  

 skaffet flere  

 ordinære job.
Samtidig ved vi, at reguleringen af overførselsindkomster ikke  

 følger med lønudviklingen.
Uligheden i det danske samfund bliver større.
Med  

 regeringens opgivelse af ulighedspolitikken  formidlet via  

 statsministerens  

 nedskydning af socialministerens udtalelser  foreslår Enhedslisten, at  

 »Flere  

 i arbejde«s forringelser for kontanthjælpsmodtagere pilles ud af lov om  

 aktiv  

 socialpolitik.
Skriftlig fremsættelse Jørgen  

 Arbo-Bæhr  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afskaffelse af kontanthjælpsloftet af den nedsatte  

 ydelse til ægtefæller på kontanthjælp og af den nedsatte ydelse til unge  

 under  

 25 år.
(Beslutningsforslag nr.
B 7).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
