Nr BTL 60 Betænkning over Forslag til lov om ændring af momsloven,  

 lønsumsafgiftsloven og toldloven (Ændringer som følge af EU's udvidelse m.v.)  

  

 Nr L 60 1994-95, 1. samling Afgivet af Skatteudvalget Afgivet: 19941209 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Arbejdsmarkedspensionsrådet, Assurandør-Societetet, Dansk Handel & Service, Finansrådet, Foreningen af Registrerede Revisorer og Realkreditrådet.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 skatteministeren stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de under nr.  

 1, 2 og 5 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Til § 1Af skatteministeren, tiltrådt af udvalget:
 1) Nr. 6 affattes således:
»6. I § 34, stk. 1, nr. 5, ændres i 2. pkt.  

 »Finland, Norge eller Sverige« til: »Norge«.' 2) Efter nr. 8 indsættes som nyt nummer:
»01. I § 44, stk. 2, sidste pkt., udgår », jf. §  

 43, stk. 3, nr. 3, 4 eller 5,».« Af et mindretal (FP):
 3) Nr. 11 udgår.
 Af skatteministeren, tiltrådt af et flertal (udvalget med  

 undtagelse af SF og EL):
 Til § 2 4) Nr. 3 udgår.
 Af skatteministeren, tiltrådt af udvalget:
 Til § 4 5) Stk. 3 affattes således:
»Stk. 3. Skatteministeren kan fastsætte de fornødne  

 overgangsbestemmelser til gennemførelse af loven.« Bemærkninger Til nr. 1, 2, 4 og 5 Ændringsforslagene er først og fremmest en konsekvens  

 af, at Norge ikke bliver medlem af EU fra den 1. januar 1995. Under  

 finanslovforhandlingerne blev det aftalt, at virkningerne på statsfinanserne  

 af mindre importmomsindtægter som følge af EU's udvidelse skulle  

 neutraliseres ved modgående kredittidsstramninger.
Hvis Norge valgte ikke at  

 gå med i EU, skulle de modgående kredittidsstramninger reduceres ved, at man  

 undlod at stramme kredittiden i lønsumsafgiftsloven.
Derimod er der ikke  

 mulighed for at ændre lovforslagets bestemmelse om, at virksomheder fremover  

 ikke længere kan anvende ugen som afgiftsperiode efter et bestemt  

 provenuønske.
Virkningerne af, at Norge sagde nej til EU, er, at importmomstabet målt på  

 de for 1995 bogførte momsindtægter reduceres med ca. 675 mio. kr., fra 2.600  

 mio. kr. til 1.925 mio. kr.
Som følge heraf foreslås kredittiden i  

 lønsumsafgiftsloven for kvartalsafregninger opretholdt uændret, jf.  

 ændringsforslag nr. 4. Kredittidsforkortelsen i lønsumsafgiftsloven var  

 skønnet til en engangsgevinst, der for 1995 er indtægtsført med et beløb på  

 ca. 500 mio. kr.
Målt på statens gennemsnitlige likviditet reduceres  

 engangstabet ved Norges nej til EU med 440 mio. kr. en gang for alle, mens  

 bortfald af stramning af kredittiden i lønsumsafgiftsloven medfører et fald  

 på 130 mio. kr. i statens gennemsnitlige likviditet en gang for alle.
 Norges nej til EU indebærer, at der fortsat vil være behov for at  

 opretholde de særlige regler i momslovens § 34, stk. 1, nr. 5, for turistkøb  

 for turister fra Norge, jf. ændringsforslag nr. 1.
I ændringsforslag nr. 2 er der endvidere foreslået en præcisering af  

 reglerne for regulering for investeringsgoder i momslovens § 44, stk. 2,  

 hvorefter der ved afmeldelse fra registrering, salg eller overdragelse af  

 investeringsgoder i alle tilfælde skal ske regulering for den resterende del  

 af reguleringsperioden.
Der vil således også skulle ske regulering med det  

 samme ved udtagelse af investeringsgoder til anden anvendelse.
 Der foreslås endelig indsat en hjemmel til skatteministeren til at  

 fastsætte nærmere overgangsbestemmelser i forbindelse med udvidelse af EU,  

 jf. ændringsforslag nr. 5. Der vil således senere i år i forbindelse med  

 udvidelsen blive fastsat regler f.eks. vedrørende den afgiftsmæssige  

 behandling af varer, der handles mellem de nye og de gamle EU-lande omkring  

 årsskiftet 1994-95. Hjemmelen indsættes med henblik på at kunne gennemføre  

 sådanne regler.
 Til nr. 3 Det foreslås, at der ikke gennemføres en ophævelse af den  

 planlagte forlængelse af momskredittider med 5 dage fra 1997.
