Bekendtgørelse om ændring af bekendtgørelse om Arbejdsgivernes Uddannelsesbidrag § 1 I bekendtgørelse nr. 1257 af 1. november 2013 om Arbejdsgivernes Uddannelsesbidrag, som ændret ved bekendtgørelse nr. 746 af 20. juni 2016, foretages følgende ændringer:
 1. Indledningen affattes således:
»I medfør af § 2, stk. 2, § 5, stk. 2, § 12 c, stk. 3, § 20, stk. 5, § 21, stk. 4, og § 22, stk. 2, i lov om Arbejdsgivernes Uddannelsesbidrag, jf. lovbekendtgørelse nr. 811 af 20. juni 2018, som ændret ved lov nr. 1737 af 27. december 2018, og efter indstilling fra bestyrelsen for Arbejdsgivernes Uddannelsesbidrag, fastsættes efter bemyndigelse:« 2. I § 2, stk. 1, 1. pkt., udgår », nr. 1,«.
 3. § 2, stk. 1, 2. pkt., affattes således:
»Undtaget er endvidere Julemærkefonden og dens julemærkehjem, diplomatiske repræsentationer, konsulære repræsentationer med udsendte medarbejdere samt internationale organisationer.« 4. I § 8 ændres » § 24, stk. 3 og 4« til: »§ 24, stk. 2«.
 5. § 12 affattes således:
 »§ 12. Klager over Arbejdsgivernes Uddannelsesbidrags afgørelser efter denne bekendtgørelse kan, inden for en frist på 4 uger fra den dag, hvor afgørelsen er meddelt, indbringes for det i henhold til lov om Arbejdsmarkedets Tillægspension § 28 nedsatte ankenævn.
Stk. 2. Klage i henhold til stk. 1 indgives til Arbejdsgivernes Uddannelsesbidrag, som vurderer, om der er grundlag for at give en klager helt eller delvis medhold.
Giver Arbejdsgivernes Uddannelsesbidrag ikke klageren fuldt ud medhold, sender Arbejdsgivernes Uddannelsesbidrag klagen, begrundelsen for afgørelsen og genvurderingen videre til det ankenævn, der er nedsat i henhold til § 28 i lov om Arbejdsmarkedets Tillægspension.« § 2 Bekendtgørelsen træder i kraft den 1. januar 2019.
