 Ansøgning om overførsel af bevilling på grund af bevillingshavers død  

 til hhv. dennes enke og datter, der havde deltaget i virksomheden i hhv. 25  

 og 12 år, blev imødekommet.
I brev af 1. februar 1989 indkommet den 14. februar 1989 gennem  

 Dronninglund Kommune har De ansøgt om tilladelse til, at 2  

 hyrekørselsbevillinger, nr. 233-5 og nr. 233-7, overføres til Deres  

 mor Anna Østergaard, samt at en bevilling, nr. 233-8, overføres til Dem, fra  

 Deres afdøde far, Chr. Østergaard i henhold til § 3, stk. 3, i lov om  

 hyrekørsel.
Ministeriet har telefonisk modtaget supplerende oplysninger i  

 sagen.
Det fremgår af sagen, at De har deltaget i hyrekørselsvirksomheden - som  

 chauffør og i administration af virksomheden - i 12 år, og at Deres mor har  

 deltaget i den administrative del af virksomheden i over 25 år.
Dronninglund  

 Kommune har anbefalet den ansøgte overførsel af bevillingerne.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstædnigheder gøre undtagelse herfra.
 Efter ministeriets opfattelse foreligger der i Deres og Deres mors  

 tilfælde sådanne særlige forhold, og ministeriet tillader herefter, at  

 bevillingerne nr. 233-5 og nr. 233-7 overføres til Ders mor, samt at  

 bevilling nr. 233-8 overføres til Dem.
De bedes henvende Dem til Dronninglund Kommune med henblik på foretagelse  

 af det videre fornødne i sagens anledning.
Kommunen er underrettet om  

 foranstående.
