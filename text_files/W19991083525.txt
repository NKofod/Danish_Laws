Kendelse fra Pressenævnet i sag nr.  

 129/1999 K har ved advokat Sten Christensen klaget til  

 Pressenævnet over en artikel bragt i Sjællands Tidende den 13.  

 oktober 1999, idet han mener, at god presseskik er tilsidesat.
 Artiklen den 13. oktober 1999 havde overskriften  

 "Børnesex-forbryder overfaldet i arrest" og havde bl.a.  

 følgende indhold:
"En 54-årig mand, der er dømt for  

 sex-overgreb mod tre børn, blev tirsdag eftermiddag gennembanket af  

 medfanger i Slagelse Arrest.
Afstraffelsen skete dagen før, den  

 54-årige skulle have sin ankesag for Østre Landsret.
En 54-årig mand fra Silkeborg blev tirsdag  

 eftermiddag gennembanket af sine medfanger i Slagelse Arrest.
Afstraffelsen  

 var så voldsom, at den 54-årige fik sprængt sin milt og  

 desuden bøjet et par ribben.
 I maj blev den 54-årige ved en domsmandsret i  

 Slagelse idømt fængsel i et år og ni måneder for  

 sex-misbrug af tre 9-11 årige børn fra Slagelse.
Han ankede dommen til Østre Landsret, og har siden  

 dommen opholdt sig i Silkeborg Arrest.
Men tirsdag blev han kørt til  

 Slagelse Arrest, så han kunne være klar til ankesagen onsdag  

 formiddag.
Østre Landsret udsatte onsdag sagen til den 1.  

 december." Der er nedlagt navneforbud i sagen.
Klageren har anført, at det er i strid med god  

 presseskik, at omtale en person som børnesex-forbryder, når den  

 pågældende ikke er kendt skyldig ved en endelig dom, og at han  

 under hele sagen har nægtet sig skyldig.
Efter at bladet har bragt den  

 pågældende artikel, mener klageren, at han er stemplet som  

 børnesex-forbryder, uanset hvilket resultatet ankesagen i Østre  

 Landsret får.
Bladet har anført, at artiklen er en almindelig  

 nyhedsartikel, og at det både fremgår af artiklen, at den  

 54-årige er dømt for sex-misbrug af børn, og at han har  

 anket dommen til Østre Landsret.
Da artiklen således loyalt  

 refererer indholdet af dommen fra Slagelse Kriminalret, mener bladet ikke, at  

 man har handlet i strid med god presseskik.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Preben Sørensen.
 Pressenævnet udtaler:
 Allerede fordi arrestanten ikke kan identificeres, finder  

 Pressenævnet ikke grundlag for at udtale kritik.
 Afsagt den 24. november 1999.
