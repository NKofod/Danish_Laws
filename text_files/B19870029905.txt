 I medfør af § 11, jf. § 3 a og § 12, i lov om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler, jf. lovbekendtgørelse nr. 178 af 2. april  

 1987, fastsættes:
 § 1.  Lærlinge, 2.dels efg-elever samt andre elever,  

 der opholder sig på skolehjem, organiseret som selvejende institutioner og  

 godkendt af Undervisningsministeriet samt med vedtægter godkendt af  

 Undervisningsministeriet, betaler bidrag til kost og logi efter reglerne i §§  

 2-4.
§ 2.  Lærlinge og 2.dels efg-elever, der ikke er  

 forsørgere, betaler et bidrag til kost og logi for ophold på skolehjem,  

 medens de gennemgår den for deres fag godkendte undervisning.
Bidraget må  

 ikke overstige 60 pct. af lærlingens eller efg-elevens overenskomstmæssigt  

 fastsatte løn.
 Stk. 2.  Bidragets størrelse fastsættes af  

 Undervisningsministeriet og udgør pr. 1. januar 1987 30 kr. pr. døgn.
§ 3.  Forsørgere betaler ikke det bidrag, der er nævnt  

 i § 2. Forsørgere er personer, som på hjemstedet bor sammen med en eller  

 flere personer, som er økonomisk afhængig af lærlingen eller efg-eleven.  

 Såfremt de pågældende ikke er gift eller ikke har børn, skal  

 boligfællesskabet og det økonomiske afhængighedsforhold have varet i mindst  

 1/2 år.
Undtagelse fra denne tidsfrist kan gøres af skolehjemmene i ganske  

 særlige tilfælde.
 Stk. 2.  Elever, der gennemgår en efg-uddannelses  

 basisuddannelse, betaler ikke bidraget efter § 2.
 § 4.  For andre elever end lærlinge og 2.dels  

 efg-elever, der optages på skolehjemmet, beregnes betalingen for kost og logi  

 til et ugentligt beløb på grundlag af skolehjemmets budgetterede udgifter  

 divideret med det ugentlige antal elever, som ventes at bo på skolehjemmet.
 § 5.  Skolehjemmets afgørelser om betaling for kost og  

 logi efter reglerne i §§ 2-4 kan indbringes for Direktoratet for  

 Erhvervsuddannelserne, der træffer den endelige administrative afgørelse.
§ 6.  Såfremt det af særlige grunde ikke er muligt at  

 indkvartere alle lærlinge og efg-elever, der normalt skulle optages på  

 skolehjemmet, kan eleverne ved skolens foranstaltning midlertidigt  

 indkvarteres på anden måde.
Betaling for ophold m.v. sker efter reglerne i §§  

 2-5.
 Stk. 2.  Forinden en skole træffer aftale om en sådan  

 indkvartering, må skolen til Undervisningsministeriets godkendelse indsende  

 fortegnelse - med angivelse af pensionspris - over indkvarteringsstederne,  

 som skal være godkendt af de stedlige sundhedsmyndigheder.
 § 7.  Staten afholder de øvrige driftsudgifter for de  

 skolehjem og indkvarteringssteder, der er nævnt i § 1 og § 6.
§ 8.  Regnskabsåret er finansåret.
Budget- og  

 regnskabsaflæggelse, revision samt dispositionsbeføjelser følger instrukser,  

 fastsat af Undervisningsministeriet.
 Stk. 2.  Statens bidrag udbetales forskudsvis i henhold  

 til de af Undervisningsministeriet godkendte budgetter og reguleres på  

 grundlag af skolehjemmenes regnskaber.
 Stk. 3.  Udgifter, der ikke er medtaget på de godkendte  

 budgetter, dækkes ikke, medmindre Undervisningsministeriet har givet  

 tilladelse til sådanne udgifters afholdelse.
 § 9.  Undervisningsministeriet kan tilbageholde  

 bevillingen eller eventuelt lade denne bortfalde, såfremt de af  

 Undervisningsministeriet fastsatte bestemmelser om driften og de økonomiske  

 og organisatoriske forhold, herunder aflønning af ledere, lærere og andet  

 personale, ikke overholdes.
 § 10.  Bekendtgørelsen træder i kraft 1. juni 1987.
 Stk. 2.  Bekendtgørelse nr. 270 af 28. juni 1965 om  

 driftstilskud til godkendte skolehjem for lærlinge ophæves.
Undervisningsministeriet, den 20. maj  

 1987 P.
M.
V.
