Nr BSF 119 Forslag til folketingsbeslutning om ændring af lov om styrelsen af Post-  

 og Telegrafvæsenet Fremsat af Ole Henriksen (SF) Margrete Auken (SF) Tommy Dinesen (SF) Anne  

 Grete Holmsgård (SF) Ebba Strange (SF) den 30. januar 1987 Folketinget opfordrer regeringen til at ændre loven om styrelsen af Post- og Telegrafvæsenet, så der oprettes et Post- og Teleråd.
BEMÆRKNINGER TIL FORSLAGET Sammen med DSB er P & T de to store virksomheder inden for staten.
Deres virksomhed er mangeartet og omfattende, og det kan ofte være svært for såvel forbrugere som politikerne at holde sig orienteret om disse offentlige virksomheders drift, planlægning, økonomi m.v.
Inden for DSB afhjælpes dette forhold noget, idet man ved hjælp af det eksisterende Jernbaneråd kommer tæt på problemerne, og ved at de deer siddende politikere og organisationsrepræsentanter har et rimelig godt informationsniveau.
Forslaget har til hensigt at bibringe et tilsvarende informationsniveau inden for P & T ved oprettelse af et Post- og Teleråd.
Rådet tænkes opbygget efter de samme retningslinier som Jernbanerådet, idet der dog skal henvises til det beslutningsforslag, som Socialistisk Folkeparti har fremsat om Jernbanerådet samtidig med dette forslag. (Forslag til folketingsbeslutning om ændring af lov om styrelsen af statsbanerne). Her foreslås det, at Jernbanerådet også tiltrædes af en repræsentant fra Forbrugerrådet.
Vi mener, at en sådan repræsentation vil styrke rådet i den overordnede debat om virksomheden.
For en ordens skyld skal det nævnes, at forslagsstillerne finder, at der, ligesom det er tilfældet i Jernbanerådet, ikke bør udbetales honorar for deltagelse i Post- og Telerådets mødevirksomhed.
