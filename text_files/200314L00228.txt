Betænkning afgivet af Uddannelsesudvalget den 20. januar  

 2004 Betænkning over Forslag til lov om  

 ændring af lov om almen voksenuddannelse og om voksenuddannelsescentre (Mulighed for udvidelse af  

 voksenuddannelsescentrenes uddannelsesudbud) [af undervisningsministeren (Ulla Tørnæs)] 1. Ændringsforslag Enhedslistens medlem af udvalget har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 31. oktober 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 18. august 2003 dette udkast  

 til  

 udvalget, jf. (2002-03) alm. del  bilag 535. Den 10. oktober 2003  

 sendte  

 undervisningsministeren de indkomne høringssvar samt et notat herom til  

 udvalget.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets medlemmer af udvalget finder, at regeringens  

 ideologiske felttog har givet øgede brugerbetalinger på voksenuddannelser,  

 hvilket i den grad har truet VUCernes eksistens.
Det har  

 Socialdemokratiet  

 taget stærkt afstand fra.
Derfor er Socialdemokratiet også meget tilfreds  

 med,  

 at netop VUCerne nu får mulighed for at løse denne opgave i faste  

 rammer.
Under forhandlingerne om en ny gymnasielov var det meget  

 magtpåliggende for Socialdemokratiet at sikre, at unge, der ønsker at tage en  

 hf-eksamen, også får mulighed for det, uanset hvor de bor i landet.
Med dette  

 lovforslag sker der en udmøntning af bl.a. dette ønske.
Dog må det sikres, at  

 lovforslaget ikke bliver årsag til øget centralisering i amter eller kommende  

 regioner.
Fleksibel og let adgang til velfungerende uddannelser er en  

 investering i fremtiden.
VUC skal udbyde voksenuddannelse.
Derfor er det helt afgørende  

 for Socialdemokratiet, at det voksenpædagogiske miljø bevares.  

 Socialdemokratiet skal derfor fremhæve, at det fremgår af lovforslaget, at  

 undervisningsministeren vil tage højde for bevarelsen af de særlige  

 studiemiljøer i forbindelse med, at der gives tilladelse til placering af et  

 2-årigt hf på VUC.
Samtidig med at det voksenpædagogiske miljø skal sikres, skal  

 der også sikres nogle rammer, som gør, at de unge mennesker, der vælger den  

 2-årige hf og studenterkursuset, bliver stimuleret til at gennemføre  

 uddannelsen.
Der skal altså etableres både et voksen- og et ungdomspædagogisk  

 miljø på VUC.
Socialdemokratiet har noteres sig ministerens løfte om at følge  

 udviklingen i de forskellige undervisnings- og studiemiljøer.
Med hensyn til kravene til centrenes forstandere er  

 Socialdemokratiet enigt med en række af de hørte organer i, at det er  

 uhensigtsmæssigt at stille højere krav til VUC´ernes forstandere, end der  

 stilles i dag.
Socialdemokratiet mener ikke, det er akademiske fagkundskaber,  

 der er vigtigst i forbindelse med ledelsen af VUC, men nærmere generelle  

 ledelseskompetencer og pædagogisk baggrund.
Det må derfor være  

 tilstrækkeligt,  

 hvis mindst én i centerets ledelse har de akademiske kvalifikationer.  

 Vedkommende  

 kan så forestå planlægningen af de gymnasiale uddannelser.
 For Socialdemokratiet er det vigtigt at fastslå, at  

 ledelsessammensætningen på VUC i en opstartsfase ikke må være en barriere  

 for,  

 at der udbydes 2-årig hf for unge med start i det nye skoleår i 2004.
Socialistisk Folkepartis medlem af udvalget betragter det som  

 meget vigtigt, at der er gode muligheder for, at både ældre og yngre voksne  

 har  

 mulighed for at få en uddannelse på gymnasialt niveau.
Her er VUC´erne, bl.a.  

 med deres tilbud om hf-enkeltfagsundervisning, en vigtig mulighed.
Det samme  

 er  

 studentereksamen som et kursusforløb.
Af hensyn til kursisternes muligheder  

 for  

 at udnytte tilbuddene er det vigtigt, at tilbuddene er strikket så godt  

 sammen,  

 at de passer til de forskellige typer af ældre og yngre voksne.
Derfor er det  

 også godt, at amtsrådene får muligheder for at give tilbuddene på forskellig  

 vis.
Men det er samtidig vigtigt at understrege, at det er af hensyn til  

 kursisterne.  

 Det skal ikke bruges af amterne til økonomisk tænkning, hvor det er økonomi,  

 der er bestemmende, og hvor indholdsmæssige og geografiske hensyn kommer i  

 anden række.
SF finder, at dette lovforslag yderligere bidrager til give  

 ældre og yngre voksne muligheder for at få den uddannelse, de ikke fik, da de  

 var unge.
Men SF er heller ikke blind for, at der kan ske begrænsninger ad  

 anden vej, gennem anden lovgivning og brug af anden lovgivning.
Her tænkes  

 bl.a. på, at amterne ud fra rent økonomiske betragtninger kan bruge lovene  

 til  

 det yderste, til ikke at give et ordentligt tilbud, og at amterne kan bruge  

 muligheden for at indføre brugerbetaling til det yderste, som SF helst ser  

 afskaffet, jo før jo bedre.
SF kan støtte lovforslagets ændringer af lovens § 13 om krav til  

 kompetencer for forstandere og lærere.
SF mener, det er rigtigt for fremtiden  

 til ledelsen at stille de krav, der er anført i § 13, stk. 2 og 3. Derfor  

 afviser SF også de stillede ændringsforslag.
Det Radikale Venstre har nøje  

 overvejet sin stilling til lovforslaget.
Succesen af den foreslåede ændring  

 afhænger helt af viljen til at etablere henholdsvis fastholde det  

 uddannelsesmiljø, der opleves relevant og vedkommende for den enkelte  

 uddannelses målgruppe.
Der skal således etableres både et ungdomsmiljø og et  

 voksenpædagogisk miljø. Derudover er det afgørende, at amter eller kommende  

 regioner ikke tager anledning af lovforslaget til en yderligere  

 centralisering  

 af adgangen til uddannelser.
Hele pointen er en fleksibel og let adgang til  

 uddannelse, som kan få stadig flere danskere til at søge ny viden og øgede  

 kompetencer.
Det nye VUC´s mangfoldige virksomhed forudsætter en bred og god  

 ledelseskompetence, og Det Radikale Venstre støtter derfor, at man kan  

 organisere den gymnasiale undervisning i en afdeling, hvor ledelsen opfylder  

 kompetencekravet, samtidig med at det samlede VUC kan have en bredere profil  

 i  

 ledelsen.
På den baggrund støtter Det Radikale Venstre lovforslaget.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Hvis de stillede ændringsforslag ikke  

 vedtages, vil mindretallet stemme hverken for eller imod lovforslaget ved 3.  

 behandling.
Enhedslistens medlem af udvalget er positivt over for nogle af  

 de ændringer for VUC, som dette lovforslag vil medføre.
Enhedslisten kan  

 støtte, at et VUC kan udbyde studenterkursus, og Enhedslisten støtter, at VUC  

 kan udbyde en 2-årig hf som en mulighed, der ikke vil ændre på, at de 2-årige  

 kurser typisk placeres i forbindelse med de almene gymnasier.
Det er helt  

 centralt for Enhedslisten, at VUCerne fastholder og udvikler et  

 voksenpædagogisk miljø.
Enhedslisten er ikke begejstret for tankerne om at ændre kravene  

 til forstanderens kvalifikationer.
Grundlæggende mener Enhedslisten, at et  

 VUC  

 selv må bestemme og afgøre, hvem det vil ansætte, og hvilke kvalifikationer  

 vedkommende skal have.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

    

 et  

  

 mindretal  

  

 (EL):
 1)  

  

 I den under  

  

 nr. 3  

  

 foreslåede affattelse af  

  

 §  

 13  

  

 udgår  

  

 stk. 2-4.
 Stk. 5 bliver herefter stk. 2.
[Fjernelse af krav om undervisningskompetence for forstanderen] 2)  

  

 I den under  

  

 nr. 3  

  

 foreslåede affattelse af  

  

 §  

 13, stk. 5,  

  

 der bliver stk. 2, udgår »og afdelingslederens«.
[Ingen bemyndigelse til at fastsætte regler om  

 afdelingslederens beføjelser] Bemærkninger Til nr. 1 og 2 Ændringsforslagene fjerner kravet om særlige kvalifikationer for  

 forstanderen, idet Enhedslisten finder, at et VUC selv må bestemme og afgøre,  

 hvem det vil ansætte, og hvilke kvalifikationer vedkommende skal have.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Birgitte Josefsen (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 32 Bilagsnr.
