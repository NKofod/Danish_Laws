Ved noteveksling den 13. og 18. oktober 1994 i Lusaka er der indgået en overenskomst mellem Danmark og Zambia ifølge hvilken den danske regering forpligter sig til at yde et beløb på 18,4 millioner danske kroner i form af leverance af støvfiltre til Chilanga Cement Ltd. i Zambia.
Formålet med projektet er, at sikre at miljøpåvirkningen fra Chilanga  

 Cement Ltd. ikke overskrider nationale og internationale standarder.
De  

 danske midler vil blive anvendt til indkøb af støvfiltre til maskiner samt  

 andet udstyr til kontrol af støv i luften samt til uddannelse for at sikre  

 brugen af støvkontroludstyret.
 Overenskomsten trådte i kraft den 18. oktober 1994.
