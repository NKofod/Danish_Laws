Finansministeret har ved cirkulære af 20. august 1981 meddelt, at der er  

 indgået en rammeaftale mellem Statstjenstemændenes Centralorganisation I,  

 Statstjenstemændenes Centralorganisation II, Akademikernes  

 Centralorganisation, Handels- og Kontorfunktionærenes Forbund i Danmark,  

 Dansk Metalarbejderforbund, Specialarbejderforbundet i Danmark og  

 finansministeret om retningslinier for samarbejde ved indførelse og brug af  

 ny teknologi i statens virksomheder og institutioner.
Rammeaftalen er  

 efterfølgende tiltrådt af Teknisk Landsforbund og en r kke forbund under  

 Landsorgansationen i Danmark m.fl.
 I tilslutning hertil har forsvarsministeriet indg et en tilsvarende aftale  

 med det kontraktansatte milit re personels organisationer.
 § 1.  Parterne er enige om, at samarbejde om  

 indførelse og brug af ny teknologi i statens virksomheder og institutioner  

 finder sted inden for rammerne af finansministeriets cirkulære af 21.  

 november 1979 om samarbejde og samarbejdsudvalg i statens virksomheder og  

 institutioner.
 Stk. 2.  Aftalens formål er at tydeliggøre, at  

 samarbejde om indførelse og brug af ny samt ændring af bestående teknologi  

 skal ske på en sådan måde, at der gives medarbejderne mulighed for at være  

 medbestemmende ved arbejdets tilrettelæggelse og udformning af deres egen  

 arbejdssituation og for at øve indflydelse i beslutningsprocesserne.
 Stk.3.  Det er endvidere aftalens formål at fremhæve, at  

 der ved indførelse og brug af ny samt ændring af bestående teknologi også  

 skal lægges vægt på at tilgodese medarbejdernes behov for tryghed.
 Stk.4.  Med henblik på at styrke samarbejdet om  

 indførelse og brug af ny samt ændring af bestående teknologi vil parterne  

 gennem deres repræsentanter i centralrådet for statens samarbejdsudvalg virke  

 for størst mulig fremme af samarbejdsudvalgenes virksomhed og søge gennemført  

 en udvidet anvendelse af vejledende foranstaltninger og uddannelses- og  

 informationsvirksomhed, specielt med henblik på samarbejdsudvalgenes løsning  

 af opgaver vedrørende indførelse og brug af ny samt ændring af bestående  

 teknologi.
 Stk.5.  I virksomheder og institutioner, hvor der ikke  

 efter samarbejdsudvalgscirkulærets § 2 skal oprettes samarbejdsudvalg, skal  

 ledelsen og medarbejderne også ved indførelse og brug af ny teknologi finde  

 frem til samarbejdsformer, der tilgodeser et samarbejdsudvalgs formål og  

 arbejdsopgaver.
 Bmk.:
Teknologiaftalen indgår som en del af aftalen vedrørende samarbejde og  

 samarbejdsudvalg i statens virksomheder og institutioner og er således et  

 supplement til samarbejdsaftalen.
Teknologiaftalen medfører således ingen  

 principielle ændringer i samarbejdsaftalens omfang eller kompetenceområde,  

 men giver inden for det teknologiske område retningslinier for og vejledning  

 om, hvorledes samarbejdet om indførelse af ny samt ændring af bestående  

 teknologi mest hensigtsmæssigt kan gennemføres.
I det omfang, forholdene i  

 det militære forsvar og i civilforsvaret gør det påkrævet, kan der efter  

 forhandling med berørte personaleorganisationer foretages afvigelser fra  

 teknologiaftalens bestemmelser, jfr. samarbejdsaftalens § 14, stk.3.
Teknologiaftalen forpligter ledelsen til at tage personalet med på råd  

 allerede i planlægningsfasen, ligesom personalet har medbestemmelse om  

 arbejds- og personaleforhold i forbindelse med indførelse og brug af ny samt  

 ændring af bestående teknologi.
Dette ændrer dog ikke ved den i gældende  

 love, aftaler og overenskomster fastsatte ledelsesret.
 Behandling af spørgsmål vedrørende indførelse og brug af ny samt ændring  

 af bestående teknologi omfangsmæssigt, kompetencemæssigt,  

 medbestemmelsesmæssigt m.m. følger de retningslinier, der er fastsat i  

 samarbejdscirkulærets bestemmelser.
 Det skal særligt bemærkes, at teknologiaftalen ikke omfatter personel til  

 pligtig tjeneste.
 § 2.  Parterne er enige om, at det påhviler ledelsen  

 af virksomheden/institutionen at holde medarbejderne orienteret om indførelse  

 og brug af ny samt ændring af bestående teknologi.
 Stk.2.  Oplysningerne skal fremlægges skriftligt til  

 drøftelse i samarbejdsudvalget og/eller et i medfør af § 3 nedsat  

 teknologiudvalg.
 Stk.3.  Der skal orienteres på et så tidligt tidspunkt,  

 at der bliver gode muligheder for en grundig drøftelse, således at  

 medarbejdernes synspunkter og forslag kan indgå i grundlaget for ledelsens  

 beslutninger.
 Stk.4.  Oplysningerne skal vedrøre:
A.
Den nye teknologis a. formål, b. funktion, c. udformning, d. økonomi og e. eventuelle sammenhæng med andre systemer.
B.
De påregnede konsekvenser heraf for a. arbejdsmiljøet, b. arbejdets tilrettelæggelse og indhold, c. personalebehov, d. personaleanvendelse, herunder jobfordeling og e. uddannelse.
 Stk.5.  Såvel virksomheden/institutionen som  

 medarbejderne kan indhente ekspertise udefra i forbindelse med vurdering af  

 konkrete projekter.
 Bmk.:
 Det skal tilstræbes, at oplysningerne fremlægges i en overskuelig form og  

 let forståeligt sprog.
 Reglerne i denne paragraf medfører, at der på så tidligt et tidspunkt som  

 muligt gives medarbejderne størst mulig information.
 Selv om der ikke foreligger oplysninger om alle nævnte forhold, afgives  

 oplysninger om kendte forhold på et så tidligt tidspunkt som muligt.
 I det omfang forholdene tillader det, herunder oplysningernes  

 klassifikation, forelægges disse skriftligt.
 Det skal bemærkes, at eventuelle omkostninger til ekspertbistand udefra  

 udredes af den, som har forlangt denne.
 § 3.  Samarbejdsudvalget kan nedsætte underudvalg,  

 herunder også permanente udvalg til behandling af bestemte opgaver.
 Stk.2.  Parterne er enige om, at der i overensstemmelse  

 hermed ved indførelse af ny samt ændring af bestående teknologi skal  

 nedsættes et særligt teknologiudvalg under samarbejdsudvalget, såfremt  

 medarbejderne fremsætter ønske herom.
 Stk.3.  I samarbejdsudvalget og/eller et nedsat  

 teknologiudvalg skal der ved indførelse af ny samt ændring af bestående  

 teknologi aftales retningslinier for medarbejdernes deltagelse i  

 projektgrupper m.v., der nedsættes i forbindelse med indførelsen, samt  

 retningslinier for medarbejdernes adgang til foreliggende dokumentation  

 vedrørende konkrete teknologiprojekter.
 Bmk.:
I modsætning til samarbejdscirkulærets bestemmelser bemærkes, at  

 teknologiudvalg skal nedsættes, såfremt medarbejderne fremsætter ønske herom.  

 Deltagelse i sådanne teknologiudvalg sker som led i tjenesten.
Dette medfører  

 dog ikke, at den bestående tillidsmandsordning udvides med særlige  

 tillidsmænd i relation til nærværende rammeaftale for indførelse og brug af  

 teknologi.
 I de nedsatte projektgrupper drøftes de enkelte konkrete projekter.
Reglerne i denne paragraf giver adgang til foreliggende dokumentation i  

 det omfang, som er aftalt i samarbejdscirkulæret.
Materialet skal generelt  

 søges afklassificeret, således at oplysningerne kan viderebringes.
Såfremt  

 oplysninger ikke kan videregives som følge af disses klassifikation, gives i  

 videst muligt omfang meddelelse om baggrunden herfor.
 På områder, hvor indførelse af ny teknologi af særlige operative eller  

 sikkerhedsmæssige hensyn nødvendiggør en begrænsning af de oplysninger, der  

 kan gives, vil information i henhold til denne aftale alene kunne videregives  

 i samme omfang som hidtil i overensstemmelse med ovennævnte  

 samarbejdscirkulære, jfr. bemærkningerne til § 1. På områder ved forsvarets  

 efterretningstjeneste, hvor afgivelse af oplysninger vil stride mod den  

 fastsatte klassifikation, vil de i § 2, stk. 4, nævnte oplysninger i stedet  

 undtagelsesvis kunne gives til det direkte berørte personel.
 § 4.  Parterne er endvidere enige om, at det påhviler  

 ledelsen af institutionen/virksomheden at foranledige, at samarbejdsudvalget  

 og/eller et nedsat teknologiudvalg behandler mulighederne for i størst muligt  

 omfang at sikre medarbejderne andet kvalificeret arbejde, så vidt muligt i  

 samme lokalområde i de tilfælde, hvor indførelse og brug af ny teknologi  

 nødvendiggør en ændret arbejdstilrettelæggelse.
 Stk.2.  I den forbindelse skal behovet for omskoling og  

 efteruddannelse klarlægges, og der skal i nødvendigt omfang aftales  

 retningslinier for gennemførelsen af en sådan omskoling/efteruddannelse.  

 Denne omskoling og efterudannelse betales fuldt ud af institutionen.
 Stk.3.  I de tilfælde, hvor det ikke er muligt at  

 tilbyde en medarbejder andet kvalificeret arbejde, skal der optages  

 forhandling med den berørte organisation.
 Bmk.:
Denne paragraf indebærer en forpligtelse til i størst muligt omfang at  

 sikre fortsat beskæftigelse af ansatte medarbejdere med arbejde, som står i  

 et rimeligt forhold til medarbejderens hidtidige beskæftigelse, viden,  

 uddannelse og kunnen - så vidt muligt i samme lokalområde.
Paragraffen giver  

 dog ikke mulighed for afholdelse af andre udgifter end dem, der er givet  

 mulighed for gennem de givne bevillinger.
Forpligtelsen indebærer, at der i forbindelse med en  

 arbejdsmangelsituation, begrundet i ny eller ændret teknologi, optages  

 drøftelse med berørte organisationer.
Dette indebærer modsætningsvis, at en  

 arbejdsmangelsituation, der ikke er begrundet i ny eller ændret teknologi,  

 behandles efter de hidtil gældende regler.
 § 5.  Endelig er parterne enige om, at  

 uoverensstemmelser vedrørende samarbejdsudvalgets og/eller et nedsat  

 teknologiudvalgs anvendelse af retningslinierne i nærværende aftale i  

 overensstemmelse med samarbejdsudvalgscirkulærets § 13 behandles og søges  

 afgjort i centralrådet for statens samarbejdsudvalg, forudsat enighed ikke  

 opnås i hovedsamarbejdsudvalg.
Stk.2.  I de tilfælde, hvor der i centralrådet ikke kan  

 opnås enighed om de i stk.1 nævnte uoverensstemmelser, kan sagen indbringes  

 for et særligt nævn, der består af 4 medlemmer, hvoraf hver af parterne  

 vælger 2, samt en opmand, der vælges af nævnets medlemmer.
Såfremt der ikke  

 opnås enighed om valget af opmand, anmodes arbejdsrettens formand om at  

 udpege denne.
 Bmk.:
 For organisationer, som ikke selv er repræsenteret i centralrådet, følges  

 de samme principper som gældende for samarbejdsaftalen.
 Udpegningen af medlemmer til det særlige nævn sker i princippet af  

 centralrådets to parter.
 § 6.  Med henblik på information og drøftelse om nye  

 teknologiske systemer - eller ændring af bestående systemer - af generel  

 karakter for flere statsstyrelser nedsættes et teknologinævn.
 § 7.  Nærværende aftale følger finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, med mindre den opsiges med 3 måneders varsel.
 Stk.2.  Opsigelse kan tidligst ske til ophør med  

 udgangen af marts måned 1983.
 Stk.3.  Selv om aftalen er opsagt, løber den videre,  

 indtil anden aftale træder i stedet, dog længst i indtil 12 måneder efter  

 opsigelsen.
 FMN 6.kt. 602.0-1.
 Poul Søgaard.
 Bilag til KFF B. 22-1982.
 Fastslæggelse af opgaver m.v. for det i teknologiaftalens -  6 omhandlede  

 teknologinævn .
 I henhold til § 6 i rammeaftalen af 1.juni 1981 om retningslinier for  

 samarbejde ved indførelse og brug af ny teknologi i statens virksomheder og  

 institutioner nedsættes af finansministeren et teknologinævn med følgende  

 opgaver og sammensætning:
 1. Nævnet skal virke som informations- og debatforum  

 vedrørende den generelle teknologiske udvikling inden for statsforvaltningen  

 samt vedrørende teknologiske systemer, der berører flere statsstyrelser.
 Nævnet skal herunder:
 2. Nævnets sammensætning fastsættes af  

 finansministeren, indtil videre således:
 De 6 faglige organisationer, der har underskrevet teknologiaftalen,  

 indstiller hver et medlem.
 De 3 departementer under finanaministeriet indstiller hver et medlem.  

 Herudover beskikkes yderligere 3 repræsentanter for staten.
 Finansministeren udpeger nævnets formand efter indstilling fra  

 administrationsdepartementet og nævnets næstformand efter indstilling fra de  

 faglige organisationer, der er repræsenteret i nævnet.
 Administrationsdepartementet stiller sekretariatsmæssig bistand til  

 rådighed for nævnet.
 3. Nævnet er berettiget til fra statslige virksomheder  

 og institutioner at indhente de oplysninger, som er nødvendige for  

 varetagelsen af nævnets opgaver.
