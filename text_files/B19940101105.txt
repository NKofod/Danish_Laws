 I henhold til § 75 u i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994, som ændret ved lov nr. 413 af 1.  

 juni 1994, fastsættes efter forhandling med Landsarbejdsrådet:
Betingelser for at overgå til delefterløn § 1.  Ret til at overgå til delefterløn har medlemmer  

 af anerkendte arbejdsløshedskasser, Stk. 2.  Overgang til delefterløn som selvstændig  

 erhvervsdrivende er yderligere betinget af, at medlemmet har udøvet  

 selvstændig virksomhed i væsentligt omfang eller i en delpensionsperiode i  

 mindst 3 hele regnskabsår umiddelbart inden overgangen.
Stk. 3.  Selvstændig virksomhed, som ikke er omfattet af  

 stk. 2, skal være ophørt inden overgangen til delefterløn.
Begrænsningen  

 gælder dog ikke mindre jordbrug, jf. § 7, stk. 2.
Stk. 4.  Overgang kan ske fra beskæftigelse, ledighed,  

 overgangsydelse, delpension eller efterløn.
Et medlem kan dog kun en gang  

 overgå direkte fra efterløn til delefterløn.
 Stk. 5.  Medlemmer, der modtager ydelser efter lov om  

 social pension eller tilsvarende udenlandsk lovgivning, bortset fra  

 invaliditetsydelse, kan ikke samtidig modtage delefterløn.
 Stk. 6.  Et medlem kan ikke overgå til delefterløn i en  

 periode, hvor medlemmet er afskåret fra at overgå til efterløn, fordi der i  

 perioden udbetales løn, rådighedsløn mv. eller ydelser, der træder i stedet  

 herfor, uden at der udføres arbejde, jf. bekendtgørelse om overgang til,  

 udtræden af og genindtræden i efterlønsordningen.
 § 2.  Et medlem, der ønsker at overgå til delefterløn  

 som lønmodtager, skal ved ansættelsesbevis eller anden skriftlig erklæring  

 fra arbejdsgiveren dokumentere, at arbejdstiden efter overgangen nedsættes  

 med mindst 1/4 i forhold til den hidtidige arbejdstid, jf. § 3. Den  

 gennemsnitlige arbejdstid skal efter overgangen udgøre mindst 12 timer om  

 ugen opgjort på baggrund af 2 sammenhængende udbetalingsperioder.
 Stk. 2.  Lønarbejde i delefterlønsperioden kan  

 sammensættes af flere ansættelsesforhold.
 Stk. 3.  Bierhverv kan ikke indgå i arbejdstiden efter  

 stk. 1.
 Stk. 4.  Ved bierhverv forstås lønmodtagerbeskæftigelse,  

 som efter sin art normalt ikke kan udbydes som hovedbeskæftigelse.
Opgørelse af den hidtidige arbejdstid § 3.  Ved overgangen til delefterløn som lønmodtager  

 skal medlemmets hidtidige arbejdstid pr. uge opgøres.
Stk. 2.  Den hidtidige arbejdstid kan højst opgøres til  

 37 timer pr. uge for medlemmer, som har været fuldtidsforsikrede i mindst 5  

 år inden for de sidste 10 år, deraf mindst 26 uger umiddelbart inden  

 overgangen til delefterløn.
Det samme gælder for medlemmer, som overgår  

 direkte fra delpension og som opfyldte betingelserne i 1. punktum ved  

 overgangen til delpension.
Den hidtidige arbejdstid kan højst opgøres til 30  

 timer pr. uge for øvrige fuldtids- og deltidsforsikrede medlemmer.
Stk. 3.  For medlemmer, som i mindst 26 uger/6 måneder  

 umiddelbart før overgangen har været ansat i ustøttet beskæftigelse på fuld  

 tid eller med en fast kortere arbejdstid uden samtidig at modtage dagpenge  

 mv. eller delpension, udgør timetallet pr. uge medlemmets hidtidige  

 arbejdstid.
Bierhverv medregnes ikke.
 Stk. 4.  For medlemmer, der ikke er omfattet af stk. 3,  

 opgøres den hidtidige arbejdstid på baggrund af arbejde, som kan indgå ved  

 beregning af beskæftigelseskravet i arbejdsløshedsforsikringslovens § 53, jf.  

 bekendtgørelse om beskæftigelseskravet og delperioderne.
Stk. 5.  Ved opgørelsen efter stk. 4 beregnes den  

 gennemsnitlige ugentlige arbejdstid i seneste periode på sammenlagt 26 uger,  

 idet der ikke medregnes uger, der forlænger referenceperioderne eller  

 forbruger af ydelsesperioderne efter lovens § 55, jf. bekendtgørelse om  

 beskæftigelseskravet og delperioderne.
Endvidere medregnes ikke uger, hvor  

 medlemmet har været på overgangsydelse, efterløn, delefterløn eller  

 delpension.
 Stk. 6.  Hvis der ikke inden for de sidste 12 måneder  

 før overgangen til delefterløn foreligger 26 uger, der kan indgå i  

 opgørelsen, jf. stk. 4 og 5, fastsættes den hidtidige arbejdstid til 37 timer  

 pr. uge for fuldtidsforsikrede medlemmer, der opfylder stk. 2, 1. eller 2.  

 punktum, og til 30 timer pr. uge for andre.
 § 4.  For et medlem, der ønsker at overgå til  

 delefterløn som selvstændig erhvervsdrivende, udgør den hidtidige arbejdstid  

 37 timer pr. uge.
 Stk. 2.  Medlemmet skal dokumentere, at det personlige  

 arbejde i den selvstændige virksomhed ved overgangen til delefterløn  

 nedsættes til 18 1/2 time pr. uge.
Stk. 3.  Arbejdstiden anses for nedsat, når det  

 dokumenteres, at Stk. 4.  Et medlem, der overgår til delefterløn som  

 selvstændig erhvervsdrivende fra delpension, skal dokumentere, at  

 arbejdstiden i den selvstændige virksomhed er nedsat til 18 1/2 time pr. uge.
 Stk. 5.  Medlemmet kan ud over den selvstændige  

 virksomhed have arbejde som lønmodtager i delefterlønsperioden med en  

 gennemsnitlig ugentlig arbejdstid på højst 9 1/4 time pr. uge.
 § 5.  Delefterløn ydes efter skriftlig ansøgning og  

 tidligst fra det tidspunkt, hvor arbejdsløshedskassen har modtaget  

 ansøgningen.
 Stk. 2.  I forbindelse med ansøgningen skal medlemmet  

 udfylde og indgive en af direktøren for arbejdsløshedsforsikringen udfærdiget  

 eller godkendt blanket.
 Betingelser for at bevare retten til  

 delefterløn mv.
 § 6.  Det er en betingelse for at bevare retten til  

 delefterløn, at medlemmet har fast bopæl i Danmark.
Stk. 2.  Det er videre en betingelse, at medlemmet enten  

 arbejder i Danmark, eller arbejder i udlandet som udsendt for en dansk  

 arbejdsgiver i en tidsbegrænset og på forhånd fastlagt periode, der ikke kan  

 overstige 1 år.
Ret til delefterløn bortfalder dog, hvis medlemmet på grund  

 af arbejde i et EØS-land eller på Færøerne skal omfattes af dette lands  

 arbejdsløshedsforsikring.
 Stk. 3.  Selvstændige erhvervsdrivende har kun ret til  

 delefterløn, hvis erhvervsvirksomheden udøves i Danmark.
 § 7.  I delefterlønsperioden er det ikke tilladt at  

 påbegynde selvstændig virksomhed, hverken som hoved- eller bibeskæftigelse.
 Stk. 2.  Medlemmet kan dog videreføre eller påbegynde  

 drift af et mindre jordbrug efter samme regler som gælder for  

 efterlønsmodtagere, bortset fra 200 timers begrænsningen, jf. bekendtgørelse  

 om arbejde i efterlønsperioden.
 § 8.  Delefterløn kan ikke udbetales i en periode,  

 hvor medlemmet ved domstols- eller administrativ afgørelse er berøvet sin  

 frihed.
Arbejdstidsnedsættelsen Fikseret arbejdstid § 9 .  Når et medlem overgår til delefterløn som  

 lønmodtager, fikseres (fastsættes) den ugentlige arbejdstid, der danner  

 grundlag for udbetaling af delefterløn, jf. § 20.
Stk. 2.  Arbejdstiden fikseres på grundlag af  

 arbejdsgiverens erklæring om den ugentlige arbejdstid (løntimer). Hvis  

 arbejdstiden er fastlagt som et timetal for en periode, der er længere end en  

 uge, fikseres arbejdstiden som det gennemsnitlige timetal pr. uge inden for  

 perioden.
Perioden kan dog højst være på 9 uger.
 § 10.  Hvis arbejdstiden i ansættelsesforholdet varigt  

 forhøjes efter overgangen til delefterløn, eller påbegynder medlemmet  

 yderligere et fast ansættelsesforhold, skal den fikserede arbejdstid  

 forhøjes, jf. dog stk. 3. Medlemmet har pligt til omgående at underrette  

 arbejdsløshedskassen skriftligt herom.
 Stk. 2.  Hvis arbejdstiden i medlemmets  

 ansættelsesforhold nedsættes, kan den fikserede arbejdstid nedsættes efter  

 medlemmets skriftlige anmodning herom, jf. dog stk. 3.
Stk. 3.  Ændring af den fikserede arbejdstid kan højst  

 ske 4 gange inden for 12 måneder, og kun hvis betingelserne i § 2 fortsat er  

 opfyldt.
Ved ændringen anvendes reglerne i § 9, stk. 2.
Stk. 4.  Udbetaling af delefterløn i forhold til ændret  

 fikseret arbejdstid sker med virkning fra mandag i den uge, hvor  

 ansættelsesforholdet ændres.
Udbetaling i forhold til nedsat fikseret  

 arbejdstid kan dog tidligst ske fra mandag i den uge, hvor  

 arbejdsløshedskassen har modtaget medlemmets anmodning.
 § 11.  For et medlem, der er overgået til delefterløn  

 som selvstændig erhvervsdrivende, fikseres arbejdstiden for arbejde i den  

 selvstændige virksomhed til 18 1/2 time pr. uge.
Stk. 2.  For en selvstændig erhvervsdrivende, som også  

 har arbejde som lønmodtager, finder reglerne i § 9 og § 10 tilsvarende  

 anvendelse på lønarbejdet.
Den fikserede arbejdstid for dette arbejde må dog  

 højst udgøre 9 1/4 time i gennemsnit pr. uge.
Opgørelse af arbejdstiden i delefterlønsperioden § 12.  Efter afslutningen af hver udbetalingsperiode,  

 jf. § 20, stk. 4, skal medlemmet på delefterlønskortet oplyse om antallet af  

 arbejdstimer (løntimer) pr. uge og om arbejdet i perioden har svaret til den  

 fikserede arbejdstid.
 Stk. 2.  På kortet skal der også oplyses om timer med  

 fravær uden løn på grund af sygdom, ferie og overenskomstmæssige fridage.
 Stk. 3.  Endvidere skal oplyses om timer med bierhverv  

 ved lønarbejde, ulønnet arbejde og beskæftigelse ved mindre jordbrug, jf. §  

 7, stk. 2.
 § 13.  Opgørelse af lønarbejde efter § 12, stk. 1,  

 sker på baggrund af løntimer i ansættelsesforholdet.
 Stk. 2.  Fravær uden løn på grund af sygdom, ferie  

 ifølge ferieloven, ved kollektiv ferielukning og overenskomstmæssige fridage  

 medregnes som arbejde i den fikserede arbejdstid ved opgørelsen.
 Stk. 3.  Bierhverv mv. indgår ikke i opgørelsen.
 § 14.  Ved opgørelsen af arbejde ved den selvstændige  

 virksomhed efter § 12, stk. 1, sidestilles følgende forhold med arbejde med  

 18 1/2 time pr. uge:
 Stk. 2.  Bierhverv mv. indgår ikke i opgørelsen af  

 arbejdstiden.
§ 15.  Kassen skal opgøre lønmodtagerbeskæftigelsen på  

 baggrund af 2 udbetalingsperioder.
Opgørelsen foretages ved udløbet af de  

 udbetalingsperioder, der slutter næstsidste søndag i alle lige måneder.
 Stk. 2.  For selvstændige erhvervsdrivende skal kassen  

 løbende og mindst en gang om året kontrollere, at omfanget mv. af den  

 selvstændige virksomhed fortsat opfylder betingelserne for delefterløn.
Konsekvenser af at arbejde mere end den fikserede arbejdstid § 16.  Hvis den faktiske arbejdstid for en  

 lønmodtager, jf. § 15, stk. 1, overstiger den fikserede arbejdstid med højst  

 2 timer i gennemsnit om ugen, skal der ske fradrag for det timetal, der  

 ligger ud over den fikserede arbejdstid.
Fradraget beregnes time for time og  

 foretages i den sidste udbetaling i opgørelsesperioden.
 § 17.  Hvis den faktiske arbejdstid for en  

 lønmodtager, jf. § 15, stk. 1, overstiger den fikserede arbejdstid med mere  

 end 2 timer i gennemsnit om ugen, skal medlemmet udtræde af  

 delefterlønsordningen med virkning fra opgørelsesperiodens udløb, jf. dog  

 stk. 2. Timer ud over den fikserede arbejdstid medfører fradrag time for time  

 i den sidste udbetaling i opgørelsesperioden.
Stk. 2.  Når særlige omstændigheder taler for det, kan  

 arbejdsløshedskassen tillade, at medlemmet kan fortsætte i  

 delefterlønsordningen, selv om den faktiske arbejdstid i ansættelsesforholdet  

 i højst 2 sammenhængende opgørelsesperioder (4 udbetalingsperioder), jf. §  

 15, stk. 1, udgør op til 20 % mere end den fikserede arbejdstid.
Tilladelsen  

 skal gøres betinget af, at arbejde ud over den fikserede arbejdstid medfører  

 fradrag time for time.
 Stk. 3.  I andre tilfælde kan en tilladelse gives af  

 direktøren for arbejdsløshedsforsikringen efter indstilling fra kassen.
 § 18.  Hvis den faktiske arbejdstid ved en selvstændig  

 virksomhed overstiger 18 1/2 time om ugen, skal medlemmet udtræde af  

 delefterlønsordningen med virkning fra udbetalingsperiodens udløb, jf. dog  

 stk. 2.
Stk. 2.  Når særlige omstændigheder taler for det, kan  

 arbejdsløshedskassen tillade, at medlemmet kan fortsætte i  

 delefterlønsordningen, selv om arbejdet i højst 13 uger overstiger den  

 fikserede arbejdstid.
Tilladelsen skal være betinget af, at delefterlønnen  

 suspenderes i den eller de udbetalingsperioder, tilladelsen omfatter.
 Stk. 3.  I andre tilfælde kan en tilladelse gives af  

 direktøren for arbejdsløshedsforsikringen efter indstilling fra kassen.
 Stk. 4.  Hvis overskridelsen af den fikserede arbejdstid  

 alene skyldes lønmodtagerarbejde, finder reglerne i §§ 16 og 17 anvendelse.
Arbejde under det tilladte - beskæftigelsen ophører § 19.  Hvis lønarbejdet i 2 sammenhængende  

 opgørelsesperioder, jf. § 15, stk. 1, er under 12 timer i gennemsnit pr. uge,  

 skal medlemmet udtræde af delefterlønsordningen med virkning fra den sidste  

 opgørelsesperiodes afslutning.
Stk. 2.  Ophører lønarbejdet, skal medlemmet udtræde af  

 delefterlønsordningen.
Lønarbejdet anses for ophørt 5 hele kalenderuger efter  

 afslutningen af medlemmets ansættelsesforhold, medmindre medlemmet er  

 påbegyndt nyt ansættelsesforhold, som opfylder betingelserne i § 2.
 Stk. 3.  Stk. 1 og 2 finder ikke anvendelse for  

 selvstændige erhvervsdrivende, der også har lønmodtagerarbejde.
 Stk. 4.  Retten til delefterløn for et medlem, der  

 driver selvstændig erhvervsvirksomhed, bortfalder for uger, hvor medlemmets  

 arbejde i virksomheden er under 18 1/2 time.
 Stk. 5.  Hvis den selvstændige erhvervsdrivendes  

 virksomhed ophører, skal medlemmet udtræde af delefterlønsordningen med  

 virkning fra udbetalingsperiodens udløb.
Delefterlønnens størrelse og udbetaling § 20.  Delefterlønnen udgør pr. time et fast beløb på  

 82% af 1/37 af højeste dagpenge pr. uge efter lovens § 47.
 Stk. 2.  Delefterløn til lønmodtagere udbetales for det  

 timetal, som den fikserede arbejdstid pr. uge er mindre end den hidtidige  

 arbejdstid.
Stk. 3.  Delefterløn til selvstændige erhvervsdrivende  

 udbetales for 18 1/2 time pr. uge.
Hvis medlemmet også har arbejde som  

 lønmodtager, nedsættes delefterlønnen med det fikserede timetal for  

 lønarbejdet.
 Stk. 4 .  Delefterløn udbetales af arbejdsløshedskassen  

 bagud for 4 henholdsvis 5 uger, således at hver udbetalingsperiode slutter  

 næstsidste søndag i en måned.
 Stk. 5 .  Udbetaling kan først finde sted, når kassen  

 har modtaget medlemmets delefterlønskort for udbetalingsperioden i korrekt  

 udfyldt og underskrevet stand.
Andet arbejdes og indtægters betydning for  

 delefterlønnens størrelse Frivillige, ulønnede aktiviteter § 21.  Medlemmer, der modtager delefterløn, har ret  

 til uden fradrag at udføre frivillige, ulønnede aktiviteter i Danmark efter  

 de regler, der er fastsat for ledige i bekendtgørelse om fradrag i  

 arbejdsløshedsdagpenge.
Bierhverv, ulønnet arbejde og jordbrug § 22.  Bierhverv som lønmodtager, ulønnet arbejde og  

 arbejde ved et tilladt mindre jordbrug, der udføres i delefterlønsperioden,  

 medfører fradrag, jf. dog stk. 2.
Stk. 2.  Bierhverv, som videreføres i højst samme omfang  

 som forud for delefterlønsperioden, medfører dog ikke fradrag.
Det samme  

 gælder arbejde ved et tilladt mindre jordbrug, hvis jordbruget var påbegyndt  

 forud for delefterlønsperioden.
 Stk. 3.  Fradraget i delefterlønnen for indtægter  

 omfattet af stk. 1 sker efter reglerne i § 30, stk. 1 og 4.
Selvbygger - medbygger § 23.  Delefterløn kan ikke udbetales til et medlem,  

 der som selvbygger eller medbygger deltager i opførelse eller ombygning af  

 eget hus mv. i et omfang, der overstiger, hvad der kan sammenlignes med  

 almindeligt vedligeholdelses- og reparationsarbejde.
 Stk. 2.  Delefterløn kan igen udbetales, når medlemmets  

 personlige medvirken i byggeriet er ophørt.
Borgerlige ombud og offentlige og private hverv § 24.  Hvis et medlem i delefterlønsperioden bliver  

 medlem af Folketinget, regeringen eller Europaparlamentet eller valgt til  

 borgmester, rådmand eller udvalgsformand i henhold til de kommunale  

 styrelseslove, kan medlemmet vælge mellem at få suspenderet  

 delefterlønsudbetalingen eller udtræde af ordningen.
 § 25.  Skattepligtige beløb, der modtages for  

 borgerlige ombud og offentlige og private hverv medfører fradrag, jf. dog  

 stk. 2 og 3.
 Stk. 2.  Beløb, der modtages for varetagelse af hverv i  

 henhold til de kommunale styrelseslove, bortset fra indtægter for hverv som  

 borgmester, rådmand eller udvalgsformand, medfører ikke fradrag.
 Stk. 3.  Beløb, der modtages for følgende hverv,  

 medfører ikke fradrag:
 Stk. 4.  Fradraget i delefterlønnen for indtægter  

 omfattet af stk. 1 sker efter reglen i § 30, stk. 2.
Pension § 26.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag,  

 medmindre pensionen ville komme til udbetaling, selv om medlemmet ikke havde  

 nedsat sin arbejdstid.
Tilsvarende gælder fast løbende udbetaling af beløb,  

 som faglige organisationer og lignende eller en tidligere arbejdsgiver  

 udbetaler som supplement til delefterlønnen eller i forbindelse med  

 arbejdsophør.
 Stk. 2.  Løbende udbetaling af pension, som hidrører fra  

 en arbejdsperiode i udlandet, medfører fradrag.
 Stk. 3.  Fradraget i delefterlønnen sker efter reglen i  

 § 30, stk. 2.
 § 27.  Hvis et medlem modtager en udenlandsk pension,  

 som ikke direkte kan sidestilles med ydelser efter lov om social pension, jf.  

 § 1, stk. 5, eller hvis pensionen er mindre end dansk folkepensions  

 grundbeløb, kan pensionen modtages sammen med delefterlønnen mod, at  

 pensionen fradrages fuldt ud i delefterlønnen.
 § 28.  Delpension udbetalt i delefterlønsperioden  

 fradrages fuldt ud i delefterlønnen.
Forskellige indtægter § 29.  Licensafgifter og lignende indtægter medfører  

 fradrag, når ansøgning om licens mv. er indgivet i en delefterlønsperiode.  

 Biblioteksafgifter, KODA/GRAMEX-afgifter, vederlag for genudsendelse,  

 genopførelse og anden form for genanvendelse af bøger, fotografier,  

 teaterstykker, film mv. og lignende indtægter medfører fradrag, hvis  

 førsteudgivelsen eller førsteopførelsen er sket i en delefterlønsperiode.
 Stk. 2.  Indtægter af de i stk. 1 nævnte art medfører  

 ikke fradrag, når ansøgning om patent mv. er indgivet eller førsteudgivelsen  

 eller førsteopførelsen er sket før delefterlønsperioden.
 Stk. 3.  Fradraget sker efter reglen i § 30, stk. 2.
Beregning af fradrag § 30.  Fradrag for bierhverv og ulønnet arbejde, jf. §  

 22, stk. 1, sker time for time.
Hvis arbejdstiden ikke eller kun vanskeligt  

 kan kontrolleres ved arbejdsgiverens registreringer, beregnes arbejdstiden  

 ved omregning af nettoindtægten med den gældende omregningssats.
Det  

 omregnede timetal anvendes dog ikke, hvis det er mindre end det faktiske  

 timetal.
Stk. 2.  Fradrag for indtægter for borgerlige ombud og  

 hverv, jf. § 25, stk. 1, for pensionsindtægter, jf. § 26, stk. 1 og 2, og for  

 indtægter efter § 29 sker ved, at nettoindtægten pr. uge omregnes til timer  

 med den gældende omregningssats.
Det omregnede timetal fradrages i  

 delefterlønstimerne.
 Stk. 3.  Ved nettoindtægten forstås indtægten (incl.  

 arbejdsmarkedsbidrag) i ugen med fradrag af de dokumenterede nødvendige  

 udgifter, der godkendes som fradragsberettigede af skattemyndighederne.
 Stk. 4.  Fradrag for beskæftigelse ved jordbrug i  

 henhold til § 22, stk. 1, sker time for time på grundlag af den faktiske  

 arbejdstid.
Oplysningspligt § 31.  Et medlem har pligt til at oplyse  

 arbejdsløshedskassen om alt, der kan have betydning for retten til  

 delefterløn.
 Stk. 2.  Medlemmet har pligt til at oplyse om arbejde i  

 udlandet og om begyndelses- og afslutningstidspunktet for ophold i udlandet.
Indtægter, der ikke medfører fradrag Feriegodtgørelse § 32.  Feriegodtgørelse, der udbetales ved afholdelse  

 af ferie i delefterlønsperioden, medfører ikke fradrag i delefterlønnen.
Arbejdsfri indtægter § 33.  Der skal ikke ske fradrag for arbejdsfri  

 indtægter, herunder Udtræden og genindtræden i  

 delefterlønsordningen.
Kassens Udtræden § 34.  Retten til delefterløn bortfalder ved udgangen  

 af den måned, hvori medlemmet fylder 67 år, eller hvis:
Genindtræden i delefterlønsordningen § 35.  Et medlem, der har været udtrådt af  

 delefterlønsordningen, kan efter skriftlig ansøgning genindtræde, hvis de  

 almindelige betingelser for delefterløn er opfyldt.
Stk. 2.  Genindtræden kan tidligst få virkning fra det  

 tidspunkt, hvor kassen har modtaget ansøgningen.
Der kan dog tidligst  

 udbetales delefterløn for perioder, der ligger 12 uger efter seneste udtræden  

 af delefterlønsordningen.
 Stk. 3.  Hvis medlemmet har været udtrådt af  

 delefterlønsordningen i mindre end 26 uger, skal der ved genindtræden ske  

 overførsel af overskydende timer efter de regler, der er fastsat i  

 bekendtgørelse om overførsel af overskydende timer.
 § 36.  Ved genindtræden udbetales delefterløn i  

 forhold til den hidtidige arbejdstid, der var opgjort i henhold til § 3 ved  

 overgangen til den seneste delefterlønsperiode.
 Stk. 2.  Medlemmet kan dog vælge at få opgjort en ny  

 hidtidig arbejdstid, hvis der foreligger 26 ugers arbejde efter seneste  

 udtræden, der kan indgå i opgørelsen efter § 3.
 Stk. 3.  Arbejdstiden efter genindtræden fikseres efter  

 reglerne i kapitel 3.
Arbejdsløshedskassens vejledningspligt § 37.  Arbejdsløshedskassen har pligt til at vejlede  

 fuldtidsforsikrede medlemmer om, at status som fuldtidsforsikret kan bevares  

 i delefterlønsperioden og om konsekvensen af eventuel overflytning til  

 deltidsforsikring.
 Stk. 2.  Hvis medlemmets lønarbejde i en  

 opgørelsesperiode (2 udbetalingsperioder), jf. § 15, stk. 1, er under 12  

 timer i gennemsnit pr. uge, skal arbejdsløshedskassen skriftligt orientere  

 om, at medlemmet skal udtræde af delefterlønsordningen, hvis arbejdstiden  

 også i den følgende opgørelsesperiode er under 12 timer i gennemsnit pr. uge,  

 jf. § 19, stk. 1.
 Stk. 3.  Arbejdsløshedskassen har pligt til at orientere  

 medlemmer, der udtræder af delefterlønsordningen, om retten til efterløn,  

 herunder at skriftlig ansøgning om efterløn skal indgives til kassen, og at  

 efterløn tidligst kan udbetales fra det tidspunkt, hvor kassen har modtaget  

 ansøgningen.
 § 38.  Bekendtgørelsen træder i kraft den 1. januar  

 1995.
 Stk. 2.  Der udarbejdes en vejledning til  

 bekendtgørelsen.
