 I medfør af § 2021, stk. 8, i retsplejeloven, jf. lovbekendtgørelse nr.  

 905 af 10. november 1992, som ændret bl.a. ved lov nr. 393 af 14. juni 1995  

 og senest ved lov nr. 903 af 29. november 1995, fastsættes:
Antallet af politiklagenævn og sagernes  

 fordeling mellem dem § 1.  I henhold til retsplejelovens § 1021 oprettes  

 for hver af landets seks regionale statsadvokater et politiklagenævn.
 Stk. 2.  Hvert politiklagenævn varetager de i  

 retsplejelovens kapitel 93 d nævnte opgaver inden for vedkommende  

 statsadvokats område, jf. bekendtgørelse nr. 787 af 21. september 1992.
Politiklagenævnenes sammensætning samt  

 udpegning af medlemmer § 2.  Hvert politiklagenævn består af en advokat som  

 formand og to lægmænd, der udpeges af justitsministeren for et tidsrum af 4  

 år regnet fra en 1. januar.
§ 3.  Advokaten udpeges efter indstilling fra  

 Advokatrådet, idet der til hvert af hvervene indstilles fire personer, heraf  

 to kvinder og to mænd.
De advokater, som indstilles, skal have kontor i det  

 område, der hører under vedkommende politiklagenævn, og skal have erfaring  

 med behandlingen af straffesager.
§ 4.  Lægmændene udpeges efter indstilling fra  

 amtsrådene, Københavns Borgerrepræsentation og kommunalbestyrelsen på  

 Frederiksberg, der hver indstiller seks personer, heraf tre kvinder og tre  

 mænd, som har bopæl i vedkommende amt og kommune.
De personer, der  

 indstilles, skal endvidere have bopæl i det område af amtet, der hører under  

 vedkommende politiklagenævn.
Amter, der er delt mellem to eller tre  

 politiklagenævn, indstiller henholdsvis tre og to personer fra hver af de to  

 eller tre dele af amtet.
Stk. 2.  De personer, der indstilles som lægmænd, skal  

 være alment respekterede og nyde bred tillid i det område, hvor de skal  

 virke.
De pågældende må endvidere have betydelig indsigt i almindelige  

 samfundsforhold og bør så vidt muligt udgøre et repræsentativt udsnit af  

 befolkningen med hensyn til alder, uddannelse og erhverv.
De pågældende skal  

 udpeges i kraft af deres personlige egenskaber og ikke som repræsentanter for  

 bestemte interessegrupper.
Stk. 3.  Lægmændene kan ikke samtidig med hvervet som  

 medlem af politiklagenævnet være medlem af en kommunalbestyrelse, et amtsråd  

 eller Folketinget.
Udelukkede fra hvervet er endvidere ministre, advokater,  

 advokatfuldmægtige, centraladministrationens, domstolenes,  

 anklagemyndighedens, statsamternes, politiets og fængselsvæsenets  

 tjenestemænd og øvrige personale samt sognefogeder og folkekirkens og de  

 anerkendte trossamfunds gejstlige, jf. retsplejelovens § 70.
 § 5.  For hvert medlem udpeger justitsministeren efter  

 tilsvarende regler som for vedkommende medlem en suppleant blandt dem, der er  

 indstillet i medfør af §§ 3 og 4.
Stk. 2.  Genudpegning kan finde sted en gang.
En person  

 kan således højst virke i et politiklagenævn i 8 år.
Stk. 3.  Hvis et medlem ikke længere opfylder  

 betingelserne i §§ 3 og 4, ophører denne som medlem.
I stedet udpeges  

 suppleanten som medlem for resten af perioden.
Der udpeges i så fald en ny  

 suppleant blandt de oprindeligt indstillede, ligeledes for resten af  

 perioden.
Tilsvarende gælder, hvis et medlem af andre grunde udtræder af  

 politiklagenævnet.
Hvis en suppleant ikke længere opfylder betingelserne i §§  

 3 og 4 eller af andre grunde udtræder af politiklagenævnet, udpeges en ny  

 suppleant blandt de oprindeligt indstillede for resten af perioden.
 Stk. 4.  Såfremt der inden udløbet af 4 års perioden  

 ikke længere er det fornødne antal personer indstillet, som opfylder  

 betingelserne for beskikkelse, anmodes Advokatrådet eller vedkommende  

 amtsråd, Københavns Borgerrepræsentation eller kommunalbestyrelsen på  

 Frederiksberg om at foretage nye indstillinger.
 Stk. 5.  En person, der inden for det i § 2 nævnte  

 tidsrum fylder 70 år, kan ikke udpeges som medlem eller suppleant.
Ikrafttræden § 6.  Bekendtgørelsen træder i kraft den 1. januar  

 1996.
