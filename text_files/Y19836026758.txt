Ved et pengeinstituts markedsføring af en favorabel konto, var det i  

 brochuren vedr. kontoen anført: »De kan altid indsætte penge på  

 kontoen« og »Vi sætter ingen grænser for, hvornår de må sætte penge  

 ind på aktionærkontoen«.
I aftalen var imidlertid indsat et vilkår,  

 hvorefter indskud på kontoen kun kunne foretages, indtil banken bestemte  

 andet.
Markedsføringen anset for at være i strid med markedsføringslovens § 1  

 og § 2, stk. 1.
 »Altid« var indtil pengeinstituttet sagde stop.
Et pengeinstitut reklamerede med oprettelse af en aktionærkonto.  

 Forudsætningen for oprettelse af kontoen, der var særlig gunstigt forrentet,  

 var at man købte en eller flere aktier i pengeinstituttet og deponerede dem  

 der.
Det blev i en brochure om aktionærkontoen anført, at aktionærerne kunne  

 indsætte helt op til kr. 100.000 på kontoen, og endvidere anvendtes udsagn  

 som »De kan altid indsætte penge på kontoen« og »Vi sætter  

 ingen grænser for, hvornår De må sætte penge ind på aktionærkontoen.
De er  

 altid velkommen«.
 Brochuren indeholdt bestillingskupon med henblik på køb af aktier og  

 oprettelse af aktionærkonto.
En forbruger bestilte på baggrund af reklamen aktier og oprettede en  

 aktionærkonto i det øjemed at indskyde kr. 100.000. Nogen tid efter åbningen  

 af kontoen, og inden kontohaveren havde indskudt maximumbeløbet, blev han af  

 pengeinstituttet informeret om, at der var lukket for yderligere indskud.
Der  

 henvistes i den forbindelse til et vilkår i aftalen om aktionærkonto gående  

 ud på, at indskud på kontoen kan foretages, indtil banken bestemmer andet.  

 Den oplysning var ikke givet i brochuren, og klageren havde allerede bestilt  

 aktier, da han underskrev aftalen om aktionærkontoen.
 FO udtalte, at brochurens angivelser om indskud fandtes vildledende, jfr.  

 markedsføringslovens § 2, stk. 1, og stridende mod god markedsføringsskik.  

 Pengeinstituttet tiltrådte herefter en henstilling om at ændre det påklagede  

 reklamemateriale.
 (* 1) Beretning fra Forbrugerombudsmanden 1983, s. 41-42.
