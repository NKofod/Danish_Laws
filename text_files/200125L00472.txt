Tillægsbetænkning afgivet af  

 Skatteudvalget den 15. maj 2002 Tillægsbetænkning over Forslag til lov om ændring af  

 ligningsloven (Skattefrihed for arbejdsgiverbetalte sundhedsbehandlinger) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 3 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. februar 2002 og var til  

 1. behandling den 26. februar 2002. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 2. maj 2002. Lovforslaget var til 2. behandling den 7. maj 2002, hvorefter  

 det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra Forsikring & Pension og  

 Håndværksrådet.
 Skatteministeren har over for udvalget kommenteret de  

 skriftlige henvendelser til udvalget.
3. Indstillinger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
Et andet mindretal i udvalget (S) indstiller  

 lovforslaget til forkastelse.
Mindretallet vil stemme imod de stillede  

 ændringsforslag.
Et tredje mindretal i udvalget (SF, RV og KRF)  

 indstiller lovforslaget til forkastelse.
Mindretallet vil stemme  

 hverken for eller imod de stillede ændringsforslag.
Et fjerde mindretal i udvalget (EL) indstiller  

 lovforslaget til forkastelse.
Mindretallet vil stemme for de stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, DF,  

 KF og EL):
Til § 1 1) I den under nr. 1 foreslåede affattelse af §  

 30, stk. 1, 1. pkt., ændres »medarbejderens  

 alkohol-afvænning« til: »behandling af medarbejderens misbrug af  

 medicin, alkohol eller andre rusmidler«.
[Behandling af medarbejderens misbrug af medicin og andre  

 rusmidler end alkohol] 2) I den under nr. 1 foreslåede affattelse af §  

 30, stk. 3, 2. pkt., ændres »alkoholafvænning« til:  

 »behandling af misbrug af medicin, alkohol eller andre rusmidler«.
[Krav om lægeerklæring om behandlingsbehovet  

 ved misbrug af medicin og andre rusmidler end alkohol] 3) Den under nr. 1 foreslåede affattelse af §  

 30, stk. 4, affattes således:
»Stk. 4. Det er en betingelse for skattefriheden for  

 forsikringspræmier efter stk. 1, 3. pkt., at det af  

 forsikringsbetingelserne fremgår, at forsikringen kun dækker  

 behandling, der enten sker efter lægelig henvisning, er lægeligt  

 godkendt, eller, for så vidt angår behandling af misbrug af  

 medicin, alkohol og andre rusmidler samt kiropraktorbehandling, opfylder  

 kravene i stk. 3, 2. pkt.
For behandling af psykiske lidelser hos en psykolog  

 er skattefriheden betinget af, at det af forsikringsbetingelserne  

 fremgår, at den pågældende psykolog skal opfylde kravene i  

 stk. 3, 3. pkt.« [Præcisering af kravene til forsikringer] Bemærkninger Til nr. 1 Behandling af medarbejderens misbrug af medicin og andre  

 rusmidler end alkohol, herunder blandingsmisbrug, vil som udgangspunkt  

 være omfattet af skattefriheden, hvis afhængigheden af disse  

 midler kan betegnes som en psykisk lidelse.
Det er dog ikke alle  

 tilfælde, der kan betegnes således.
Da det synes rimeligt at  

 ligestille behandling i disse tilfælde med alkoholafvænning,  

 foreslås det, at arbejdsgiverbetalte ydelser til behandling af misbrug  

 af medicin og andre rusmidler end alkohol generelt skal være omfattet  

 af skattefriheden.
Formuleringen omfatter også blandingsmisbrug.
Mange afhængighedsforhold skønnes at ville  

 falde ind under betegnelsen psykiske lidelser.
Desuden skønnes en stor  

 andel af misbrugerne af narkotika og lignende rusmidler at være uden  

 for den omfattede personkreds, der er i beskæftigelse.
Endelig viser  

 erfaringerne, at ca. 400 medarbejdere om året får behandling for  

 alkoholmisbrug betalt af deres arbejdsgiver.
På baggrund heraf  

 skønnes arbejdsgiverbetalte behandlinger for misbrug af andre  

 rusmidler end alkohol at blive af mindre omfang. Ændringsforslaget  

 skønnes således ikke at have nævneværdige  

 økonomiske konsekvenser.
Til nr. 2 Det foreslås, at skattefriheden for ydelser til  

 behandling af misbrug af medicin og andre rusmidler end alkohol, herunder  

 blandingsmisbrug, alene skal være betinget af, at der foreligger en  

 skriftlig lægeerklæring om behandlingsbehovet.
Dette svarer til,  

 hvad der gælder for alkoholafvænning, og skal ses på  

 baggrund af, at der ofte foreligger et blandingsmisbrug med alkohol, samt at  

 der som ved alkoholafvænning kan være forskellige  

 behandlingsmetoder, blandt hvilke der ikke er én behandlingsmetode,  

 der er de øvrige overlegen.
Til nr. 3 Ifølge den foreslåede bestemmelse i § 30,  

 stk. 4, således som denne blev formuleret ved ændringsforslaget  

 til 2. behandlingen, er det en betingelse for skattefriheden for  

 forsikringspræmier, at det af forsikringsbetingelserne fremgår,  

 at forsikringen kun dækker behandling, der enten sker efter  

 lægehenvisning, er lægeligt godkendt eller opfylder kravene i  

 stk. 3, 2. pkt.
Kravene i stk. 3, 2. pkt., går ud på, at der ved  

 alkoholafvænning og kiropraktorbehandling blot skal foreligge en  

 skriftlig erklæring fra henholdsvis en læge eller en kiropraktor  

 om, at medarbejderen har behov for behandlingen.
 Det foreslås for det første, at det af stk. 4  

 mere præcist kommer til at fremgå, at bestemmelsen i stk. 3, 2.  

 pkt., om, at det er tilstrækkeligt med en skriftlig erklæring fra  

 en læge eller en kiropraktor om behandlingsbehovet, alene er et  

 alternativ til forsikringsselskabets lægekonsulents godkendelse af  

 behandlingen, for så vidt angår behandling for misbrug af  

 medicin, alkohol og andre rusmidler end alkohol samt kiropraktorbehandling.
Det foreslås desuden, at det i stk. 4  

 præciseres, at for så vidt angår behandling hos en psykolog  

 af psykiske lidelser, er skattefriheden for forsikringspræmier betinget  

 af, at det af forsikringsbetingelserne fremgår, at den  

 pågældende psykolog skal opfylde de samme krav, som gælder  

 ved arbejdsgiverens direkte betaling for en behandling.
Dette  

 indebærer, at det af forsikringsbetingelserne skal fremgå, at  

 psykologen skal have autorisation efter dansk ret eller, hvis vedkommende er  

 etableret i udlandet, tilsvarende kvalifikationer.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 97 omdelt efter  

 afgivelse af betænkning Bilagsnr.
