Nr BR 3 Beretning om Finansudvalgets arbejdsform   

 Nr 3 1997-98. 1. samling Afgivet af Finansudvalget Afgivet: 19980304 INDHOLDSFORTEGNELSE 1. Indledning 2. Udvalgets arbejdsfelt 2.1. Bevillingslovgivning 2.2. Generel økonomisk politik 2.3. Behandling af lov og beslutningsforslag 2.3.1. Behandling af lovgivning 2.3.2. Behandling af forslag vedrørende aktstykker, der er til  

 behandling i Finansudvalget 3. Interne procedureregler m.v. vedrørende Finansudvalgets  

 virksomhed 3.1. Spørgsmål vedrørende behandling af aktstykker 3.1.1. Reglen om, at »stolene tæller« 3.1.1.1. Hovedreglen 3.1.1.2. Undtagelser fra reglen om, at »stolene tæller« 3.1.1.2.1. Tilstedeværende medlemmer tegner partiet 3.1.1.2.2. Forhåndsmeddelelse om stillingtagen til aktstykker 3.1.1.2.3. Afstemninger om procedurespørgsmål 3.1.1.2.3.1. Procedurespørgsmål, som er sat på dagsordenen for udvalgsmødet 3.1.1.2.3.2. Procedurespørgsmål, der ikke er på dagsordenen for det pågældende udvalgsmøde 3.1.2. Opsættende virkning af spørgsmål stillet vedrørende  

 aktstykker 3.1.3. Udsættelse af Finansudvalgets færdigbehandling af et aktstykke,  

 der er ført frem i Folketingssalen 3.2. Finansudvalgets og Folketingets behandling af  

 finanslovforslaget 3.3. Udvalgets faste mødetidspunkt 3.4. Embedsmænds deltagelse i samråd i udvalget 4. Procedureregler m.v. i forhold til ministerierne, pressen og  

 offentligheden i almindelighed 4.1. Vedrørende en eventuel revision af Folketingets  

 offentlighedsregler 4.2. Fortrolige bilag og aktstykker 4.3. Frister 4.3.1. Frist for aflevering af aktstykker 4.3.2. Frist for aflevering af ministerbesvarelser af spørgsmål 4.4. Særligt vedrørende tekstanmærkninger på finanslovforslaget 1. Indledning Finansudvalget har en central placering i det statslige budget og  

 bevillingssystem.
Udvalget behandler bl.a. finanslovforslaget,  

 tillægsbevillingslovforslaget, lovforslag om statslån og statsrevisorernes  

 endelige betænkning over statsregnskabet.
Endvidere behandler Finansudvalget  

 et stort antal bevillingsansøgninger (aktstykker) fra ministre.
Såfremt  

 Finansudvalget har tiltrådt en bevillingsansøgning, er vedkommende minister  

 efter gældende sædvane stillet, som om bevilling var givet ved lov med de  

 eventuelle særlige begrænsninger, som af Finansudvalget måtte være knyttet  

 til tiltrædelsen.
Finansudvalgets arbejdsform har hidtil hovedsagelig været reguleret ved  

 gennem årene fastlagte uskrevne kutymer og praksis for afgørelse af  

 tvivlsspørgsmål.
Udgangspunkt har i denne forbindelse været og er fortsat, at  

 beslutninger træffes af udvalgets flertal.
Udvalget finder det imidlertid  

 hensigtsmæssigt at fastlægge et sæt nedskrevne regler for udvalgets arbejde  

 og for udvalgets relationer til ministerierne, pressen og offentligheden i  

 øvrigt.
 Finansudvalget har endvidere overvejet udvalgets fremtidige arbejdsområde.  

 Udvalget finder det bl.a. på baggrund af den stedfundne udvikling i det  

 statslige budget og bevillingssystem hensigtsmæssigt at udvide udvalgets  

 arbejdsfelt, således at udvalget ud over den grundige behandling af  

 bevillingslove og ansøgninger i væsentligt højere grad end tilfældet er i  

 øjeblikket tillige drøfter de overordnede linier i den økonomiske politik og  

 de rammer, der herigennem lægges for bevillingslovgivningen.
2. Udvalgets arbejdsfelt 2.1. Bevillingslovgivning Der er enighed i Finansudvalget om, at hovedvægten i udvalgets arbejde  

 fortsat skal ligge på - behandlingen af bevillingslovgivning, herunder bevillingansøgninger  

 (aktstykker) fra ministre og - den kontrolfunktion, der ligger i behandlingen af de løbende  

 revisionssager og af statsrevisorernes endelige betænkning over  

 statsregnskabet samt i den almindelige adgang til at stille skriftlige  

 spørgsmål til og anmode om samråd m.v. med ministre.
2.2. Generel økonomisk politik Udvalget vil i forlængelse af sin centrale placering vedrørende  

 bevillinger og kontrollen med anvendelsen heraf styrke behandlingen af den  

 generelle økonomiske politik og drøftelsen af overordnede prioriteringer.  

 Dette sker med henblik på, at Finansudvalget i endnu højere grad bliver det  

 centrale forum i Folketinget for behandlingen af sådanne emner.
Der er på denne baggrund enighed om at nedsætte et underudvalg under  

 Finansudvalget.
Underudvalget mødes efter behov, men mindst 2 gange årligt  

 med henblik på at drøfte konkrete forslag om f.eks.
1) høringer, temadebatter o.l. om aktuelle politiskøkonomiske  

 problemstillinger 2) uformelle orienteringsmøder med ministre, Det Økonomiske Råds  

 Formandskab, repræsentanter for Nationalbanken, forskere m.fl.
Herudover vil Finansudvalget på førstkommende udvalgsmøde efter udgivelsen  

 af centrale publikationer som f.eks.
Finansredegørelsen eller Økonomisk  

 Oversigt samt efter publiceringen af beretninger fra  

 Rigsrevisionen/statsrevisorerne drøfte, om der er anledning til at stille  

 skriftlige spørgsmål eller ønsker om samråd eller møder af de under punkt 1  

 og 2 nævnte art.
 Udvalget drøfter ligeledes en gang månedligt, om EUbilag omdelt i udvalget  

 eller kommende ØKOFINministerrådsmøder giver anledning til initiativer fra  

 udvalgets side.
Finansudvalget har drøftet muligheden for at indføre faste procedurer for  

 udvalgets behandling af beretninger fra Rigsrevisionen og Statsrevisorerne og  

 spørgsmålet om eventuelle justeringer i ordningen vedrørende  

 virksomhedsregnskaber i staten.
Udvalget har i denne forbindelse drøftet, om  

 der som et supplement til den ved Akt 82 af 20. november 1996 etablerede  

 ordning skal finde en mere koncentreret afrapportering sted til Folketinget.  

 Der er enighed i udvalget om, at disse spørgsmål bør overvejes nøje, og  

 udvalget vil i forbindelse hermed drøfte sagen med statsrevisorerne.
2.3. Behandling af lov og beslutningsforslag Henvisning af forslag til udvalgsbehandling besluttes af det samlede  

 Folketing.
2.3.1. Behandling af lovgivning Udvalget finder, at når bortses fra finans og tillægsbevillingslovene og  

 lovforslag om statslån, bør udvalget normalt ikke behandle lovforslag.
2.3.2. Behandling af forslag vedrørende aktstykker, der er til  

 behandling i Finansudvalget For så vidt angår (lovforslag eller forslag til) folketingsbeslutning, der  

 fremsættes vedrørende aktstykker, der er til behandling i Finansudvalget,  

 finder udvalget, at sådanne forslag som udgangspunkt bør behandles i  

 vedkommende ressortudvalg.
Udvalget finder dog, at forslag vedrørende aktstykker fremsat af  

 statsministeren, finansministeren eller økonomiministeren eventuelt kan  

 henvises til udvalgsbehandling i Finansudvalget.
Endvidere kan forslag  

 vedrørende andre ministerområder, når særlige grunde taler herfor,  

 udvalgsbehandles i Finansudvalget.
 Henvises et forslag til behandling i Finansudvalget, kan udvalget beslutte  

 i forbindelse med behandlingen af forslaget at fravige den almindeligt  

 gældende regel om, at udvalget alene modtager skriftlige henvendelser fra  

 ministre og om, at det ikke er muligt at søge foretræde for udvalget.
3. Interne procedureregler m.v. vedrørende Finansudvalgets  

 virksomhed 3.1. Spørgsmål vedrørende behandling af aktstykker 3.1.1. Reglen om, at »stolene tæller« 3.1.1.1. Hovedreglen Der er enighed i udvalget om, at udgangspunktet i forbindelse med  

 opgørelse af resultatet af votering om et aktstykke som hidtil er, at  

 medlemmer af Finansudvalget, der ikke er til stede ved voteringen, tiltræder  

 pågældende aktstykke.
Dette gælder i tilfælde, hvor fraværende medlemmer ikke på forhånd har  

 meddelt deres stilling til bevillingsansøgningen, jf. punkt 3.1.1.2.2., også  

 selvom der kan herske tvivl om, hvorvidt de, såfremt de havde være til stede  

 ved voteringen ville have kunnet tiltræde aktstykket.
Fraværende medlemmer  

 kontaktes således ikke med henblik på afklaring af deres stilling til  

 aktstykker.
3.1.1.2. Undtagelser fra reglen om, at »stolene tæller« Reglen om, at »stolene tæller« gælder ikke i følgende tilfælde:
3.1.1.2.1. Tilstedeværende medlemmer tegner partiet Såfremt et partis tilstedeværende medlem(mer) af Finansudvalget stemmer  

 nej eller undlader at stemme ved voteringen om et aktstykke, regnes  

 fraværende medlemmer af dette parti for at have stemt på samme måde som de(t)  

 tilstedeværende, medmindre de(t) fraværende medlem(mer) på forhånd har  

 meddelt en anden stilling end de(t) tilstedeværende medlem(mer), jf. punkt  

 3.1.1.2.2.
3.1.1.2.2. Forhåndsmeddelelse om stillingtagen til aktstykker Såfremt et medlem kan forudse, at den pågældende ikke har mulighed for at  

 give møde ved voteringen om et aktstykke, kan medlemmet på forhånd meddele  

 sin stilling hertil.
Forhåndsmeddelelse om stemmeafgivning vedrørende  

 aktstykker skal ske skriftligt enten - til formanden inden voteringen, eller - senest en halv time inden udvalgsmødets start til Finansudvalgets  

 Sekretariat.
Meddelelse til Sekretariatet kan også ske ved telefax eller  

 elektronisk post.
Meddelelsen om stemmeafgivning gælder for samtlige partiets medlemmer af  

 Finansudvalget, medmindre andet tilkendegives - af det medlem, der foretager meddelelsen, eller - ved voteringen af et eller flere tilstedeværende medlemmer af partiet.
 Såfremt et på mødet tilstedeværende medlem på partiets vegne tilkendegiver  

 en anden holdning end den forhåndsmeddelte, er det den på mødet tilkendegivne  

 stilling, der er gældende.
3.1.1.2.3. Afstemninger om procedurespørgsmål Ved afstemninger om procedurespørgsmål er det ikke på forhånd entydigt  

 fastlagt, hvad der skal stemmes »ja« eller »nej« til.
Det  

 giver derfor i sådanne tilfælde ikke mening at anvende reglen om, at  

 »stolene tæller«.
Ved afstemninger om procedurespørgsmål anvendes i  

 stedet følgende regler:
3.1.1.2.3.1. Procedurespørgsmål, som er sat på dagsordenen for  

 udvalgsmødet Såfremt procedurespørgsmålet er sat på den før mødet omdelte dagsorden,  

 afgøres spørgsmålet af de tilstedeværende partier, således at hvert parti  

 medmindre et eller flere medlemmer tilkendegiver en fra partiets flertal  

 afvigende holdning stemmer med en vægt svarende til partiets antal medlemmer  

 i udvalget, uanset om partiets udvalgsmedlemmer er til stede eller ej.  

 Fraværende medlemmer kan på forhånd meddele deres stilling til  

 procedurespørgsmålet, jf. punkt 3.1.1.2.2.
3.1.1.2.3.2. Procedurespørgsmål, der ikke er på dagsordenen for det  

 pågældende udvalgsmøde Såfremt der under behandlingen af en sag opstår behov for afklaring af et  

 procedurespørgsmål, afgøres spørgsmålet således, at hvert parti medmindre et  

 eller flere medlemmer tilkendegiver en fra partiets flertal afvigende  

 holdning stemmer med en vægt svarende til partiets antal medlemmer i  

 udvalget, uanset om alle partiets udvalgsmedlemmer er til stede.
Såfremt et eller flere partier ikke har medlemmer til stede ved mødet, og  

 hvis de fraværende partiers stemmeafgivning kan have indflydelse på  

 afstemningens udfald, udsættes udvalgsmødet i op til en time.
Fraværende  

 partiers medlemmer kontaktes af Finansudvalgets Sekretariat med henblik på at  

 fastslå deres stilling til procedurespørgsmålet.
 Ethvert medlem af udvalget kan i øvrigt begære udvalgsmødet udsat i op til  

 en time med henblik på at afklare fraværende medlemmers stilling til et  

 procedurespørgsmål.
3.1.2. Opsættende virkning af spørgsmål stillet vedrørende  

 aktstykker Ved beslutning vedrørende aktstykker er udgangspunktet, at ubesvarede  

 spørgsmål har opsættende virkning.
Følgen heraf er, at et aktstykke ikke kan  

 afgøres, såfremt der ved behandlingen af aktstykket foreligger ubesvarede  

 spørgsmål.
De(t) medlem(mer), der har taget initiativ til at stille spørgsmålet, kan  

 dog i forbindelse med, at spørgsmålet stilles, tilkendegive, at spørgsmålet  

 ikke har opsættende virkning, og at et aktstykke derfor kan afgøres, selv om  

 spørgsmålet ikke er besvaret.
Såfremt der i forbindelse med, at et spørgsmål  

 stilles, er uenighed om, hvorvidt det skal have opsættende virkning, afgøres  

 dette spørgsmål efter reglerne om afstemninger om procedurespørgsmål, jf.  

 punkt 3.1.1.2.3.
Når et spørgsmål er stillet, betragtes det som værende stillet af  

 formanden på vegne af hele udvalget.
Afgørelser om ændring af et spørgsmåls  

 status henholdsvis fra at have opsættende til ikke at have opsættende  

 virkning eller omvendt træffes derfor af udvalget på et udvalgsmøde efter  

 reglerne om afgørelse af procedurespørgsmål, jf. punkt 3.1.1.2.3.
3.1.3. Udsættelse af Finansudvalgets færdigbehandling af et aktstykke,  

 der er ført frem i Folketingssalen Ethvert medlem af Folketinget og enhver minister har adgang til at føre et  

 aktstykke vedrørende en bevillingsansøgning frem i Folketingssalen i form af  

 et lovforslag eller et forslag til folketingsbeslutning.
 Udvalget har drøftet spørgsmålet om, i hvilket omfang Finansudvalget i  

 sådanne tilfælde kan forventes at stille behandlingen af aktstykket i bero,  

 indtil forslaget er færdigbehandlet i Folketingssalen.
Dette spørgsmål har i folketingsåret 196869 været behandlet af et udvalg  

 bestående af Udvalget for Forretningsordenen, suppleret med et  

 finansudvalgsmedlem fra hvert af de på dette tidspunkt i Finansudvalget  

 repræsenterede partier.
Udvalget afgav den 11. april 1969 en beretning (jf.  

 Folketingstidende 196869, Till.
B, sp. 12321234), hvorfra citeres:
»Finansudvalgets aktstykker er tilgængelige for Folketingets  

 medlemmer såvel som for pressen, og ethvert medlem af Folketinget har adgang  

 til at føre et aktstykke vedrørende en bevillingsansøgning frem i  

 folketingssalen i form af et lovforslag eller et forslag til  

 folketingsbeslutning.
Selv om et sådant skridt kun tages af et lille  

 mindretal i Tinget, vil det i almindelighed kunne forventes, at  

 Finansudvalgets behanding af bevillingsansøgningen vil blive stillet i bero,  

 til forhandlingen i folketingssalen har fundet sted.
Uden for Tingets mødeperioder, d.v.s. navnlig i de 34 sidste  

 måneder af folketingsåret, er der ikke en tilsvarende adgang for et hvert  

 folketingsmedlem til at føre en bevillingssag frem for Folketinget.
Ifølge  

 grundlovens § 39 tilkommer det alene Folketingets formand at indkalde  

 Folketinget til møde, idet det dog påhviler ham at indkalde til møde, når  

 mindst 2/5 af Folketingets medlemmer eller statsministeren skriftligt  

 fremsætter begæring herom med angivelse af dagsorden.
I sommertiden vil det  

 ikke være let at fremskaffe en sådan skriftlig begæring fra 2/5 af Tingets  

 medlemmer, men Folketingets formand har tilkendegivet, at hvis mindst 7 af  

 Finansudvalgets 17 medlemmer, repræsenterende 2/5 af Folketingets medlemmer,  

 ønsker Folketinget indkaldt i anledning af en bevillingssag, som er forelagt  

 i Finansudvalget til afgørelse i den mødefri del af folketingsåret, da vil  

 han indkalde Folketinget, selv om den i grundlovens § 39 krævede betingelse:  

 skriftlig begæring fra 2/5 af medlemmerne, ikke formelt er opfyldt.
Formanden  

 vil træffe sin afgørelse efter at have drøftet sagen med statsministeren og  

 partiformændene, bl.a. for at undersøge, om sagen eventuelt vil kunne  

 udsættes, til Folketinget genoptager sine møder.« Den ovenfor skitserede ordning er i overensstemmelse med den af  

 Finansudvalget siden afgivelsen af beretningen fulgte praksis og bør  

 fastholdes.
I den forbindelse konstaterer udvalget, at ordningen også gælder  

 vedrørende forslag fremsat af medlemmer af partier, der ikke er repræsenteret  

 i Finansudvalget såfremt - forslaget er fremsat senest dagen før det møde, hvor aktstykket  

 behandles i Finansudvalget, og - forslagsstillerne ligeledes senest dagen før udvalgsmødet   

 skriftligt har meddelt Finansudvalgets formand og/eller dettes  

 sekretariat, at forslagsstillerne anmoder om, at behandingen af  

 bevillingsansøgningen stilles i bero, til forslaget er færdigbehandlet i  

 Folketingssalen.
3.2. Finansudvalgets og Folketingets behandling af  

 finanslovforslaget Udvalget har drøftet, om procedurerne for behandling af finanslovforslaget  

 bør justeres, f.eks. ved - en uddelegering af gennemgangen af finanslovforslaget til fagudvalg  

 eller - høring af fagudvalg eller tildeling af en form for kompetence vedrørende  

 udmøntning af rammer, der kunne fastsættes af Finansudvalget, som tilfældet  

 f.eks. er i Sverige og Norge.
Der er enighed i udvalget om, at fagudvalgene naturligvis til enhver tid  

 kan drøfte det af finansministeren fremsatte finanslovforslag og tilkendegive  

 deres holdninger hertil.
Udvalget finder imidlertid ikke, at der er grund til  

 at ændre de eksisterende procedurer for Folketingets behandling af  

 finanslovforslaget.
Folketinget har med vedtagelsen den 27. maj 1997 af forslag til  

 folketingsbeslutning B 108, folketingsåret 199697, om ændring af Folketingets  

 Forretningsorden åbnet mulighed for, at der kan indkaldes til et særligt møde  

 i Folketinget kort tid efter fremsættelsen af finanslovforslaget med henblik  

 på at gennemføre en 1. behandling heraf.
Med hensyn til tidspunktet for denne  

 1. behandling finder Finans udvalget, at behandlingen kan finde sted den  

 førstkommende tirsdag eller torsdag efter den 5. september.
Udvalget vil  

 normalt i ugen inden 1. behandling gennemgå finanslovforslaget på nogle møder  

 med henblik på at stille spørgsmål til ministrene.
Udvalget afholder  

 eventuelt tillige møde umiddelbart efter 1. behandling med henblik på at  

 afklare, hvilke yderligere spørgsmål der skal stilles på baggrund af 1.  

 behandlingen.
For så vidt angår 1. behandling af det genfremsatte  

 finanslovforslag finder Finansudvalget, at denne passende kunne foretages  

 umiddelbart efter folketingsårets begyndelse.
I lighed med, hvad der  

 tidligere i en årrække var praksis, kunne 1. behandling af finanslovforslaget  

 finde sted sammen med forhandlingen om statsministerens åbningsredegørelse  

 som et selvstændigt punkt på dagsordenen, men således at den efterfølgende  

 sag, 1. behandling af forslag til finanslov, kunne omtales under  

 åbningsdebatten.
3.3. Udvalgets faste mødetidspunkt Udvalget har drøftet, om indførelsen af en spørgetime i Folketingssalen,  

 jf.
Folketingets Forretningsorden § 20, stk. 1011, om onsdagen kl. 13 giver  

 anledning til at ændre udvalgets faste ugentlige mødetidspunkt.
 Der er enighed om som udgangspunkt at fastholde udvalgets mødetidspunkt  

 til onsdage kl. 13. Tidspunktet for mødet kan dog efter formandens skøn i  

 ganske særlige tilfælde fraviges, såfremt ministre, hvis ressort har særlig  

 tilnytning til Finansudvalgets arbejde, deltager i spørgetimen, eller hvis  

 der i forbindelse med denne kan forventes drøftet sager, der har en betydelig  

 interesse for Finansudvalgets medlemmer.
3.4. Embedsmænds deltagelse i samråd i udvalget Udvalget har endvidere drøftet, om der skal åbnes mulighed for, at  

 embedsmænd kan deltage i samråd i Finansudvalget sammen med vedkommende  

 minister.
Udvalget finder, at den hidtil gældende regel, hvorefter embedsmænd fra  

 ministerier ikke deltager i samråd, bør fastholdes.
Denne regel kan dog efter  

 formandens skøn fraviges i ganske særlige tilfælde, hvor meget tungtvejende  

 hensyn f.eks. til en hurtig afklaring af teknisk betonede spørgsmål taler  

 herfor.
4. Procedureregler m.v. i forhold til ministerierne, pressen og  

 offentligheden i almindelighed 4.1. Vedrørende en eventuel revision af Folketingets  

 offentlighedsregler Finansudvalget har drøftet reglerne for offentlighedens adgang til  

 udvalgets bilag og aktstykker.
 Der er enighed i udvalget om, at de gældende regler vedrørende adgangen  

 til aktstykker bør fastholdes, således at adgangen for andre end  

 udvalgsmedlemmer m.fl. normalt indtræder mandag morgen før behandling af  

 aktstykket om onsdagen.
Der er enighed i udvalget om, at udvalgsmedlemmerne bør undlade at give  

 pressen oplysninger om indholdet af nye aktstykker før dette tidspunkt.
For  

 at opnå hensigten med denne ordning er det imidlertid en forudsætning, at der  

 heller ikke fra ministeriernes side tilgår pressen oplysning om nye  

 aktstykker før nævnte frigivelsestidspunkt.
For så vidt angår udvalgsbilag finder Finansudvalget, at det ville være  

 hensigtsmæssigt, at udvalgets bilag bliver tilgængelige for andre end  

 udvalgsmedlemmer dagen efter, at et bilag er omdelt i Finansudvalget.
Bilag  

 omdelt på en mødedag vedrørende samme dags møde bør dog være tilgængelige  

 umiddelbart efter mødet.
4.2. Fortrolige bilag og aktstykker Hvor ministeren skønner, at særlige hensyn (f.eks. af sikkerhedspolitisk  

 eller forretningsmæssig karakter) gør dette påkrævet, kan et aktstykke gøres  

 fortroligt.
Udvalget finder det vigtigt, at aktstykker og udvalgsbilag i videst muligt  

 omfang er offentligt tilgængelige, og at så få oplysninger som muligt  

 stemples fortroligt.
En minister, der fremsender et fortroligt aktstykke til  

 behandling i udvalget, bør derfor i bevillingsansøgningen gøre rede for - den nøjagtige årsag til, at aktstykket er gjort fortroligt - om og i givet fald hvornår ministeren vil tage skridt til at hæve  

 fortroligheden af aktstykket.
 Ministeren bør endvidere i forbindelse med oversendelse af fortrolige  

 udvalgsbilag til Finansudvalget overveje, hvornår fortroligheden kan hæves og  

 så vidt muligt i bilaget gøre rede for, hvornår bilaget kan gøres  

 tilgængeligt for offentligheden.
For så vidt angår behandlingen af fortrolige aktstykker (og udvalgsbilag)  

 finder udvalget, at det er af afgørende vigtighed at sikre, at fortroligheden  

 overholdes både i forbindelse med ministeriernes forberedelse og  

 Finansudvalgets behandling af aktstykkerne.
Udvalget finder, at den hidtil  

 gældende ordning, hvorefter fortrolige aktstykker kan drøftes af  

 Finansudvalgets medlemmer med andre folketingsmedlemmer og på partiernes  

 gruppemøder, bør fastholdes, men understreger, at fortrolige aktstykker kun  

 undtagelsesvis bør drøftes med andre end Finansudvalgsmedlemmer, og at dette  

 altid sker under den ufravigelige forudsætning, at fortroligheden overholdes  

 af dem, der på denne måde måtte blive inddraget i behandlingen.
 Finansudvalget understreger, at fortrolige aktstykker og udvalgsbilag kun  

 fordeles til Finansudvalgets medlemmer og derfor ikke til partier, der ikke  

 har medlemmer i udvalget.
4.3. Frister 4.3.1. Frist for aflevering af aktstykker Fristen for aflevering af aktstykker til Finansudvalgets Sekretariat er  

 normalt tirsdage kl. 12 ugen før det møde, hvor aktstykket forventes  

 behandlet.
I sjældne tilfælde kan der gives nogle timers fristforlængelse.
I  

 helt ekstraordinære tilfælde, hvor normalfristen ikke har kunnet overholdes,  

 og aktstykket derfor ikke har kunnet optrykkes i førstkommende ugentlige  

 aktstykkehæfte, vil der eventuelt kunne træffes aftale om en ekstraordinær  

 procedure.
Aftale herom kan kun træffes mellem vedkommende minister og  

 Finansudvalgets formand.
4.3.2. Frist for aflevering af ministerbesvarelser af spørgsmål Et aktstykke kan i almindelighed ikke forventes afgjort, såfremt der til  

 mødet foreligger besvarelser, som er Finansudvalgets medlemmer i hænde efter  

 kl. 16 dagen før det møde, hvor aktstykket behandles.
4.4. Særligt vedrørende tekstanmærkninger på finanslovforslaget Udvalget finder, at antallet af tekstanmærkninger på finanslovforslaget  

 (og på aktstykker) bør begrænses mest muligt og har med tilfredshed noteret  

 sig, at Finansministeriet gerne medvirker hertil.
Der henvises i den  

 forbindelse til finansministerens besvarelse af 21. november 1997 af  

 udvalgets spørgsmål 810, jf. § 7 bilag 34, folketingsåret 199798, 1. samling.
 P.u.v.
