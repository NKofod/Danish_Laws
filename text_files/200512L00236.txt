Fremsat den 24. maj 2006 af  

 skatteministeren (Kristian Jensen) Forslag til Lov  

 om ændring af ligningsloven (Videreførelse af det forhøjede befordringsfradrag for  

 pendlere i udkantskommuner) § 1 I lov om påligning af indkomstskat til staten  

 (ligningsloven), jf. lovbekendtgørelse nr. 887 af 20. september 2005, som  

 senest ændret ved lov nr. 406 af 8. maj 2006, foretages følgende ændring:
 1.  


  

 § 9 C, stk. 3,  

  

 affattes således:
»  

 Stk. 3.  

  

 Udgør befordringen pr. arbejdsdag til og med  

 100 kilometer, beregnes fradraget med den kilometertakst, Skatterådet  

 fastsætter.
For befordring herudover beregnes fradraget med 50 pct. af den  

 fastsatte kilometertakst, jf. dog 3. pkt.
For indkomstårene 2007-2013  

 beregnes  

 fradraget for befordring over 100 kilometer med den kilometertakst,  

 Skatterådet  

 fastsætter, jf. 1. pkt., når den skattepligtiges sædvanlige bopæl er  

 beliggende  

 i en af følgende kommuner: Bornholm, Brønderslev-Dronninglund, Frederikshavn,  

 Faaborg-Midtfyn, Guldborgsund, Hjørring, Langeland, Lolland, Læsø, Morsø,  

 Norddjurs, Samsø, Svendborg, Tønder, Vesthimmerland og Ærø. Har den  

 skattepligtige  

 inden udgangen af indkomståret 2013 opnået ret til fradrag efter 3. pkt., kan  

 den skattepligtige anvende reglen i 7 år fra det tidspunkt, hvor retten  

 hertil  

 første gang er opnået, jf. dog 6. og 7. pkt., for så vidt den skattepligtige  

 fortsat har sin sædvanlige bopæl i en af de kommuner, der er nævnt i 3. pkt.,  

 og de almindelige betingelser for at foretage forhøjet befordringsfradrag i  

 øvrigt er opfyldt.
Skattepligtige, der inden udgangen af indkomståret 2006  

 efter ligningsloven § 9 C, stk. 3, 3. pkt., som affattet ved  

 lovbekendtgørelse nr. 887 af 20. september 2005, har opnået ret til forhøjet  

 fradrag for befordring over 100 kilometer, bevarer retten til fradraget i 5  

 år  

 fra det tidspunkt, hvor retten hertil første gang er opnået, såfremt den  

 skattepligtige fortsat har sin sædvanlige bopæl i en af de indtil den 31.  

 december 2006 eksisterende kommuner Arden, Fjends, Holsted, Lundtoft,  

 Nørager,  

 Sallingsund, Sejlflod, Spøttrup, Tinglev eller Aalestrup, og de almindelige  

 betingelser for at foretage befordringsfradrag i øvrigt er opfyldt.
For  

 skattepligtige, som er omfattet af 5. pkt., og som i løbet af perioden  

 2007-2013 opnår ret til fradrag efter 3. pkt., regnes de 7 år fra den 1.  

 januar  

 2007, jf. dog 7. pkt.
Opfyldte den skattepligtige den 1. januar 2007 hverken  

 betingelserne for at foretage forhøjet befordringsfradrag efter 3. eller 5.  

 pkt., regnes de 7 år efter 4. pkt. fra det tidspunkt efter den 1. januar  

 2007,  

 hvor den skattepligtige første gang opnår ret til at foretage forhøjet  

 befordringsfradrag efter 3. eller 5. pkt.« § 2 Stk. 1.  

  

 Loven træder i kraft den 1. januar 2007.
Bemærkninger til lovforslaget Almindelige bemærkninger 1. Lovforslagets formål og baggrund I dag kan pendlere, der bor i særligt udpegede  

 udkantskommuner tage forhøjet befordringsfradrag for kørsel over 100 km  

 dagligt  

 mellem sædvanlig bopæl og arbejdsplads.
Ordningen gælder for indkomstårene  

 2004-2006 og indebærer, at fradraget kan beregnes med samme høje sats som for  

 kørsel mellem 24 og 100 km dagligt.
Formålet med lovforslaget er at  

 videreføre  

 denne ordning for indkomstårene 2007-2013 for visse særligt udpegede  

 kommuner.
Det forhøjede befordringsfradrag indgik i regeringens »Den  

 Regionale Vækststrategi« fra maj 2003, der fremlagde en række initiativer til  

 at styrke det erhvervsmæssige grundlag og bosætningsmulighederne i  

 yderområderne.  

 Målet med den nuværende ordning er at gøre det mere attraktivt for personer,  

 der arbejder i de større byer, at bosætte sig i yderområderne og at fastholde  

 erhvervsaktive, der allerede bor der.
Dette vil dels styrke  

 befolkningsudviklingen, dels give yderområderne større del i  

 indkomstfremgange  

 i de større byer.
En videreførelse af det forhøjede befordringsfradrag i  

 udkantskommunerne vil betyde, at befolkningen her fortsat har et ekstra  

 incitament  

 til at søge job i andre områder eller i byerne.
Fradraget medvirker derfor  

 til  

 at øge jobmobiliteten samt til at tiltrække og fastholde ressourcestærke  

 indbyggere i yderområderne.
Lovforslaget understøtter således regeringens  

 målsætning om, at det skal være attraktivt at bo, arbejde og drive virksomhed  

 i  

 alle egne af landet.
 Forlængelsesperioden 2007-2013 falder tidsmæssigt sammen  

 med den periode, som Økonomi- og Erhvervsministeriet arbejder med, i  

 forbindelse med udpegningen af de yderområder, der skal have del i EUs  

 strukturfondsmidler i budgetperioden 2007-2013. Det er herved muligt at skabe  

 en høj grad af sammenfald mellem de kommuner, der udpeges som yderområder i  

 strukturfondssammenhæng, og de kommuner, der udpeges som udkantskommuner, der  

 er omfattet af det forhøjede befordringsfradrag fra 2007.
Den nuværende ordning omfatter 50 kommuner.
Som følge af  

 kommunalreformen og de deraf følgende kommunesammenlægninger eksisterer mange  

 af disse kommuner ikke efter 1. januar 2007, ligesom deres økonomiske  

 grundlag  

 kan være ændret.
Det er derfor nødvendigt at fastlægge nye kriterier for,  

 hvilke kommuner der fremover skal være omfattet af ordningen med det  

 forhøjede  

 befordringsfradrag.
 Inden udgangen af 2013 vil den foreslåede ordning blive  

 taget op til fornyet revision.
2. Gældende regler Den nuværende ordning med forhøjet befordringsfradrag for  

 pendlere bosat i udkantskommuner gælder for indkomstårene 2004-2006.
Ordningen omfatter i dag pendlere i 50 kommuner, der  

 pendler mere end 100 km dagligt mellem hjem og arbejde.
Disse personer får i  

 årene 2004-2006 beregnet befordringsfradraget for kørsel over 100 km dagligt  

 med den samme høje sats som for kørsel mellem 24 og 100 km.
 Retten til forhøjet befordringsfradrag bevares i 5 år fra  

 det tidspunkt, den skattepligtige første gang har opnået ret til fradraget  

 inden udgangen af 2006 (den individuelle femårs-periode). En individuel  

 femårs-periode udløber således senest den 31. december 2011.
Efter de almindelige regler kan der foretages fradrag for  

 befordring frem og tilbage mellem sædvanlig bopæl og arbejdsplads med en  

 standardsats, i det omfang befordringen overstiger 24 km pr. dag.
Satsen  

 fastsættes  

 årligt af Skatterådet, og for 2006 udgør den 1,78 kr. pr. km.
For daglig  

 kørsel  

 mellem 24 og 100 km beregnes fradraget med 1,78 kr. pr. km, og for kørsel ud  

 over 100 km beregnes fradraget med halv sats, det vil sige 0,89 kr. pr. km.
Befordringsfradraget er et ligningsmæssigt fradrag, det vil  

 sige et fradrag i den skattepligtige indkomst, der udgør  

 beskatningsgrundlaget  

 for de kommunale indkomstskatter.
Den skattemæssige fradragsværdi for  

 ligningsmæssige  

 fradrag udgør 33,3 pct. i 2006 i en kommune med en skatteprocent svarende til  

 landsgennemsnittet.
3. Lovforslagets indhold Det foreslås at forlænge ordningen med forhøjet  

 befordringsfradrag for pendlere, der er bosat i særligt udpegede  

 udkantskommuner.
Det foreslås, at disse pendlere for indkomstårene 2007-2013  

 kan beregne befordringsfradraget for kørsel over 100 km dagligt med samme  

 sats  

 som for kørsel mellem 24-100 km dagligt.
Som følge af kommunalreformen og de deraf følgende  

 kommunesammenlægninger eksisterer mange af de 50 kommuner, der er omfattet af  

 den gældende ordning, ikke efter 1. januar 2007, ligesom deres økonomiske  

 grundlag kan være ændret.
Det er derfor nødvendigt at fastlægge nye kriterier  

 for hvilke kommuner, der fremover skal være omfattet af regelsættet.
 Det foreslås, at de kommende udkantskommuner udpeges på  

 baggrund af to objektive samfundsøkonomiske indikatorer, nemlig lav  

 erhvervsindkomst og svag befolkningsudvikling.
Erhvervsindkomsten pr. indbygger er det mål, som kommer  

 tættest på det gængse velstandsmål BNP pr. indbygger, som dog ikke opgøres på  

 kommuner.
Befolkningsudviklingen anvendes også typisk som en central  

 indikator  

 for, hvor godt/dårligt det går i en region.
Disse to kriterier ligger i  

 forlængelse af de anvendte kriterier i den hidtidige ordning.
De to kriterier  

 understøtter endvidere regeringens målsætning om, at det skal være attraktivt  

 at bo, arbejde og drive virksomhed i alle egne af landet.
 Det foreslås derfor, at de nye udkantskommuner bliver  

 udpeget på basis af følgende kriterier:
 Lav erhvervsindkomst: Kommunens erhvervsindkomst pr.  

 indbygger er maksimalt 90 pct. af landsgennemsnittet (udregnet som et  

 gennemsnit for perioden 2001-2003).
 Svag befolkningsudvikling: Kommunen har oplevet et fald i  

 befolkningstallet, eller befolkningstilvæksten i kommunen har været på mindre  

 end 50 pct. af landsgennemsnittet siden år 2000 (udregnet som gennemsnittet  

 for  

 perioden 2000-2005).
 Kriterierne er fastlagt i et samarbejde mellem  

 Skatteministeriet, Økonomi- og Erhvervsministeriet og Indenrigs- og  

 Sundhedsministeriet.
I alt 16 af de 98 nye kommuner, som Danmark vil bestå af  

 pr. 1. januar 2007, opfylder  

 ovenstående  

 to kriterier.
Det drejer sig om  

 Bornholm, Brønderslev-Dronninglund,  

 Frederikshavn, Faaborg-Midtfyn, Guldborgsund, Hjørring, Langeland, Lolland,  

 Læsø, Morsø, Norddjurs, Samsø, Svendborg, Tønder, Vesthimmerland og Ærø.
 De 16 kommuner omfatter 53 af de nuværende kommuner, hvoraf  

 41 er udpeget som udkantskommuner i dag, mens 12 er nye i denne sammenhæng. 9  

 af de 50 kommuner, der er udpeget som udkantskommuner i dag, vil falde ud af  

 ordningen.
Det skønnes, at 900 personer i disse 9 udkantskommuner  

 således ikke vil blive omfattet af den foreslåede forlængelse af ordningen  

 med  

 det forhøjede befordringsfradrag.
Lovforslaget sikrer dog, at disse pendlere  

 bevarer retten til fradraget i 5 år fra det tidspunkt, de første gang har  

 opnået ret til fradraget inden udgangen af 2006 (den individuelle femårs  

 periode).
 De valgte kriterier sikrer, at der opnås en høj grad af  

 sammenfald mellem udkantskommunerne i regi af det forhøjede  

 befordringsfradrag  

 og i regi af Økonomi- og Erhvervsministeriets udpegning af yderområder i  

 forhold til strukturfondsmidlerne for perioden 2007-2013.
Det foreslås,  

 at ordningen bevares som en midlertidig ordning, der løber i perioden  

 2007-2013, ligesom det gælder for udpegningen af yderområder i forhold til  

 strukturfondsmidlerne.
Inden udgangen af 2013 vil ordningen blive taget op  

 til  

 fornyet revision.
For at bevare incitamenterne i ordningen helt frem til 2013  

 foreslås det, at den skattepligtige kan benytte det forhøjede  

 befordringsfradrag i 7 år, hvis den skattepligtige inden udgangen af  

 indkomståret  

 2013 har opnået ret til forhøjet befordringsfradrag for befordring over 100  

 km.  

 Det er dog en betingelse, at den skattepligtige bliver boende i en  

 udkantskommune og i øvrigt er berettiget til befordringsfradrag efter de  

 almindelige  

 regler herom.
Ved at vælge en individuel periode på netop 7 år opnår man, at  

 de  

 personer, der opnår ret til forhøjet befordringsfradrag i løbet af perioden  

 2007-2013, vil kunne få det forhøjede fradrag i lige mange indkomstår.
 Af nedenstående oversigt fremgår, hvilke nye henholdsvis  

 nuværende kommuner der omfattes af den forlængede ordning, og hvilke af de  

 nuværende kommuner der ikke omfattes efter 2006.
Udkantskommuner  

 efter lovforslaget 2007-2013 Nuværende kommuner der forbliver udkantskommuner Nye udkantskommuner i 2007-2013 Nuværende udkantskommuner der ikke omfattes  

 i 2007-2013 Gamle kommuner 41 12 9 Nye kommuner 16 7 Antal pendlere 8.400 1.600 900 Ny kommune Kommune Kommune Kommune Bornholm Bornholm Læsø Læsø Morsø Morsø Samsø Samsø Frederikshavn Frederikshavn Skagen Sæby Guldborgsund Nykøbing-Falster Nysted Nr.
Alslev Sakskøbing Stubbekøbing Sydfalster Hjørring Hirtshals Hjørring Løkken-Vrå Sindal Langeland Rudkøbing Sydlangeland Tranekær Lolland Holeby Højreby Maribo Nakskov Ravnsborg Rudbjerg Rødby Svendborg Egebjerg Gudme Svendborg Ærø Marstal Ærøskøbing Norddjurs Grenå Nr.
Djurs Rougsø Sønderhald Øst Tønder Bredebro Højer Løgumkloster Nr.
Rangstrup Skærbæk Tønder Vesthimmerland Farsø Løgstør Aalestrup Aars Brønderslev-Dronninglund Brønderslev Dronninglund Faaborg-Midtfyn Broby Fåborg Ringe Ryslinge Årslev Mariagerfjord Arden Aalestrup* Rebild Nørager Skive Sallingsund Spøttrup Vejen Holsted Viborg Fjends Aalestrup* Aabenraa Lundtoft Tinglev Aalborg Sejlflod * De dele af Aalestrup kommune, der ikke bliver en del  

 den nye Vesthimmerland kommune 4. Økonomiske konsekvenser for stat og kommuner De provenumæssige konsekvenser af ordningen består primært  

 af provenutabet ved det ekstra befordringsfradrag for den personkreds, der i  

 forvejen bor i de omfattede kommuner, og som i forvejen pendler mere end 100  

 km  

 dagligt.
Hertil kommer, at de forbedrede regler bevirker et provenutab  

 vedrørende tilflyttere til kommunerne og vedrørende nuværende beboere, der  

 finder beskæftigelse længere fra deres bopæl.
 Der foreligger ikke tilgængelige statistiske oplysninger,  

 der kan danne grundlag for et præcist skøn for det samlede provenutab ved  

 ordningen.
Det kan med en vis usikkerhed skønnes, at ca. 9.300  

 pendlere i de nuværende 50 udkantskommuner har et ekstra fradrag ud over det  

 normale befordringsfradrag.
Dette skønnes at medføre et provenutab på ca. 35  

 mio. kr. årligt.
Som følge af den individuelle femårs-periode vil den  

 nuværende  

 ordning medføre dette provenutab frem til og med 2008. Der vil herefter frem  

 til 2011 blive tale om beskedne provenutab som følge af pendlere, der har  

 opnået ret til det forhøjede befordringsfradrag senere end 1. januar 2004.
Den foreslåede forlængelse af ordningen fra 2007-2013  

 skønnes ligeledes at medføre et umiddelbart provenutab på ca. 35 mio. kr.  

 årligt.
Forlængelsen af ordningen vil således stort set være provenuneutral i  

 forhold til den gældende ordning.
Der skønnes at komme yderligere godt 1.600 pendlere ind  

 under ordningen, mens omkring 900 pendlere i nuværende udkantskommuner ikke  

 bliver omfattet.
I alt skønnes der fra 2007 at blive ca. 10.000 pendlere med  

 ret til forhøjet befordringsfradrag.
 Med indførelsen af sundhedsbidraget fra 2007 vil  

 provenutabet ved ligningsmæssige fradrag blive båret af kommunerne med tre  

 fjerdedele og af staten med en fjerdedel. (Kommuneskat vil i gennemsnit  

 udgøre  

 ca. 25 pct. og det statslige sundhedsbidrag 8 pct.). For 2007-2013 skønnes  

 lovforslaget således at medføre et provenutab for kommunerne på ca. 25 mio.  

 kr.  

 årligt.
 For finansåret 2007 skønnes provenutabet at udgøre ca. 35 mio.  

 kr.
 5. Administrative konsekvenser for stat og  

 kommuner.
Implementeringen af lovforslaget skønnes at medføre  

 udgifter til systemtilretninger på 5,5 mio. kr.
Heri er medregnet 1,0 mio.  

 kr.  

 til de systemaktiviteter, der vedrører afviklingen af den gældende og den nye  

 ordning.
Den nye ordning indebærer en øget kompleksitet, da der skal kunne  

 holdes styr på 2 forskellige ordninger sideløbende.
6. Økonomiske konsekvenser for erhvervslivet Lovforslaget skønnes at have visse positive økonomiske konsekvenser  

 for erhvervslivet, dels som følge af den forventede gunstigere økonomiske  

 udvikling i de omfattede lokalområder, dels som følge af, at virksomhederne i  

 de tilstødende kommuner og regioner fortsat kan tiltrække kvalificeret  

 arbejdskraft fra et større geografisk område.
7. Administrative konsekvenser for erhvervslivet Lovforslaget om den gældende ordning blev i sin tid  

 forelagt Erhvervs- og Selskabsstyrelsens Center for Kvalitet i  

 Erhvervsregulering, som vurderede, at forslaget alene berørte borgerne og  

 ikke  

 erhvervslivet.
Forslaget medførte således ikke nye administrative  

 konsekvenser  

 for erhvervslivet.
Forslaget blev derfor ikke forelagt et af Økonomi- og  

 Erhvervsministeriets virksomhedspaneler.
 Da lovforslaget blot er en videreførelse af den  

 eksisterende ordning, har det ikke været forelagt Erhvervs- og  

 Selskabsstyrelsens Center for Kvalitet i Erhvervsregulering.
8. Administrative konsekvenser for borgerne Lovforslaget medfører ingen administrative konsekvenser for  

 borgerne.
Det forhøjede befordringsfradrag beregnes maskinelt.
Ligeledes  

 foretages en maskinel beregning af det forhøjede befordringsfradrag for  

 pendlere  

 i de 9 nuværende udkantskommuner, der falder ud af ordningen fra 2007, men  

 hvor  

 pendlerne bevarer det forhøjede fradrag i den individuelle femårs-periode.
9. Miljømæssige konsekvenser I det omfang det forhøjede befordringsfradrag medfører øget  

 energiforbrug til privat eller kollektiv befordring, kan der blive tale om  

 negative miljømæssige konsekvenser, der dog skønnes at blive meget beskedne.
10. Forholdet til EU-retten Lovforslaget indeholder ingen EU-retlige aspekter.
11. Sammenfatning af lovforslagets økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat og kommuner Den foreslåede forlængelse af ordningen med forhøjet  

 befordringsfradrag i udkantskommuner fra 2007-2013 skønnes at medføre et  

 umiddelbart provenutab på ca. 35 mio. kr. årligt.
Forlængelsen af ordningen  

 vil således stort set være provenuneutral i forhold til den gældende ordning.
 Provenutabet for kommunerne skønnes at udgøre ca. 25  

 mio. kr. årligt.
 For finansåret 2007 skønnes provenutabet at udgøre ca.  

 35 mio. kr.
Administrative konsekvenser for stat og kommuner En implementering af forslaget skønnes at medføre udgifter  

 til systemtilretninger på 5,5 mio. kr.
Økonomiske og administrative konsekvenser for erhvervslivet Beskedne positive økonomiske konsekvenser.
Lovforslaget  

 skønnes ikke at have administrative konsekvenser for erhvervslivet.
Miljømæssige konsekvenser Beskedne negative konsekvenser Administrative konsekvenser for borgerne Lovforslaget medfører ingen administrative konsekvenser  

 for borgerne.
Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det foreslås at forlænge den gældende ordning i  

 ligningslovens § 9 C, stk. 3, 3. pkt., om forhøjet  

 befordringsfradrag  

 for pendlere i udkantskommuner.
Det foreslås således, at pendlere med bopæl i  

 visse særligt udpegede kommuner kan beregne befordringsfradrag for kørsel  

 over  

 100 km dagligt med den samme høje sats som for kørsel mellem 24 og 100 km.  

 Det  

 foreslås, at ordningen skal gælde for indkomstårene 2007-2013.
 Efter forslaget gælder ordningen for skattepligtige, der  

 har deres sædvanlige bopæl i en af de følgende 16 kommuner: Bornholm,  

 Brønderslev-Dronninglund, Frederikshavn, Faaborg-Midtfyn, Guldborgsund,  

 Hjørring,  

 Langeland, Lolland, Læsø, Morsø, Norddjurs, Samsø, Svendborg, Tønder,  

 Vesthimmerland  

 og Ærø.
 Kommunerne er udpeget for perioden 2007-2013. Inden  

 udgangen af 2013 vil ordningen blive taget op til fornyet revision.
 Retten til det forhøjede befordringsfradrag opnås, når den  

 skattepligtige inden for perioden 2007-2013 samtidig opfylder betingelsen om  

 at  

 have sædvanlig bopæl i en udkantskommune og pendler mere end 100 km dagligt  

 for  

 at komme til og fra arbejde.
I forslaget til § 9 C, stk. 3, 4. pkt., foreslås  

 det, at hvis den skattepligtige inden udgangen af 2013 har opnået ret til  

 forhøjet befordringsfradrag, skal den skattepligtige kunne benytte fradraget  

 i  

 7 år.
De 7 år skal regnes fra det tidspunkt, hvor den skattepligtige første  

 gang har opnået ret til at foretage forhøjet befordringsfradrag efter den  

 foreslåede § 9 C, stk. 3, 3. pkt.
For skattepligtige, der har været  

 omfattet af den gældende ordning om forhøjet befordringsfradrag, er der  

 foreslået fastsat særlige regler i § 9 C, stk. 3, 6. og 7. pkt.
Syvårs-reglen kan nærmere illustreres ved nedennævnte  

 eksempler.
I eksemplerne er det forudsat, at den skattepligtige rent faktisk  

 er  

 berettiget til befordringsfradrag efter de almindelige regler herom, jf.  

 ligningsloven § 9 C, stk. 1 og 2, og at kørslen overstiger 100  

 kilometer pr. dag.
Eks. 1.  

  

 En borger bor i en udkantskommune den 1.  

 januar 2007, hvor de foreslåede regler træder i kraft.
Borgeren har ret til  

 forhøjet befordringsfradrag fra den 1. januar 2007 til og med den 31.  

 december  

 2013. Det gælder dog kun, såfremt den pågældende i hele perioden bor i en  

 udkantskommune.
 Eks. 2.  

  

 En borger flytter til en udkantskommune den  

 1. juni 2008. Borgeren har ret til forhøjet befordringsfradrag fra den 1.  

 juni  

 2008 til og med den 31. maj 2015. Det gælder dog kun, såfremt den pågældende  

 i  

 hele perioden bor i en udkantskommune.
Eks. 3.  

  

 En borger bor i en udkantkommune den 1.  

 januar 2007, men flytter den 25. maj 2009 til en kommune, der ikke er udpeget  

 som udkantskommune.
Borgeren har ret til forhøjet befordringsfradrag fra den  

 1.  

 januar 2007 til og med den 24. maj 2009. Det gælder dog kun, såfremt den  

 pågældende  

 i hele denne periode bor i kommunen.
Eks. 4.  

  

 En borger bor i en udkantskommune den 1.  

 januar 2007, men flytter den 1. juli 2008 til en kommune, der ikke er udpeget  

 som udkantskommune.
Den 1. januar 2009 flytter borgeren tilbage til en af de  

 udpegede udkantskommuner.
Borgeren har ret til forhøjet befordringsfradrag  

 fra  

 den 1. januar 2007 til og med den 30. juni 2008, samt fra den 1. januar 2009  

 til og med den 31. december 2013. Det gælder dog kun, såfremt den pågældende  

 i  

 de nævnte perioder bor i de to udkantskommuner.
Eks. 5.  

  

 En borger bor i en udkantskommune den 1.  

 januar 2007, men flytter den 1. december 2010 til en anden af de udpegede  

 udkantskommuner.
Borgeren har ret til forhøjet befordringsfradrag fra 1.  

 januar  

 2007 til og med den 31. december 2013. Det gælder dog kun, såfremt den  

 pågældende i hele perioden bor i de nævnte kommuner.
 Perioder, hvor den skattepligtige ikke er berettiget til  

 forhøjet befordringsfradrag, men hvor den skattepligtige efter perioden igen  

 er  

 berettiget til forhøjet befordringsfradrag, medregnes til syvårs-perioden.  

 Det  

 kan eksempelvis være perioder, hvor den skattepligtige er arbejdsløs, eller  

 perioder, hvor den skattepligtiges transportvej pr. arbejdsdag, som opgjort  

 efter ligningslovens § 9 C, stk. 1-2, ikke overstiger 100  

 kilometer.
 Retten til det forhøjede befordringsfradrag opnås, som  

 nævnt, når den skattepligtige inden for perioden 2007-2013 samtidig opfylder  

 betingelsen om at have sædvanlig bopæl i en udkantskommune og pendler mere  

 end  

 100 km dagligt for at komme til og fra arbejde.
Dette kan illustreres af følgende eksempler.
I eksemplerne  

 er det forudsat, at den skattepligtige rent faktisk er berettiget til  

 befordringsfradrag efter de almindelige regler herom, jf. ligningsloven  

 § 9 C, stk. 1 og 2, og at kørslen overstiger de 100 kilometer pr.  

 dag.
 Eks. 6.  

  

 En borger bor i en udkantskommune den 1.  

 januar 2007. Borgerens kørsel overstiger 100 km pr. dag fra den 1. januar  

 2010.  

 Borgeren har ret til forhøjet befordringsfradrag fra den 1. januar 2010 til  

 og  

 med 31. december 2016. Det gælder dog kun, såfremt den pågældende i hele  

 perioden bor i en udkantskommune.
 Eks. 7.  

  

 En borger bor i en udkantskommune den 31.  

 december 2013. Borgerens kørsel overstiger først 100 km pr. dag fra den 1.  

 januar 2014. Borgeren har ikke ret til forhøjet befordringsfradrag.
 Den foreslåede bestemmelse i § 9 C, stk. 3, 5.  

 pkt., sikrer, at skattepligtige, der bor i en kommune, der er udpeget som  

 udkantskommune i indkomstårene 2004-2006, men ikke for indkomstårene  

 2007-2013,  

 bevarer deres ret til forhøjet befordringsfradrag i 5 år (den individuelle  

 femårs-periode) fra det tidspunkt, hvor retten hertil første gang er opnået.  

 Den skattepligtige skal for at bevare retten fortsat have sin sædvanlige  

 bopæl  

 i en af de indtil 31. december 2006 eksisterende udkantskommuner, og de  

 almindelige betingelser for at foretage befordringsfradrag skal i øvrigt være  

 opfyldt.
Det forhøjede befordringsfradrag vil også efter  

 kommunesammenlægningerne pr. 1. januar 2007 kunne beregnes automatisk frem  

 til  

 udgangen af 2011 for pendlere, der har opnået ret til forhøjet  

 befordringsfradrag i en individuel femårs-periode efter de nugældende regler,  

 og som er bosat i de 9 kommuner, som falder ud af ordningen.
Det er Arden,  

 Fjends, Holsted, Lundtoft, Nørager, Sallingsund, Sejlflod, Spøttrup og  

 Tinglev,  

 samt Aalestrup kommune for så vidt angår de områder, der ikke bliver en del  

 af  

 den nye Vesthimmerland kommune.
Femårs-reglen kan nærmere illustreres ved nedennævnte  

 eksempler.
I eksemplerne er det forudsat, at den skattepligtige rent faktisk  

 er  

 berettiget til befordringsfradrag efter de almindelige regler herom, jf.  

 ligningslovens § 9 C, stk. 1 og 2, og at kørslen overstiger 100 km  

 pr. dag.
 Eks. 8.  

  

 En borger bor i Sejlflod kommune den 1.  

 januar 2004. Borgeren har fortsat ret til forhøjet befordringsfradrag fra den  

 1. januar 2007 til og med den 31. december 2008. Det gælder dog kun, såfremt  

 den pågældende i hele perioden bor i det, der indtil 31. december 2006 var  

 Sejlflod kommune.
 Eks. 9.  

  

 En borger er flyttet til Sejlflod kommune  

 den 1. juni 2005. Borgeren har fortsat ret til forhøjet befordringsfradrag  

 fra  

 den 1. januar 2007 til og med den 31. maj 2010. Det gælder dog kun, såfremt  

 den  

 pågældende i hele perioden bor i det, der indtil 31. december 2006 var  

 Sejlflod  

 kommune.
Eks. 10.  

  

 En borger bor i Sejlflod kommune den 1.  

 januar 2004, men flytter den 1. maj 2006 til en kommune, der ikke er udpeget  

 som udkantskommune.
Den 1. juni 2007 flytter vedkommende til Arden kommune.  

 Da  

 borgeren har opnået ret til forhøjet befordringsfradrag første gang inden  

 udgangen  

 af 2006, har borgeren ret til forhøjet befordringsfradrag efter den  

 foreslåede  

 bestemmelse i § 9 C, stk. 3, 5. pkt., fra og med den 1. juni 2007  

 til  

 og med den 31. december 2008. Det gælder dog kun, såfremt den pågældende i de  

 nævnte perioder har boet i de to udkantskommuner.
Ifølge forslaget til § 9 C, stk. 3, 6. pkt.,  

 regnes den individuelle syvårs-periode efter de nye regler fra den 1. januar  

 2007 for skattepligtige, som har opnået ret til forhøjet befordringsfradrag i  

 en individuel femårs-periode efter den foreslåede regel i § 9 C,  

 stk. 3, 5. pkt., og som siden hen flytter til en udkantskommune som  

 nævnt  

 i § 9 C, stk. 3, 3. pkt.
I de situationer, hvor den skattepligtige  

 i  

 løbet af perioden 2004-2006 har mistet retten til forhøjet  

 befordringsfradrag,  

 fordi den skattepligtige enten ikke pendlede langt nok eller ikke længere  

 boede  

 i en udkantskommune, og den skattepligtige således den 1. januar 2007 hverken  

 opfylder betingelserne for at foretage forhøjet befordringsfradrag efter 3.  

 eller 5. pkt., regnes de 7 år efter 4. pkt. fra det tidspunkt efter den 1.  

 januar 2007, hvor den skattepligtige første gang opnår ret til at foretage  

 forhøjet befordringsfradrag efter 3. eller 5. pkt., jf. den foreslåede  

 bestemmelse i § 9 C, stk. 3, 7. pkt.
 For en skattepligtig, der i perioden 2004-2006 har opnået  

 ret til forhøjet befordringsfradrag, men er flyttet fra en af de nuværende  

 udkantskommuner til en kommune, der hverken er udkantskommune efter de  

 gældende  

 regler eller efter de foreslåede regler, for derefter inden udgangen af 2013  

 at  

 flytte til en af de udkantskommuner, der er udpeget i nærværende lovforslag,  

 løber den nye syvårs-periode således fra det tidspunkt, hvor den  

 skattepligtige  

 flytter til en af de udkantskommuner, der er udpeget i nærværende lovforslag,  

 eller til en af de kommuner, der er nævnt i § 9 C, stk. 3, 5. pkt.,  

 inden for den individuelle 5 års periode.
Det samme vil være tilfældet, hvis den skattepligtige i  

 perioden 2004-2006 har opnået ret til forhøjet befordringsfradrag men på et  

 tidspunkt i løbet af denne periode holder op med at køre over 100 km dagligt  

 mellem sin sædvanlige bopæl og arbejdsplads.
Syvårs-perioden løber i så fald  

 fra det tidspunkt efter den 1. januar 2007, hvor den skattepligtige igen  

 kører  

 over 100 km daglig til og fra arbejde, jf. den foreslåede § 9 C,  

 stk. 3, 7. pkt.
Eksempel 11-15 viser, hvornår en individuel femårs-periode,  

 der er en følge af de gældende regler, bliver afbrudt og afløst af en ny  

 syvårs-periode efter de foreslåede regler.
I eksemplerne er det forudsat, at  

 den skattepligtige rent faktisk er berettiget til befordringsfradrag efter de  

 almindelige regler herom, jf. ligningslovens § 9 C, stk. 1 og 2, og  

 at kørslen overstiger 100 km pr. dag.
 Eks. 11. En borger bor i en udkantskommune den 1.  

 januar 2004, som også er udpeget som udkantskommune for indkomstårene  

 2007-2013. Borgerens individuelle syvårs-periode løber fra den 1. januar  

 2007,  

 og borgeren har ret til forhøjet befordringsfradrag til og med den 31.  

 december  

 2013. Det gælder dog kun, såfremt den pågældende i hele perioden bor i en  

 udkantskommune.
Eks. 12. En borger bor i en udkantskommune den 1.  

 januar 2004, som ikke er udpeget som udkantskommune for indkomstårene  

 2007-2013. Borgeren flytter den 1. januar 2008 til en af de nye  

 udkantskommuner.
Borgerens individuelle syvårs-periode løber fra den 1.  

 januar  

 2007, og borgeren har ret til forhøjet befordringsfradrag til og med den 31.  

 december 2013. Det gælder dog kun, såfremt den pågældende i hele perioden bor  

 i  

 en udkantskommune.
For indkomståret 2007 har borgeren ret til forhøjet  

 befordringsfradrag som følge af den individuelle femårs-periode, jf. den  

 foreslåede bestemmelse i § 9 C, stk. 3, 5. pkt.
Eks. 13. En borger bor i en udkantskommune den 1.  

 januar 2004, men flytter den 1. januar 2006 til en kommune, der ikke er  

 udpeget  

 som udkantskommune.
Den 1. januar 2008 flytter borgeren til en af de for  

 indkomstårene 2007-2013 udpegede udkantskommuner.
Borgerens individuelle  

 syvårs-periode løber fra den 1. januar 2008, og borgeren har ret til forhøjet  

 befordringsfradrag til og med den 31. december 2014. Det gælder dog kun,  

 såfremt den pågældende i hele perioden bor i en udkantskommune.
Eks. 14.  

  

 En borger bor i en udkantskommune den 1.  

 januar 2004, der også er udpeget som udkantskommune for indkomstårene  

 2007-2013. Borgeren stopper den 1. januar 2006 med at køre over 100 km  

 dagligt  

 frem og tilbage mellem sædvanlig bopæl og arbejdsplads.
Den 1. januar 2008  

 begynder borgen igen at køre over 100 km dagligt frem og tilbage mellem  

 sædvanlig bopæl og arbejdsplads.
Borgerens individuelle syvårs-periode løber  

 fra den 1. januar 2008, og borgeren har ret til forhøjet befordringsfradrag  

 til  

 og med den 31. december 2014. Det gælder dog kun, såfremt den pågældende i  

 hele  

 perioden bor i kommunen.
Eks. 15.  

  

 En borger bor i Sejlflod kommune den 1. januar  

 2004, men flytter den 1. januar 2006 til en kommune, der ikke er udpeget som  

 udkantskommune.
Den 1. januar 2008 flytter borgeren tilbage til Sejlflod  

 kommune.
Den 1. januar 2012 flytter borgeren til en af de for indkomstårene  

 2007-2013 udpegede udkantskommuner.
Borgerens individuelle syvårs-periode  

 løber  

 fra den 1. januar 2008, jf. den foreslåede bestemmelse i § 9 C,  

 stk. 3, 7. pkt.
Borgeren har ret til forhøjet befordringsfradrag fra den  

 1. januar 2008 til og med den 31. december 2008 som følge af den foreslåede  

 bestemmelse i § 9 C, stk. 3, 5. pkt., samt fra den 1. januar 2012  

 til  

 og med den 31. december 2014 som følge af den foreslåede bestemmelse i  

 § 9  

 C, stk. 3, 4. pkt.
Det gælder dog kun, såfremt den pågældende i de  

 nævnte  

 perioder bor i de to udkantskommuner.
Til § 2 Lovforslagets formål er at videreføre den nuværende ordning  

 for indkomstårene 2007-2013. Den nuværende ordning udløber ved udgangen af  

 2006, og mange af nuværende udkantskommuner eksisterer ikke efter den 1.  

 januar  

 2007 som følge af kommunalreformen og de deraf følgende  

 kommunesammenlægninger.  

 Det foreslås derfor i  

  

 stk. 1  

  

 , at loven træder i kraft den 1. januar  

 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om påligning af indkomstskat til staten (ligningsloven),  

 jf. lovbekendtgørelse nr. 887 af 20. september 2005, som senest ændret ved  

 lov nr. 406 af 8. maj 2006, foretages følgende ændring:
§ 9 C.  

  

 - - - 1.  


  

 § 9  

 C, stk. 3,  

  

 affattes således:
Stk. 3.  

  

 Udgør befordringen pr. arbejdsdag til og med  

 100 kilometer, beregnes fradraget med den kilometertakst, Skatterådet  

 fastsætter.
For befordring herudover beregnes fradraget med 50 pct. af den  

 faste kilometertakst, jf. dog 3. pkt.
For indkomstårene 2004-2006 beregnes  

 fradraget  

 for befordring over 100 kilometer med den kilometertakst, Skatterådet  

 fastsætter,  

 jf. 1. pkt., når den skattepligtiges sædvanlige bopæl er beliggende i en af  

 følgende kommuner: Arden, Bornholms Regionskommune, Bredebro, Egebjerg,  

 Fjends, Frederikshavn, Grenå, Gudme, Hirtshals, Hjørring, Holeby, Holsted,  

 Højer, Højreby, Lundtoft, Læsø, Løgumkloster, Løkken-Vrå, Maribo, Marstal,  

 Morsø, Nakskov, Nørre Alslev, Nørre Djurs, Nykøbing-Falster, Nysted, Nørager,  

 Ravnsborg, Rougsø, Rudbjerg, Rudkøbing, Rødby, Sakskøbing, Sallingsund,  

 Samsø, Sejlflod, Sindal, Skagen, Skærbæk, Spøttrup, Stubbekøbing, Svendborg,  

 Sydfalster, Sydlangeland, Sæby, Tinglev, Tranekær, Tønder, Ærøkøbing,  

 Aalestrup.
Har den skattepligtige inden udgangen af indkomståret 2006 opnået  

 ret til fradrag efter 3. pkt., kan den skattepligtige anvende reglen i 5 år  

 fra det tidspunkt, hvor retten hertil første gang opnås, for så vidt den  

 skattepligtige fortsat har sin bopæl i en af de kommuner, der er nævnt i 3.  

 pkt., og de almindelige betingelser for at foretage befordringsfradrag i  

 øvrigt er opfyldt.
