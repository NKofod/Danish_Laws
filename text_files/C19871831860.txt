Indførsel af brugte personmotorkøretøjer som flyttegods fra andre lande  

 end EF-lande1) Denne orientering omfatter de væsentligste af de for tiden gældende  

 bestemmelser vedrørende personmotorkøretøjer, der i brugt stand indføres til  

 Danmark som flyttegods i forbindelse med flytning fra andre lande end  

 EF-lande.
1. Told og moms Brugte personmotorkøretøjer kan indføres told- og momsfrit som flyttegods  

 af personer, der flytter deres sædvanlige opholdssted til Danmark, på  

 betingelse af, - at køretøjet har været ejet og benyttet udelukkende til privat brug af  

 indføreren på det tidligere sædvanlige opholdssted i mindst 6 måneder, inden  

 den pågældende ophørte med at have sit sædvanlige opholdssted i dette land, - at køretøjet agtes benyttet til samme formål i Danmark, - at indføreren har haft sædvanligt opholdssted uden for EF's toldområde i  

 en sammenhængende periode på mindst 12 måneder, samt - at indføreren tager varigt ophold i Danmark.
 Ved fortoldningen skal indføreren til toldvæsenet afgive en  

 fortoldningsbegæring (A 114), i hvilken der skal anmodes om told- og momsfri  

 indførsel som flyttegods.
 Indføreren skal i forbindelse hermed tillige ved fremlæggelse af  

 øvrighedsattest eller på anden måde godtgøre, at have haft bopæl uden for  

 EF's toldomtåde i en sammenhængende periode på mindst 12 måneder.
Der skal samtidig fremlægges dokumentation for, at motorkøretøjet har  

 været i indførerens besiddelse på det tidligere sædvanlige opholdssted i  

 mindst 6 måneder og i dette tidsrum har været benyttet udelukkende til privat  

 brug af denne.
Som dokumentation kræves normalt fremlagt et udenlandsk  

 registreringsbevis som godtgør køretøjets registrering i indførerens navn i  

 den foreskrevne periode.
Andre former for dokumentation kan undtagelsesvis  

 antages, hvis denne dokumentation på fyldestgørende måde godtgør, at de  

 anførte betingelser er opfyldt.
 Der skal endvidere afgives en udfyldt og underskrevet erklæring om  

 køretøjets registrerings-, benyttelses- og ejerforhold i udlandet samt om  

 køretøjets anvendelse i udlandet (flyttegodserklæring G 55).
 Brugte personmotorkøretøjer, som medbringes ved flytning her til landet  

 fra Grønland og Færøerne, vil kunne indføres told- og momsfrit på tilsvarende  

 betingelser.
 Det bemærkes, at erhvervskøretøjer, fx hyrevogne og varevogne, ikke kan  

 indføres told- og momsfrit som flyttegods.
En eventuel indrømmet told- og momsfritagelse bortfalder, såfremt  

 motorkøretøjet inden for 12 måneder efter fortoldningstidspunktet udlånes,  

 pantsættes, udlejes eller overdrages mod eller uden vederlag.
Forinden en  

 sådan ændring i anvendelsen mv kan finde sted, skal køretøjet frembydes for  

 toldvæsenet for betaling af told og moms.
 Det skyldige told- og momsbeløb beregnes på grundlag af de told- og  

 momssatser, der er gældende på tidspunktet for udlånet, pantsætningen,  

 udlejningen eller overdragelsen, og på grundlag af køretøjets art og  

 toldværdi, som konstateres eller godkendes af toldvæsenet på dette tidspunkt.
 I tilfælde, hvor betingelserne for told- og momsfrihed i øvrigt ikke er  

 opfyldt, skal der ved køretøjets indførsel betales told og moms således:
Told af toldværdien Personautomobiler - med forbrændingsmotor 10 pct - med anden motor 12,5 pct Motorcykler 9 pct Toldværdien ansættes i overensstemmelse med EF's regler om varers  

 toldværdi.
I praksis ansættes køretøjets toldværdi normalt på grundlag af en  

 vurderingspris, eksklusive registreringsafgift og med fradrag af et til moms  

 og eventuel told svarende beløb.
 Køretøjer, der er berettiget til præferencetoldbehandling, kan på visse  

 betingelser indføres til nedsat told, eventuelt toldfrit: det er blandt andet  

 en betingelse, at der i forbindelse med fortoldningen fremsættes begæring om  

 præferencetoldbehandling, og at der til bekræftelse af, at køretøjet opfylder  

 de fastsatte betingelser herfor, fremlægges et behørigt oprindelsesdokument  

 (varecertifikat).
 Køretøjer, der hidrører fra andre EF-lande, kan indføres toldfrit, såfremt  

 der fremlægges dokumentation for, at køretøjet er i fri omsætning inden for  

 EF.
 Dokumentationen kan bestå af en T 2-angivelse, et T 2 L-dokument eller  

 internationalt fragtbrev, der har været anvendt som forsendelsesangivelse.
Moms 22 pct af toldværdien tillagt told.
2. Registreringsafgift Hvis ejeren af et fra udlandet indført køretøj tager bopæl her i landet,  

 skal køretøjet registreres efter færdselsloven eller nummerpladerne afleveres  

 til politiet inden 14 dage derefter.
Der skal betales registreringsafgift til toldvæsenet af køretøjer, som  

 skal registreres efter færdselsloven.
Afgiften betales i forbindelse med et  

 køretøjs første registrering.
 Registreringsafgiften beregnes efter følgende satser:
Personbiler Afgiftspligtigværdi: Afgift:
 Ikke over 19 750 kr 105 pct af værdien.
 Over 19 750 kr 105 pct af 19 750 kr og 180 pct af resten.
Motorcykler Afgiftspligtig værdi: Afgift:
 Ikke over 12 500 kr 0 kr af de første 1 500 kr og 120 pct af resten.
 Over 12 500kr 13 200 kr af 12 500 kr og 180 pct af resten.
For personbiler og motorcykler, der indføres som brugte, er den  

 afgiftspligtige værdi ved første registrering her i landet køretøjets  

 oprindelige pris som nyt.
Har køretøjet været registreret og benyttet i  

 udlandet i mindst 6 måneder, er den afgiftspligtige værdi 90 pct af den  

 nævnte pris.
Brugte personbiler og motorcykler, der indføres af personer, som tager  

 bopæl her i landet bortset fra Færøerne og Grønland, kan afgiftsberigtiges på  

 grundlag af en ved vurdering fastsat almindelig pris indbefattet moms, men  

 uden registreringsafgift, ved salg til bruger her i landet i den stand, hvori  

 køretøjet skal registreres, såfremt - indføreren (ejeren) har haft bopæl i udlandet eller på Færøerne eller i  

 Grønland i mindst 1 år umiddelbart før flytningen, - det pågældende eller et tilsvarende køretøj i mindst 6 måneder har været  

 benyttet af og registreret i indførerens eller dennes ægtefælles navn i  

 udlandet eller på Færøerne eller i Grønland, og - køretøjet ved første registrering her i landet bortset fra Færøerne og  

 Grønland registreres i indførerens navn.
 Den afgiftspligtige værdi til beregning af registreringsafgift fastsættes  

 af vurderingsmænd, der er beskikket af Ministeren for Skatter og Afgifter.
 Der er fastsat særlige regler om fritagelse for registreringsafgift af  

 brugte personbiler og motorcykler, der medbringes fra Færøerne ved flytning  

 her til landet.
 Brugte køretøjer, som har været registreret midlertidigt på danske  

 grænsenummerplader, afgiftsberigtiges på grundlag af en ved vurdering fastsat  

 almindelig pris indbefattet moms, men uden registreringsafgift, ved salg til  

 bruger her i landet i den stand, hvori køretøjet skal registreres.
