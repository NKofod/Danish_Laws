I overensstemmelse med Det europæiske økonomiske Fællesskabs forordninger  

 nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved forordning nr. 1183/82 af 18. maj 1982, nr. 986/68 af 15. juli 1968 om fastsættelse af almindelige regler for  

 ydelse af støtte til skummetmælk og skummetmælkspulver til foderbrug, senest  

 ændret ved forordning nr. 1187/82 af 18. maj 1982, nr. 1725/79 af 26. juli 1979 om nærmere regler for støtte til skummetmælk,  

 der forarbejdes til foderblandinger, og til skummetmælkspulver især til  

 kalvefoder, senest ændret ved forordning nr. 852/83 af 12. april 1983, samt bekendtgørelse nr. 127 af 5. marts 1974 om ydelse af støtte til  

 skummetmælkspulver, der denatureres til foderbrug, som ændret ved  

 bekendtgørelse nr. 66 af 11. marts 1975, gælder følgende:
§ 1 Stk. 1. Skummetmælkspulver, der denatureres til foderbrug, er genstand  

 for støtte her i landet i henhold til Det europæiske økonomiske Fællesskabs  

 markedsordning for mælk og mejeriprodukter under forudsætning af, at  

 skummetmælkspulveret opfylder de i denne vejledning omhandlede krav.
Det er  

 forbudt at anmode om støtte til skummetmælkspulver, der ikke opfylder disse  

 krav.
 Stk. 2. I denne vejledning forstås ved:
§ 2 Stk. 1. En virksomhed, der ønsker at opnå støtte til skummetmælkspulver,  

 som virksomheden denaturerer til foderbrug, skal registreres som  

 denatureringsvirksomhed.
Anmodning herom skal indsendes til Statens  

 Foderstofkontrol, Skovbrynet 6, 2800 Lyngby, på en formular, der rekvireres  

 hos foderstofkontrollen.
Foderstofkontrollen tildeler virksomheden et  

 registreringsnummer.
 Stk. 2. En virksomhed kan kun registreres, såfremt den ligger i Danmark.
 Stk. 3. Registrering af en virksomhed er betinget af, at virksomheden  

 forpligter sig til til stadighed at føre bøger over de anvendte råvarers  

 oprindelse, de mængder, der er taget i brug, samt de fremstillede mængder, og  

 at virksomheden erklærer at ville underkaste sig de kontrolforanstaltninger,  

 som til enhver tid fastsættes af Statens Foderstofkontrol, især med hensyn  

 til de nævnte bøger.
 Stk. 4. Virksomheden skal i mindst 5 år opbevare de i stk. 3 omtalte  

 bøger samt andre optegnelser, købs- og salgsbilag, følgesedler,  

 produktionsanvisninger og øvrige relevante dokumenter vedrørende udbetalte  

 støttebeløb.
 Stk. 5. Registreringen tilbagekaldes, såfremt det konstateres, at  

 virksomheden har gjort sig skyldig i en alvorlig overtrædelse af  

 bestemmelserne i denne vejledning.
§ 3 Stk. 1. Der ydes kun støtte til skummetmælkspulver, der denatureres til  

 foderbrug, såfremt hverken pulveret eller den mælk, hvoraf pulveret er  

 fremstillet, er eller har været genstand for støtte eller prisnedsættelse i  

 medfør af andre fællesskabsbestemmelser end dem, der er omhandlet i denne  

 vejledning.
 Stk. 2. Udbetaling af støtte er endvidere betinget af følgende:
 Stk. 3. Skummetmælkspulveret denatureres ved, at der pr. 100 kg  

 skummetmælkspulver tilsættes følgende med jævn fordeling:
enten 9 kg lucernegrønmel eller græsgrønmel, der indeholder mindst 5 50  

 vægtprocent partikler, der ikke er på over 300 mikron, og 1 kg stivelse, der  

 indeholder mindst 50 vægtprocent partikler, der ikke er på over 80 mikron  

 (formel A), eller 5 kg lucernegrønmel eller græsgrønmel, der indeholder mindst 50  

 vægtprocent partikler, der ikke er på over 300 mikron, 12 kg fiskemel,  

 ikke-desodoriseret eller med en udpræget lugt, der indeholder mindst 30  

 vægtprocent partikler, der ikke er på over 300 mikron, og 1 kg stivelse, der  

 indeholder mindst 50 vægtprocent partikler, der ikke er på over 80 mikron  

 (formel B).
 Stk. 4. Det er ikke tilladt at underkaste uforarbejdet eller denatureret  

 skummetmælkspulver nogen proces, som kan svække eller neutralisere  

 virkningerne af denatureringen, navnlig med hensyn til desodoriserende  

 stoffer, eller som ændrer smagen eller lugten ved fjernelse af komponenter,  

 der fremkalder det smagsmæssige og/eller lugtmæssige indtryk, eller ved  

 tilsætning af ingredienser, der giver en smag eller lugt, som er mere  

 gennemtrængende end fiskemelets.
 Stk. 5. Denatureringen kontrolleres på stedet af Statens  

 Foderstofkontrol.
§ 4 Stk. 1. Støttebeløbet er det beløb, der er gældende den dag, hvor  

 skummetmælkspulveret denatureres.
I tilfælde hvor det konstateres, at  

 vandindholdet i skummetmælkspulveret overstiger 5%, jvf. § 5, stk. 1,  

 nedsættes støtten med 1% for hver 0,2% vandindhold over 5%.
Stk. 2. Støtten udbetales på grundlag af en ansøgning, der indeholder  

 erklæring om den mængde skummetmælkspulver, der er blevet denatureret, med  

 angivelse af den anvendte denatureringsformel samt angivelse af det ansøgte  

 støttebeløb.
Ansøgning skal fremsendes for hvert enkelt produktionssted til  

 Statens Foderstofkontrol og skal vedrøre en kalendermåned.
Til ansøgningen  

 skal anvendes en formular, der rekvireres hos foderstofkontrollen.
Stk. 3. Støttebeløbet udbetales af EF-direktoratet.
Udbetalingen sker  

 under forbehold af eventuel senere revisionsanmærkning og under forbehold af,  

 at der ikke konstateres manglende opfyldelse af betingelserne for støtte.
Stk. 4. Støtteudbetalingen stilles i bero, indtil kontrolresultaterne  

 foreligger vedrørende den måned, for hvilken støtte søges, såfremt  

 foderstofkontrollen har konstateret, at de i denne vejledning omhandlede  

 bestemmelser ikke er blevet overholdt i den forudgående måned.
Direktoratet  

 kan dog efter anmodning udbetale støtten, såfremt ansøgeren over for  

 direktoratet stiller en sikkerhed svarende til støtten forhøjet med 10%.  

 Såfremt foderstofkontrollen konstaterer, at de i vejledningen omhandlede  

 bestemmelser ikke er overholdt i den måned, for hvilken støtte er blevet  

 udbetalt, inddrages den forhøjede sikkerhed som erstatning for det udbetalte  

 støttebeløb.
Sikkerhedsstillelsen skal affattes som foreskrevet af  

 direktoratet.
Stk. 5. I tilfælde som nævnt i stk. 4 skal det støttebeløb, der er  

 udbetalt for den foregående måned, efter påkrav fra direktoratet straks  

 tilbagebetales.
Størrelsen af dette støttebeløb beregnes efter  

 forordningsbestemmelserne på grundlag af hele den mængde skummetmælkspulver,  

 som virksomheden har anvendt i en periode, der strækker sig fra det  

 tidspunkt, hvor den tidligere kontrol ikke har givet anledning til  

 bemærkninger, og til den dato, hvor Statens Foderstofkontrol fastslår, at  

 virksomheden påny opfylder bestemmelserne i denne vejledning.
Virksomheden  

 kan dog anmode foderstofkontrollen om hurtigst muligt at foretage en særlig  

 undersøgelse for virksomhedens regning.
Såfremt det ved en sådan undersøgelse  

 konstateres, at den manglende overholdelse af vejledningens bestemmelser  

 vedrører en mindre mængde skummetmælkspulver end foran angivet, justeres  

 tilbagebetalingsbeløbet i overensstemmelse hermed.
 Stk. 6. Såfremt det iøvrigt konstateres, at betingelserne for ydelse af  

 støtte ikke har været opfyldt, skal udbetalte støttebeløb efter påkrav fra  

 direktoratet straks tilbagebetales.
§ 5 Stk. 1. Statens Foderstofkontrol kontrollerer det i § 1, stk. 2, litra d,  

 nævnte maksimale vandindhold i skummetmælkspulveret ved denatureringen.
Stk. 2. Såfremt skummetmælkspulveret kommer direkte fra den virksomhed,  

 hvor det er fremstillet, kan kontrol med vandindholdet i skummetmælkspulveret  

 foretages, inden skummetmælkspulveret forlader fremstillingsvirksomheden.
De  

 kontroldokumenter, som den kontrollerende myndighed udfærdiger, skal mindst  

 indeholde oplysning om skummetmælkspulverets mængde, identitet og  

 fremstillingsdato, samt det konstaterede vandindhold.
Sække, emballage eller  

 beholdere, hvori skummetmælkspulveret er pakket, skal mærkes, så det er  

 muligt at fastslå skummetmælkspulverets samt fremstillingsvirksomhedens  

 identitet, og skal være forsynet med angivelse af fremstillingsdatoen samt  

 skummetmælkspulverets nettovægt.
 Stk. 3. I tilfælde som nævnt i stk. 2. træffer foderstofkontrollen de  

 fornødne foranstaltninger til at sikre, at alt det kontrollerede  

 skummetmælkspulver denatureres, og der tages ved udbetaling af støtten ikke  

 hensyn til eventuelle vægtforskelle som følge af forøget vandindhold.  

 Kontroldokumenterne skal ledsage skummetmælkspulveret, indtil det  

 denatureres, og skal sendes til foderstofkontrollen sammen med den i § 4,  

 stk. 2, omhandlede støtteansøgning.
§ 6 Stk. 1. Repræsentanter fra Statens Foderstofkontrol og fra  

 EF-direktoratet har mod behørig legitimation adgang til virksomheder, der  

 oppebærer ydelser efter de i denne vejledning omhandlede bestemmelser, og er  

 berettiget til uden erstatning at udtage prøver af varerne i det omfang, det  

 er nødvendigt for at undersøge deres beskaffenhed.
De er endvidere berettiget  

 til at efterse virksomhedernes varebeholdning, forretningsbøger og øvrige  

 regnskabsmateriale samt korrespondance m.v.
Det påhviler virksomheden at yde  

 den bistand, der er nødvendig for foretagelse af kontrollen.
 Stk. 2. Rigtigheden af de oplysninger, der skal danne grundlag for  

 udbetaling af støtte, kan forlanges bekræftet af statsautoriseret eller  

 registreret revisor.
§ 7 Denne vejledning afløser vejledning nr.
I-1/80 af 27. februar 1980 om  

 ydelse af støtte til skummetmælkspulver, der denatureres til foderbrug,  

 senest ændret ved vejledning nr.
I-1/82 af 16. februar 1982.
