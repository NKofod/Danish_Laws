Resumé  



  

 Et præsteseminarium klagede over Undervisningsministeriets afslag på at  

 godkende seminarets uddannelse som SU-berettiget.
Undervisningsministeriet  

 afslog at godkende uddannelsen med henvisning til at den havde et snævert  

 erhvervssigte.
Stigende udgifter til uddannelsesstøtte bevirkede at  

 ministeriet  

 var tilbageholdende med at godkende nye uddannelser.
Præsteseminaret skrev i  

 sin klage til ombudsmanden at ministeriets afgørelse var truffet på et  

 utilstrækkeligt grundlag, og at ministeriet ikke havde hjemmel til sin  

 restriktive praksis, og at ministeriet ikke havde inddraget hensynet til den  

 grundlovssikrede religionsfrihed.
Endvidere klagede seminariet over at  

 ministeriet ikke havde givet en fyldestgørende begrundelse for sin afgørelse,  

 og at sagsbehandlingstiden havde været for lang.
 Ombudsmanden udtalte om retsgrundlaget for afgørelsen at det  

 fremgik af forarbejderne til SU-loven at spørgsmålet om godkendelse af en  

 privat uddannelse som SU-berettigende var overladt til ministerens skøn ud  

 fra  

 uddannelsespolitiske og dermed økonomiske hensyn.
 I sin behandling af spørgsmålet om den grundlovssikrede  

 religionsfrihed udtalte ombudsmanden at der efter hans opfattelse hverken i  

 medfør af grundloven eller den europæiske menneskerettighedskonvention kunne  

 udledes en ret til at modtage statslig støtte til præsteuddannelsen i form af  

 uddannelsesstøtte.
Om Undervisningsministeriets udøvelse af skønnet udtalte  

 ombudsmanden at baggrunden for at stille høje krav til det akademiske niveau  

 for religiøse uddannelser især var et ønske om at sikre den fornødne kvalitet  

 på området.
Ombudsmanden mente ikke der var grundlag for at fastslå at  

 sådanne  

 kriterier var ulovlige eller irrelevante.
Ombudsmanden lagde endvidere vægt  

 på  

 at der ikke blev stillet højere kvalitetskrav til de private religiøse  

 uddannelser end de krav der stilles til teologistudiet på universitetet.
 Ombudsmanden bemærkede dog at hensynet til religionsfriheden bør  

 veje tungt ved skønsmæssige vurdering som her i sagen.
Ombudsmanden kritiserede at Undervisningsministeriet ikke havde  

 partshørt præsteseminaret over en udtalelse fra dekanen for Det Teologiske  

 Fakultet, Københavns Universitet.
Ombudsmanden kritiserede endvidere at  

 Undervisningsministeriets begrundelse for afgørelsen ikke var fyldestgørende.  

 (J.nr. 1998-1677-073).
SU-berettigende uddannelser.
Partshøring.
Begrundelse.  

 Lighedsgrundsætning.
Skøn under regel Sagen angik et trossamfunds  

 teologiske seminarium der var en privat uddannelsesinstitution ejet og drevet  

 af trossamfundet.
Trossamfundet havde siden 1952 været et statsanerkendt  

 trossamfund.
Seminariet havde i flere årtier uddannet trossamfundets kommende  

 præster.
Præsteuddannelsen var en treårig videregående uddannelse der byggede  

 på studentereksamen eller tilsvarende uddannelse.
Eleverne blev undervist i  

 forskellige teologiske discipliner og praktisk teologi.
 Det teologiske seminarium  

 havde siden 1990 søgt at opnå godkendelse som berettigende til statens  

 uddannelsesstøtte (SU). Den 6. juni 1990 afviste Undervisningsministeriet at  

 godkende uddannelsen efter den daværende lovgivning under henvisning til at  

 uddannelsen havde et snævert erhvervssigte, og at stigende udgifter til  

 uddannelsesstøtte  

 bevirkede at ministeriet var tilbageholdende med godkendelse af nye  

 uddannelser.
Undervisningsministeriet  

 blev den 24. maj 1993 af trossamfundets teologiske seminarium bedt om på ny  

 at  

 overveje spørgsmålet om godkendelse.
I anledning heraf anmodede  

 Undervisningsministeriet den 30. juni 1993 Kirkeministeriet om en udtalelse.  

 Kirkeministeriet  

 afgav udtalelse den 29. juli 1993. Af udtalelsen fremgik følgende:
 I skrivelse af 30. juni  

 1993 har Undervisningsministeriet anmodet Kirkeministeriet om en udtalelse om  

 objektive kriterier, der kan lægges til grund for godkendelse af private  

 præsteuddannelser som SU-berettigende.
I anledning heraf skal man  

 meddele, at Kirkeministeriet udover den af Undervisningsministeriet  

 foreslåede  

 hovedbegrænsning til at give godkendelser til de ved kgl. resolution  

 anerkendte  

 trossamfund, skal pege på, at Kirkeministeriet i medfør af ægteskabslovens §  

 16, stk. 1, nr. 3 har meddelt vielsesbemyndigelse til præster inden for  

 ikke-anerkendte trossamfund og dermed godkendt disse som trossamfund. I forbindelse med  

 udtalelsen fremkom Undervisningsministeriet med følgende overvejelser i et  

 notat af 16. august 1993:
 I dag godkendes private  

 uddannelser med religiøst indhold ikke som SU-berettigende.
M har imidlertid lovet såvel  

 (A) som trossamfundet der også har henvendt sig herom, at overveje en  

 SU-godkendelse.
Der er taget forbehold for Kirkeministeriets udtalelse om  

 spørgsmålet, idet der kunne forudses at blive afgrænsningsproblemer.
UVM har foreslået, at en  

 hovedbegrænsning kunne være alene at give godkendelser til præsteuddannelser  

 inden for de ved kgl. resolution anerkendte trossamfund.
Der henvises til  

 vedlagte oversigt.
KM har nu meddelt, at man ud  

 over at have meddelt anerkendelse ved kgl. resolution til visse trossamfund  

 også har meddelt vielsesbemyndigelse til præster inden for andre trossamfund  

 efter ægteskabslovens § 16, stk. 1, nr. 3, og dermed godkendt disse som  

 trossamfund, jf. oversigten.
Det bemærkes, at godkendelse i dag udelukkende  

 sker på sidstnævnte måde; det er altså ikke længere muligt for et trossamfund  

 at blive anerkendt ved kgl. resolution.
KM har ved et møde den 11.  

 august 1993 uddybet sin holdning derhen, at der ikke er grundlag for at  

 forskelsbehandle de trossamfund, der er nævnt i oversigten.
Hvis UVM således  

 vælger at give SU til uddannelserne til ( )-præst og metodistpræst, skal  

 uddannelse til præst inden for alle de nævnte trossamfund have mulighed for  

 at  

 blive godkendt som SU-berettigende.
Anden objektiv begrænsning er efter KM's  

 opfattelse ikke mulig, jf. også Grundlovens bestemmelse om trosfrihed.
 Dette giver anledning til  

 følgende overvejelser:
1) Uddannelser i Danmark Efter SU-bekendtgørelsen  

 skal en uddannelse for at blive godkendt have et indhold og en kvalitet, der  

 står mål med dansk undervisningsstandard.
Uddannelsen må heller ikke have et  

 for snævert erhvervssigte.
 UVM kan meget vanskeligt  

 foretage en faglig bedømmelse af mulige præsteuddannelser inden for en række  

 af  

 de trossamfund, der er nævnt i oversigten.
Vi vil heller ikke kunne stå  

 inde for godkendelsen af censorer.
Desuden kan vi ikke pege på andre  

 ministerier,  

 der kan varetage opgaven.
 Hvis der er meget få  

 menighedsmedlemmer, kan vi muligvis afslå med den begrundelse, at  

 erhvervssigtet  

 er for snævert, men det er en svært håndterlig begrundelse.
 Konsekvenserne af en ændret  

 praksis vil derfor nok blive, at præsteuddannelser inden for de i oversigten  

 nævnte trossamfund kan blive SU-godkendt, hvis uddannelserne i øvrigt  

 opfylder  

 de grundlæggende SU-betingelser (mindst 3 måneders ulønnet  

 heltidsuddannelse).
 Der vil nok næppe komme  

 mange ansøgninger om SU til disse uddannelser her i landet.
2) Uddannelser i udlandet Der vil utvivlsomt i langt  

 højere grad blive søgt om SU til private præsteuddannelser i udlandet.
 Styrelsen for Statens  

 Uddannelsesstøtte og Nævnet om Støtteberettigende Uddannelser i Udlandet vil  

 utvivlsomt få meget store problemer med at vurdere sådanne ansøgninger, men  

 vil  

 næppe kunne sige nej til uddannelserne inden for de i oversigten nævnte  

 trossamfund, hvis de opfylder de grundlæggende SU-betingelser.
Konklusion En godkendelse af de to uddannelser,  

 som der pt. konkret er tale om  baptister og metodister  kan på  

 grundlag af  

 Kirkeministeriets udtalelse forudses at kunne få meget vidtgående  

 konsekvenser.
Det er herefter spørgsmålet,  

 om man fra politisk side er indstillet på en ændring af praksis, eller om vi  

 skal fastholde den tidligere holdning om nej til SU-godkendelse. I perioden 31. august 1993  

 til 11. august 1994 var der vekslende korrespondance mellem  

 Undervisningsministeren  

 og medlem af Folketinget for Kristeligt Folkeparti, A.
Af ministerens brev af  

 26. oktober 1993 til A fremgik bl.a.:
På denne baggrund må jeg  

 fastholde den praksis, vi har i dag, om ikke at give SU-godkendelse til  

 private  

 præsteuddannelser. Af ministerens brev af 11.  

 august 1994 til A fremgik bl.a.:
 Jeg er orienteret om, at  

 Folketingets Ombudsmand i en afgørelse af 27. juni 1994 vedrørende  

 uddannelsesstøtte  

 til studerende ved Metodistkirkens Teologiske Seminarium i Sverige har sat  

 spørgsmålstegn ved SU-Styrelsens praksis på dette område.
På denne baggrund vil jeg  

 tage spørgsmålet om uddannelsesstøtte til ( )s og metodisternes  

 teologiske  

 uddannelser op til fornyet overvejelse, og ministeriet vil efter sommerferien  

 eventuelt tage en ny drøftelse med Kirkeministeriet i sagen. Dekan B, Det Teologiske Fakultet, Københavns  

 Universitet, afgav den 5. juli 1995 følgende udtalelse til  

 Undervisningsministeriet:
 Inden for den systematiske  

 teologi er det almindeligt at skelne mellem teologiens forhold til  

 universitetet,  

 til kirken og til samfundet.
For så vidt angår forholdet  

 til universitetet må teologien eller det teologiske studium leve op til  

 akademiske og videnskabelige standarder.
Det vil bl.a. sige, at  

 undervisningen  

 skal være baseret på forskning, og at underviserne skal være ansat efter  

 kriterier som i ansættelsesbekendtgørelsen eller tilsvarende.
Det vil videre  

 sige, at de teologiske kildeskrifter skal udforskes og behandles som alle  

 andre  

 tekster uden konfessionelle eller andre fordomme.
 For så vidt angår forholdet  

 til kirken (eller tilsvarende trossamfund) skal teologiske kandidater kunne  

 varetage de funktioner, der er brug for dér.
 Og endelig skal teologien  

 forholde sig til og være relevant for det samfund, der direkte eller  

 indirekte  

 finansierer studiet.
Ud fra disse kriterier vil  

 f.eks. en fundamentalistisk læsning af Bibelen eller Koranen ikke være  

 acceptabel.
Omvendt vil en teologisk kandidat, der ikke er i stand til at  

 forholde sig til bibelske tekster eller til bekendelsesskrifter, ikke være  

 anvendelig i kirken.
Og en sekterisk afvisning af samfundet eller hævdelse af  

 normer, som er i direkte modstrid mod samfundets normer, vil ikke kunne  

 kvalificeres teologisk.
Hvad de nævnte eksempler  

 angår, har jeg ingen grund til at tro, at en uddannelse til rabbi ikke skulle  

 kunne leve op til kriterierne.
Derimod er ( )s problem, at deres  

 uddannelse  

 ikke svarer til ansættelsesbekendtgørelsen.
Alle mulige sekteriske eller  

 nyreligiøse uddannelser overholder ikke de opregnede kriterier.
Jeg har svært  

 ved at forestille mig, at en uddannelse til muslimsk præst kan leve op til  

 det  

 første og det andet kriterium.
Konkluderende vil jeg mene,  

 at der vil være relativt få tilfælde, hvor det vil være berettiget at give SU  

 til en uddannelsessøgende, der ikke studerer ved et af de teologiske  

 fakulteter  

 herhjemme eller et af de gamle anerkendte fakulteter i Europa.
Jeg kunne  

 forestille mig, at en uddannelse til rabbi hører til dem.
Der vil naturligvis  

 også være katolske eller baptistiske fakulteter i udlandet, som lever op til  

 de  

 nævnte kriterier.  

 I øvrigt  

 kan  

 jeg, for så vidt  

 USA  

 angår, henvise til The American  

 Council of Education's 'Commission on Recognition of Postsecondary  

 Accreditatons', som udgiver en liste over 'Accredited Institutions of  

 Postsecondary Education'.  

 Jeg ved, at SU-styrelsen bruger den. Undervisningsministeriet bad  

 den 27. marts 1996 Kirkeministeriet om en udtalelse om hvilken forskel der  

 var  

 i rettighederne for de ved kgl. resolution anerkendte trossamfund og andre  

 (godkendte/ikke anerkendte) trossamfund uden for folkekirken.
Af  

 Kirkeministeriets udtalelse af 10. april 1996 fremgik:
 Med henvisning til  

 Undervisningsministeriets brev af 27. marts 1996 (j.nr.  ) angående S.U. til  

 private præsteuddannelser skal man meddele, at præster inden for de ved kgl.  

 resolution anerkendte trossamfund kan anerkendes til at udføre kirkelige  

 handlinger  dåb og ægtevielse  med borgerlig gyldighed samt til  

 at føre  

 ministerialbøger og udstede udskrifter efter disse med samme offentlige  

 troværdighed,  

 som tilkommer de af folkekirkens præster udstedte attester.
Der er i Danmark uden for  

 folkekirken 11 trossamfund, der i tiden 1682 - 1958 er blevet anerkendt ved  

 kgl. resolution.
Herudover er der 34 andre trossamfund, som siden 1970 er  

 blevet anerkendt i den forstand, at Kirkeministeriet i medfør af  

 ægteskabslovens § 16, stk. 1, nr. 3, kan bemyndige de til trossamfundene  

 knyttede præster til at foretage ægtevielser med borgerlig gyldighed.  

 Anerkendelse  

 i medfør af ægteskabslovens § 16, stk. 1, nr. 3, medfører ikke andre  

 retsvirkninger.
... Den 24. november 1996  

 fremkom trossamfundets teologiske seminarium med en redegørelse til  

 Undervisningsministeriet om aktuelle erfaringer vedrørende meritoverførsel  

 fra  

 seminariet til de teologiske fakulteter i København og Århus.
 Undervisningsministeriet bad  

 den 10. januar 1997 Kammeradvokaten om en udtalelse til sagen.  

 Kammeradvokaten  

 afgav udtalelsen den 24. februar 1997.
 Den 26. maj 1997 rykkede  

 trossamfundets teologiske seminarium Undervisningsministeriet for en  

 afgørelse  

 i sagen.
 Undervisningsministeriet  

 traf afgørelse i sagen den 24. juni 1997. Af afgørelsen fremgik:
 ...
 Vi har nu afsluttet vores  

 overvejelser om spørgsmålet i ministeriet, og jeg beklager at måtte meddele,  

 at  

 vi ikke ser os i stand til at imødekomme jeres ansøgning om SU-godkendelse.
 Baggrunden for afslaget er,  

 at vi finder, at vi har måttet anvende de 'målestokke', vi har efter  

 lovgivningen,  

 dvs. uddannelsens kvalitet, indhold, erhvervssigte mv. meget restriktivt for  

 at  

 have en ordning, som er administrerbar i relation til tilsvarende  

 ansøgninger.
 Vi har således fundet at måtte  

 stille som krav, at en uddannelse lever op til de akademiske og  

 videnskabelige  

 standarder, der gælder for universitetsuddannelser i Danmark, herunder at  

 undervisningen er forskningsbaseret, og at underviserne er ansat efter  

 kriterier som i ansættelsesbekendtgørelsen for højere  

 uddannelsesinstitutioner.
Vi har undersøgt, om vi  

 kunne medtage uddannelser, som helt eller delvist kan meritoverføres til de  

 teologiske kandidatuddannelser i Danmark, men har ikke fundet kriteriet  

 anvendeligt.
Jeg har forstået, at kriteriet ikke ville hjælpe jer, da  

 universiteterne i dag ikke godkender meritoverførsel fra seminariets  

 uddannelse  

 til den teologiske kandidatuddannelse.
 Jeg kan oplyse, at  

 Undervisningsministeriet har drøftet sagen med Kirkeministeriet og  

 Kammeradvokaten  

 med henblik på andre praksismuligheder.
 Både Kirkeministeriet og  

 Kammeradvokaten har konkluderet, at ministeriet ikke ved en godkendelse kan  

 lægge vægt på, om uddannelsen har tilknytning til et trossamfund, der er  

 anerkendt ved kongelig resolution.
 Kirkeministeriet har oplyst,  

 at sondringen mellem et trossamfund, anerkendt ved kongelig resolution, og et  

 i  

 øvrigt godkendt trossamfund, ikke kan anvendes som kriterium i denne  

 sammenhæng, bl.a. fordi trossamfund i dag alene godkendes på sidstnævnte  

 måde,  

 dvs. tillægges vielsesbemyndigelse i henhold til ægteskabslovens § 16, stk.  

 1,  

 nr. 3.
 Det er tillige  

 Kammeradvokatens opfattelse, at dette kriterium savner tilstrækkelig hjemmel  

 i  

 SU-loven, også selv om Undervisningsministeriet måtte vælge at ligestille  

 trossamfund, der er anerkendt ved kongelig resolution og andre godkendte  

 trossamfund, idet kriteriet ikke gør det muligt at inddrage hensyn til  

 uddannelsens kvalitet, indhold, erhvervssigte mv.
 Endvidere vil en skelnen  

 mellem de enkelte trossamfund i denne sammenhæng efter Kammeradvokatens  

 opfattelse være i strid med grundlovens § 70 om forbud mod diskriminering på  

 grundlag af tro, jf. også grundlovens § 67 om trosfrihed.
 Jeg har derfor besluttet at  

 fastholde ministeriets hidtidige meget restriktive praksis på dette område.
... Advokat C klagede den 11.  

 november 1997 til mig over Undervisningsministeriets afgørelse.
Advokaten  

 anførte bl.a. at afgørelsen var truffet på et utilstrækkeligt grundlag, og at  

 ministeriet ikke havde hjemmel til sin restriktive praksis.
Han anførte også  

 at  

 studiet er en seminarieuddannelse, og at ministeriets sammenligning med  

 universitetsuddannelsen cand.theol. var fejlagtig.
Endelig klagede han over  

 begrundelsen og over ministeriets sagsbehandlingstid.
Jeg sendte den 20.  

 november  

 1997 sagen over til ministeriet som en anmodning fra ham om at ministeriet  

 tog  

 stilling til hans indsigelser.
 Undervisningsministeriet  

 svarede advokaten den 6. marts 1998. Ministeriets anførte følgende:
 ...
De klager over, -  

 	  

 at ministeriets afgørelse  

 er truffet på et utilstrækkeligt grundlag, og at ministeriet ikke har været i  

 besiddelse af de oplysninger, der er fornødne for at vurdere, om kriterierne  

 for godkendelse er opfyldt, -  

 	  

 at ministeriet ikke  

 har hjemmel til sin restriktive praksis, herunder at ministeriet ikke har  

 inddraget  

 hensynet til den grundlovssikrede religionsfrihed, -  

 	  

 at ministeriets  

 afgørelse ikke stemmer overens med EU-rettens principper om arbejdskraftens  

 fri  

 bevægelighed, -  

 	  

 at ministeriet ikke i  

 sin afgørelse har henvist til de relevante retsregler, jf. forvaltningslovens  

 §  

 24, og -  

 	  

 at  

 sagsbehandlingstiden har været for lang.
 Ministeriet har gennemgået  

 sagen på ny og skal herefter bemærke følgende:
 Afgørelsen af, om en  

 uddannelse skal SU-godkendes, er overladt til undervisningsministerens skøn.
Ifølge bemærkningerne til  

 bestemmelsen om godkendelse af private uddannelser i SU-lovens § 3, som blev  

 vedtaget med lov nr. 448 af 14. juni 1995, indebar bestemmelsen ingen  

 ændringer  

 af den dagældende retstilstand.
Om rækkevidden anføres følgende, jf.  

 Folketingstidende 1994-95, lovforslag nr.
L 202:
'Det skal således fortsat  

 være overladt til ministerens skøn ud fra uddannelsespolitiske og hermed  

 økonomiske hensyn at vurdere, om der på et givet tidspunkt bør gives støtte  

 til  

 en privat uddannelse på grundlag af oplysninger om uddannelsens  

 erhvervskompetence, kvalitet, indhold, bredere erhvervssigte, varighed og  

 anvendelse af og betaling for godkendte censorer.' I overensstemmelse hermed er  

 det i SU-bekendtgørelsen angivet, at det i  

  

 særlige  

  

 tilfælde kan godkendes, at en privat uddannelse giver ret til  

 uddannelsesstøtte, og senere, at en uddannelse ikke kan godkendes,  

  

 medmindre  

  

 de i bestemmelsen anførte krav  

 er opfyldt.
Det understreges hermed, at bekendtgørelsens betingelser for en  

 godkendelse  

 har karakter af  

  

 mindstekrav.
 Det kan i den forbindelse  

 oplyses, at det ved en ændring af SU-loven (L 1117 af 29. december 1997), der  

 trådte i kraft 1. januar 1998, i forbindelse med en ændring af  

 godkendelsesinstituttet efter lovens § 3 er understreget, at  

 undervisningsministeren har et skøn på dette område.
 De ovennævnte bemærkninger  

 afgrænser selvfølgelig de hensyn, der lovligt kan lægges til grund for  

 afgørelser om godkendelse af private uddannelser som SU-berettigende, men  

 lovgrundlaget udelukker efter Undervisningsministeriets opfattelse ikke, at  

 der  

 anvendes snævre målestokskriterier for, hvilke uddannelser der godkendes som  

 SU-berettigende.
 Som anført i afgørelsen af  

 24. juni 1997 har ministeriet fundet grundlag for at anvende snævre og dermed  

 klare målestokskriterier på dette uddannelsesområde for at sikre fornøden  

 kvalitet på området, herunder for at sikre en administrerbar ordning i  

 relation til de forvaltningsretlige regler og grundsætninger, herunder en  

 ensartet behandling.
 Ministeriet har således  

 fundet at måtte stille som krav, at en uddannelse på dette område lever op  

 til  

 de akademiske og videnskabelige standarder, der gælder for  

 universitetsuddannelser på samme område i Danmark, herunder at undervisningen  

 er forskningsbaseret, og at underviserne er ansat efter kriterier som i  

 ansættelsesbekendtgørelsen for højere uddannelsesinstitutioner.
 Vi finder også, at  

 ministeriet har været i besiddelse af de oplysninger, der er nødvendige for  

 at  

 træffe en afgørelse på dette grundlag.
Vi er herunder klar over, at  

 uddannelsen ved (trossamfundet)s teologiske seminarium ikke foregiver  

 at være  

 på niveau med universiteternes teologiske kandidatuddannelse, men snarere kan  

 sammenlignes med uddannelsen ved et folkeskoleseminarium.
Efter ministeriets  

 opfattelse har uddannelsen ved seminariet imidlertid ikke krav på at blive  

 sammenlignet med andre (offentlige) seminarieuddannelser i denne forbindelse,  

 idet der som ovenfor anført kan fastsættes særlige kriterier for  

 SU-godkendelse  

 af visse typer af private uddannelser.
 I øvrigt er der ikke  

 godkendt andre private seminarieuddannelser som SU-berettigende end Den Frie  

 Lærerskole i Ollerup, som også modtager statstilskud til driften.
 Særligt for så vidt angår  

 spørgsmålet om hensynet til religionsfriheden bemærkes:
 Efter ministeriets  

 opfattelse sikrer Grundloven alene retten til religionsfrihed, men giver ikke  

 en dertil svarende ret til offentligt tilskud til et trossamfunds  

 præsteuddannelse.
 Det skal i den forbindelse  

 tilføjes, at Grundloven giver netop folkekirken en særstilling i  

 forfatningsretlig  

 henseende.
 Der kan efter ministeriets  

 opfattelse ikke støttes nogen ret hverken på det forhold, at  

 (trossamfundet)s  

 teologiske uddannelser i de andre nordiske lande berettiger til  

 uddannelsesstøtte efter disse landes regler, eller på det forhold, at alle  

 religiøse samfund er fuldstændigt ligestillede efter andre ministeriers  

 regler.
For så vidt angår forholdet  

 til EU-rettens regler om arbejdskraftens frie bevægelighed bemærkes, at  

 bestemmelserne på visse punkter sikrer vandrende arbejdstagere og deres børn  

 samme retsstilling som landets statsborgere.
Dette giver imidlertid ikke  

 EU-statsborgere krav på en bestemt retsstilling, som danske statsborgere ikke  

 har.
 Det er således ministeriets  

 opfattelse, at afgørelsen er truffet på et tilstrækkeligt grundlag, og at  

 ministeriet har hjemmel til sin restriktive praksis på dette punkt.
 For så vidt angår den  

 manglende henvisning til de relevante retsregler i ministeriets afgørelse af  

 24. juni 1997 bemærkes, at ministeriet ved afgørelsen ikke har inddraget  

 andre  

 regler end de, der fremgår af SU-loven og SU-bekendtgørelsen, herunder især  

 bekendtgørelsens  

 § 6, som forudsættes at være seminariet bekendt.
Endelig bemærkes for så vidt  

 angår sagsbehandlingstiden, at denne har været overordentlig langvarig,  

 hvilket  

 ministeriet beklager, hvilket også er sket i afgørelsen af 24. juni 1997. Som  

 anført heri skyldes den medgåede tid, at ministeriet, forinden der blev  

 truffet  

 en (negativ) afgørelse, ønskede nøje at undersøge alle muligheder for at  

 finde  

 en løsning, der både kunne tilgodese seminariets ansøgning og være til at  

 administrere i relation til fremtidige, tilsvarende ansøgninger fra andre  

 trossamfund  

 mv.
Det tilføjes, at seminariet gennem kontakt med ministeriet løbende har  

 vært  

 orienteret om dette forhold og sagens status, og at sagsbehandlingen på intet  

 tidspunkt i forløbet har været sat i stå.
Det, De har anført i Deres  

 klage af 11. november 1997, giver således ikke ministeriet anledning til at  

 ændre afgørelsen af 24. juni 1997 om, at uddannelsen ved  

 (trossamfundet)s  

 Teologiske Seminarium ikke kan godkendes som SU-berettigende. Advokat C bad den 6. april  

 1998 ministeriet om at oplyse hvilke private uddannelser der er godkendt som  

 SU-berettigende i Danmark eller udlandet i henhold til SU-bekendtgørelsens  

 kap.  

 2 og 17. Ministeriet svarede den 23. april 1998 således:
 ...
 I denne anledning følger  

 vedlagt en oversigt over private institutioner og uddannelser, der af  

 Undervisningsministeriet  

 er godkendt til SU.
Det bemærkes, at der alene  

 er tale om private uddannelser i Danmark.
Efter reglerne godkendes  

 uddannelser  

 i udlandet ikke generelt som SU-berettigende, idet SUstyrelsen i hvert enkelt  

 tilfælde efter ansøgning fra den uddannelsessøgende afgør, om en uddannelse i  

 udlandet giver ret til SU, jf.
SU-bekendtgørelsens § 57, stk. 1. SUstyrelsen  

 træffer den endelige administrative afgørelse i disse sager, jf.  

 bekendtgørelsens § 57, stk. 2.
 For så vidt angår de  

 generelle betingelser for at kunne få SU til uddannelse i udlandet henvises i  

 øvrigt  

 til SU-bekendtgørelsens kapitel 17. Vi henleder i den forbindelse bl.a.  

 opmærksomheden på bestemmelsen i bekendtgørelsens § 52, hvoraf det fremgår,  

 at  

 det er et krav, at såvel uddannelsen som uddannelsesinstitutionen skal være  

 offentligt anerkendt eller anerkendt på anden måde i uddannelseslandet.
Vi har sendt SUstyrelsen en  

 kopi af Deres henvendelse og en kopi af dette brev og anmodet Styrelsen om  

 over  

 for Dem at oplyse, i hvilke tilfælde Styrelsen har givet SU til private,  

 offentligt anerkendte uddannelser i udlandet, jf. også Deres i kopi modtagne  

 brev af 17. april 1998 til SU-styrelsen i sagen. Af oversigten over private  

 institutioner og uddannelser der er godkendt til SU pr. 1. januar 1998,  

 fremgik  

 at der var tale om 47 institutioner der bl.a. uddannede lærere, forskellige  

 typer af pædagoger og terapeuter, designere mv.
Den 30. april 1998 sendte  

 SU-styrelsen advokaten en liste over uddannelser med religiøst indhold der  

 var  

 offentligt anerkendt i udlandet, og hvor forskellige instanser, bl.a.  

 Undervisningsministeriet  

 og Københavns og Århus Universitet, havde været hørt vedrørende spørgsmålet  

 om  

 godkendelse i Danmark inden for de sidste 5 år.
På listen var 23 forskellige  

 uddannelser.
 SU-styrelsen oplyste i samme  

 brev at styrelsen har afslået at godkende samtlige private uddannelser (dvs.  

 uddannelser der ikke er offentligt anerkendt) i udlandet med religiøst  

 indhold.
Advokat C klagede den 10.  

 juni 1998 på ny til mig.
Advokaten skrev bl.a.:
Det bestrides ikke, at  

 stillingtagen til ansøgninger om SU-godkendelse er overladt til ministerens  

 skøn, men når en forvaltningsmyndighed er overladt et skøn, er skønnet  

 pligtmæssigt.
Det påhviler således myndigheden, at foretage en individuel og  

 nuanceret sagsbehandling, herunder en grundig sagsoplysning, inddragelse af  

 alle relevante lovlige kriterier samt en nøje afvejning af disse.
 I denne sag har ministeriet  

 besluttet at kræve, at en uddannelse på dette område skal leve op til de  

 akademiske og videnskabelige standarder, der gælder for  

 universitetsuddannelser  

 på samme område i Danmark, herunder at undervisningen er forskningsbaseret,  

 og  

 at underviserne er ansat efter kriterier som i ansættelsesbekendtgørelsen for  

 højere uddannelsesinstitutioner.
 Ministeriet har således  

 opstillet en intern administrativ regel for kravene til private kirkelige  

 uddannelser,  

 i stedet for at foretage en individuel sagsbehandling med en nøje afvejning  

 af  

 de relevante kriterier, ministeriet kan inddrage.
Ministeriet har endvidere  

 til brug for vurderingen af, om en privat kirkelig uddannelse lever op til  

 ministeriets interne regel, indført en administrativ procedure, hvorefter der  

 indhentes en udtalelse fra Københavns Universitets Teologiske Fakultet om den  

 pågældende uddannelse.
Denne udtalelse udgør ministeriets hele grundlag for  

 at  

 træffe en afgørelse om SU-godkendelse.
 ...
 Det fremgår (...), at det  

 tilsyneladende er med nærværende sag, Undervisningsministeriet har indført  

 den  

 interne regel for kravene til private kirkelige uddannelser.
 ...
 Heraf fremgår, at det  

 tilsyneladende ligeledes er med nærværende sag, Undervisningsministeriet har  

 indført den administrative høringsprocedure.
Ministeriet har således ikke  

 vurderet kvaliteten af uddannelsen på (trossamfundet)s teologiske  

 seminarium,  

 men overladt dette til Københavns Universitets Teologiske Fakultet.
Det er  

 ikke  

 betryggende for en kirkelig uddannelsesinstitution, der forventer en objektiv  

 og saglig vurdering af Undervisningsministeriet, at Undervisningsministeriet  

 overlader undersøgelsen til en repræsentant for en af folkekirkens  

 uddannelsesinstitutioner, som er ene om at foretage vurderingen og ene om at  

 fastlægge kvalitetskravene.
Ministeriet træffer formelt  

 afgørelsen, men reelt er denne uddelegeret til Københavns Universitets  

 Teologiske Fakultet.
Udtalelsen af 5. juli 1995 fra dekan (B), Det teologiske  

 fakultet, vedlægges.
Det fremgår af denne udtalelse, at det efter dekan  

 (B)s  

 vurdering er afgørende for (trossamfundet)s teologiske Seminarium,  

 at deres  

 uddannelse ikke svarer til ansættelsesbekendtgørelsen.  

 Undervisningsministeriet  

 har ikke undersøgt den normale procedure for ansættelse ved  

 (trossamfundet)s  

 teologiske Seminarium. (Trossamfundet)s teologiske Seminarium er ikke  

 blevet  

 gjort bekendt med, at lige netop de formelle procedureregler i  

 ansættelsesbekendtgørelsen blev tillagt afgørende betydning, og har således  

 ikke haft mulighed for at dokumentere, hvorvidt man faktisk følger  

 retningslinier,  

 der svarer til ansættelsesbekendtgørelsen, eller hvorledes man forholder sig  

 til eventuelt at indføre sådanne eller lignende ansættelsesprocedureregler.
 Det gøres gældende, at denne  

 fremgangsmåde, hvorefter det reelt er Københavns Universitets Teologiske  

 Fakultet, der afgør, om (trossamfundet)s Teologiske Seminarium og andre  

 private kirkelige uddannelser lever op til en af ministeriet opstillet intern  

 regel, er i strid med grundlæggende forvaltningsretlige retsprincipper idet:
-  

 	  

 ministeriet ikke har  

 foretaget en tilstrækkelig sagsoplysning, -  

 	  

 ministeriet ikke  

 udøver det pligtmæssige skøn, -  

 	  

 ministeriet reelt har  

 bortdelegeret sin kompetence.
En lignende administrativ  

 høringsprocedure har været anvendt i Kirkeministeriet ved afgørelsen af,  

 hvorvidt en kirkelig organisation kan betragtes som et religiøst samfund.  

 Denne afgørelse har Kirkeministeriet hidtil truffet på baggrund af en  

 udtalelse  

 fra Københavns Biskop.
Den af Kirkeministeriet praktiserede høringsprocedure  

 er nu afløst af et nyoprettet udvalg med en alsidig teologisk, sociologisk og  

 retsvidenskabelig ekspertise.
Afgørelsen er således ikke længere overladt til  

 et skøn udøvet af en repræsentant for folkekirken.
 Ministeriet fremhæver både i  

 afgørelsen af 24. juni 1997 og i svaret af 6. marts d.å., at den meget  

 restriktive praksis over for private kirkelige uddannelser navnlig skyldes  

 ønsket om at have en ordning, som er administrerbar i relation til  

 tilsvarende  

 ansøgninger.
 Dersom ministeriet frygter  

 et meget stort antal ansøgninger fra forskellige kirkelige og religiøse  

 uddannelser, og det er det, man søger at undgå med afslaget i nærværende sag,  

 må det anføres, at sådanne hensyn er usaglige, og i givet fald må løses ad  

 lovgivningsvejen.
 For så vidt angår  

 spørgsmålet om hensynet til religionsfriheden bemærker ministeriet, at  

 grundloven  

 alene sikrer retten til religionsfrihed, men ikke en dertil svarende ret til  

 offentligt tilskud til et trossamfunds præsteuddannelse.
 Heroverfor bemærkes, at  

 grundlovens frihedsrettigheder er udtryk for afgørende værdier og  

 retsprincipper,  

 som det er af højeste vigtighed, at forvaltningen beskytter i enhver  

 henseende.
Folketingets Ombudsmand har  

 i FOB 1988.121 bemærket; at det i ombudsmanden  

 praksis er lagt til grund, at der generelt for områder, der omfattes af  

 grundlovens frihedsrettigheder, herunder grundlovens § 67 om gudsdyrkelsens  

 frihed, gælder en pligt for forvaltningsmyndighederne til ved udøvelsen af  

 skønsmæssige beføjelser (positivt) at tage hensyn til borgernes udøvelse af  

 disse friheder og i videst mulige udstrækning undgå at lægge hindringer i  

 vejen for friheden. Bent Christensen anfører i  

  

 Forvaltningsret, Opgaver Hjemmel Organisation,  

  

 2. udgave 1997, side 180, at forvaltningen har en pligt til at inddrage  

 kriterier, der har forbindelse med friheds- eller menneskerettigheder.
Side  

 162  

 anfører Bent Christensen, at en almindelig retsgrundsætning om overvægt for  

 kriterier,  

 der har tilknytning til menneske- eller frihedsrettigheder må anses for at  

 være  

 gældende ret.
I nærværende sag kan det  

 således fastslås, at ministeriet har pligt til at inddrage hensynet til  

 religionsfriheden  

 samt at give denne overvægt i afvejningen.
Dette er ikke sket.
Ministeriet har derimod  

 valgt at opstille en særlig restriktiv praksis over for private kirkelige  

 uddannelser.  

 Studerende, der ønsker en præsteuddannelse på (trossamfundet)s  

 teologiske seminarium,  

 stilles økonomisk ringere end dem, der vælger en præsteuddannelse inden for  

 folkekirken.
Denne restriktive praksis medfører en betydelig praktisk  

 hindring  

 for udøvelsen af religionsfriheden, og strider således i mod grundlovens §  

 67. Jeg bad den 8. september  

 1998 Undervisningsministeriet om en udtalelse i anledning af klagen.
Jeg  

 anførte endvidere:
 ...
 I en tidligere sag (gengivet  

 i Folketingets Ombudsmands beretning 1994, side 427ff*) behandlede jeg tre  

 studerendes klage over at SU-styrelsen havde meddelt dem afslag på deres  

 ansøgning om at kunne oppebære SU under studieophold ved Metodistkirkens  

 Teologiske Seminarium i Sverige.
 SU-styrelsen skrev i brev af  

 16. juli 1993 således til mig:
 ...
 (trossamfundet)s Teologiske  

 Seminarium har søgt om at blive godkendt som støtteberettigende i Danmark.  

 Når  

 denne uddannelse, som det fremgår af ministeriets breve af 3. juli 1992 og 6.  

 juni 1990, ikke kan godkendes som støtteberettigende, er det nærliggende at  

 antage, at det samme gælder med hensyn til Metodistkirkens uddannelse.
... På baggrund af min  

 behandling af sagen tog SU-styrelsen sagen op til fornyet overvejelse og  

 godkendte  

 tildeling af uddannelsesstøtte til uddannelsen ved Metodistkirkens Teologiske  

 Seminarium i Sverige.
 Jeg forstår på denne sag at  

 det var SU-styrelsens opfattelse at de to uddannelser var sammenlignelige.
 Jeg beder  

 Undervisningsministeriet om at gøre nærmere rede for betydningen af dette  

 forhold.
... Undervisningsministeriet  

 afgav den 9. april 1999 følgende udtalelse:
 ...
Brev af 16. juli 1993 Når SUstyrelsen nævnte  

 uddannelsen ved (trossamfundet)s Teologiske Seminarium, der ikke er  

 offentligt  

 anerkendt, var det alene som et led i argumentationen for, at uddannelsen ved  

 Metodistkirkens Teologiske Seminarium i Sverige ikke var en uddannelse af en  

 sådan art, at den ville kunne offentligt anerkendes i Danmark, se § 36, stk.  

 1,  

 nr. 3, i bekendtgørelse nr. 554 af 22. juni 1992 om uddannelsesstøtte.
 Når SUstyrelsen alligevel  

 godkendte Metodistkirkens Teologiske Seminarium i Sverige som  

 støtteberettigende,  

 skyldes det alene, at uddannelsen tidligere under andre regler havde været  

 godkendt som støtteberettigende, og at reglerne efter ombudsmandens  

 opfattelse  

 ikke var ændret så meget, at der var grundlag for på det senere tidspunkt at  

 afslå godkendelse.
Den foreliggende klage Idet vi i øvrigt henviser  

 til ministeriets brev af 6. marts 1998 til advokat (C), skal vi anføre  

 følgende:
Advokat (C) nævner i brev af  

 10. juni 1998 til Folketingets Ombudsmand, at ministeriet ikke har været i  

 besiddelse af de faktiske oplysninger, der er nødvendige for at kunne vurdere  

 uddannelsens kvalitet, indhold, erhvervssigte m.v., da man afslog at godkende  

 uddannelsen ved (trossamfundet)s Teologiske Seminarium som  

 støtteberettigende,  

 se § 3 i lov om statens uddannelsesstøtte, jf. lovbekendtgørelse nr. 430 af  

 23. maj 1996, og § 6 i bekendtgørelse nr. 671 af 7. august 1995 om statens  

 uddannelsesstøtte.
Som det fremgår af udtalelsen af 6. marts 1998, finder vi,  

 at ministeriet har været i besiddelse af de oplysninger, der er nødvendige  

 for  

 at træffe en afgørelse.
Advokat (C) anfører, at  

 ministeriet ikke har udøvet et pligtmæssigt skøn, fordi der opstilles en  

 række  

 krav til uddannelserne på området, herunder at undervisningen er  

 forskningsbaseret.
Som der er redegjort for i brev af 6. marts 1998 udelukker  

 lovgrundlaget efter ministeriets opfattelse ikke, at der anvendes snævre  

 målestokskriterier  

 for, hvilke uddannelser der godkendes som SU-berettigende.
Ministeriet har  

 fundet grundlag for at anvende snævre og dermed klare kriterier på dette  

 uddannelsesområde  

 for at sikre fornøden kvalitet på området.
Herved imødekommer man også  

 behovet  

 for forudsigelighed og mindsker risikoen for usaglig forskelsbehandling.  

 Skønnet udøves, når de snævre målestokskriterier er opfyldt.
Advokat (C) kritiserer, at ministeriet  

 har indført en administrativ procedure, hvorefter man hører Det teologiske  

 Fakultet ved Københavns Universitet.
Vi mener, at der i sager som den  

 foreliggende er behov for at indhente udtalelser fra sagkyndige.
Udtalelserne  

 indgår, når ministeriet træffer afgørelse i sagen.
Ministeriet har således i  

 den foreliggende sag hørt Københavns Universitet, ligesom Kirkeministeriet  

 har  

 været inddraget i sagen.
I ministeriets brev af 2.  

 juli 1997 nævnes, at SUstyrelsen i kommende sager om godkendelse af religiøse  

 uddannelser i udlandet bør høre Københavns eller Århus Universitet i stedet  

 for  

 ministeriet.
Dette er en erkendelse af, at der er behov for en sagkyndig  

 udtalelse, som kan indgå ved vurderingen af, om de pågældende uddannelser  

 giver  

 ret til uddannelsesstøtte.
At ministeriet henviser til, at de teologiske  

 fakulteter i fremtiden bør høres i stedet for ministeriet, udelukker ikke, at  

 andre sagkyndige høres.
Vi mener i øvrigt ikke, at spørgsmålet om godkendelse  

 af uddannelser i udlandet som støtteberettigende efter kapitel 17 i  

 SU-bekendtgørelsen har betydning for den foreliggende sag.
Advokat (C) anfører  

 endvidere, at ministeriet ved at høre Københavns Universitets teologiske  

 fakultet  

 bortdelegerer sin kompetence.
Dette er ikke tilfældet.
Ministeriet har  

 indhentet en udtalelse fra Københavns Universitet.
Denne udtalelse er indgået  

 i  

 overvejelserne i forbindelse med ministeriets afgørelse, ligesom udtalelsen  

 fra  

 Kirkeministeriet.
Københavns Universitet uddanner præster til Folkekirken,  

 men  

 det er ikke til hinder for, at udtalelserne fra universitetet er udtryk for  

 saglig og objektiv vurdering.
 Derudover nævner advokat  

 (C), at ministeriet ikke forlods har ladet (trossamfundet)s teologiske  

 seminarium dokumentere, hvorvidt man følger retningslinierne i  

 ansættelsesbekendtgørelsen, eller hvordan man forholder sig til eventuelt at  

 indføre en ansættelsesprocedure, der lever op til disse regler.
 Ministeriet har  som nævnt  

 før  fundet at måtte stille som et krav, at en uddannelse lever op til  

 de  

 akademiske standarder, der gælder for universitetsuddannelser i Danmark,  

 herunder at undervisningen er forskningsbaseret, og at underviserne er ansat  

 efter kriterier som i ansættelsesbekendtgørelsen for højere  

 uddannelsesinstitutioner.
Ministeriet har på grundlag  

 af ansøgningen om godkendelsen som SU-berettigende og sagen i øvrigt anset  

 det  

 for givet, at de nævnte betingelser ikke var opfyldt.
Vi beklager dog, at vi  

 ikke udtrykkeligt har givet (trossamfundet)s teologiske seminarium  

 lejlighed  

 til at udtale sig om spørgsmålet.
Vi finder dog ikke, at det har haft  

 betydning  

 for sagens afgørelse.
De nævnte betingelser var således klart angivet i  

 afslaget, og ministeriet har ikke efterfølgende modtaget meddelelse om, at  

 betingelserne er opfyldt.
Med hensyn til spørgsmålet  

 om religionsfrihed henviser vi til Undervisningsministeriets udtalelse af 6.  

 marts 1998. Advokat C kommenterede den  

 1. juni 1999 ministeriets udtalelse.
Af advokatens brev fremgik:
 ...
Det følger af SU-lovens § 3  

 og bemærkningerne til bestemmelsen, at det er overladt til ministerens skøn,  

 om  

 der bør gives støtte til en privat uddannelse.
Ministeriet anvender i stedet  

 for det lovpligtige skøn snævre målestokskriterier, der med hensyn til  

 præsteuddannelser, på ingen måde tager hensyn til uddannelsernes individuelle  

 forhold.
Der er hverken i SU-loven eller forarbejderne hjemmel til at sætte  

 dette skøn under en administrativ regel, der som betingelse stiller, at en  

 ikke  

 folkekirkelig præsteuddannelse som minimum har universitetsniveau.
Det må  

 betragtes som en retlig mangel, hvis forvaltningsmyndigheden har undladt at  

 udøve et pligtmæssigt skøn, fordi den selv har opstillet en regel og truffet  

 sin afgørelse som en konsekvens af denne hjemmelavede regel, især når den  

 interne regel helt afskærer en afvejning.
 Ministeriet synes således  

 ikke berettiget til at lade udøvelsen af det lovpligtige skøn være afhængig  

 af  

 opfyldelsen af snævre målestokskriterier, og burde i stedet have afgjort  

 spørgsmålet om præsteuddannelsens godkendelse som SU-berettigende udfra det  

 lovpligtige  

 skøn.
 ...
Det må fremhæves, at den  

 grundlovssikrede religionsfrihed også omfatter et krav på ligebehandling i  

 forbindelse med udøvelsen af religionsfriheden, hvilket vil sige, at  

 ministeriet med hensyn til adgangen til uddannelsesstøtte, ikke må  

 forskelsbehandle på grundlag af religion.
Endvidere har ministeriet en særlig  

 forpligtelse til at lade hensynet til frihedsrettighederne indgå i den  

 skønsmæssige  

 afvejning med kvalificeret vægt.
... Ombudsmandens udtalelse Retsgrundlaget Første gang spørgsmålet om godkendelse af private uddannelser som  

 SU-berettigende nævnes direkte i lovgrundlaget for statens uddannelsesstøtte  

 er i § 2 i bekendtgørelse nr. 870 af 15. november 1993 om statens  

 uddannelsesstøtte.
Bestemmelsen har følgende ordlyd:
§ 2.  

  

 Det kan i særlige tilfælde godkendes, at en uddannelse i Danmark, der ikke er  

 omfattet af § 1, nr. 1 og 2 (privat uddannelse), og som foregår ved en  

 bestemt uddannelsesinstitution, giver ret til uddannelsesstøtte.
En  

 uddannelse kan ikke godkendes, medmindre uddannelsen 1)  

 	  

 er tilrettelagt som heltidsundervisning og af mindst 3 måneders  

 sammenhængende varighed, 2)  

 	  

 er ulønnet, 3)  

 	  

 er en erhvervsrettet  

 ungdomsuddannelse eller videregående uddannelse, der giver en  

 erhvervskompetence,  

 der umiddelbart og påviseligt kan finde almindelig anvendelse i Danmark, 4)  

 	  

 har et indhold og en  

 kvalitet, der står mål med dansk undervisningsstandard, og ikke har et  

 snævert  

 erhvervssigte, og 5)  

 	  

 har en  

 uddannelsestid, der er fastlagt i måneder, og denne uddannelsestid maksimalt  

 svarer til varigheden af offentligt anerkendte uddannelser i Danmark, der kan  

 sammenlignes med denne.
Hvis der indgår lønnet praktik i uddannelsen, skal  

 perioderne med lønnet praktik samlet have mindst samme varighed som ved de  

 sammenlignelige offentligt anerkendte uddannelser.
Stk. 2.  

  

 Uddannelsesinstitutionen indsender ansøgning om godkendelse til  

 Undervisningsministeriet.
Samtidig med ansøgningen indsendes forslag om  

 censorer.
Stk. 3.  

  

 Godkendelsen kan  

 betinges af, at der kun optages et bestemt antal studerende hvert år.  

 Godkendelsen kan begrænses til en bestemt periode.
Godkendelsen kan betinges  

 af, at eventuelle praktikperioder, der indgår i uddannelsen, er lønnede.
 Stk. 4. Godkendelsen  

 omfatter ret til stipendium som tilskud til dækning af undervisningsafgift,  

 hvis det er bestemt i godkendelsen.
Stk. 5.  

  

 Uddannelsesinstitutionen betaler for og anvender de censorer, der er godkendt  

 af Undervisningsministeriet, af Kulturministeriet, hvis der er kunstneriske  

 eller kulturelle uddannelser, eller af det ministerium i øvrigt, uddannelsen  

 hører under.
Censorerne udarbejder én gang om året en redegørelse til  

 uddannelsesinstitutionen og til Undervisningsministeriet eller det  

 ministerium,  

 uddannelsen hører under, om uddannelsernes kvalitet og andre forhold af  

 betydning  

 for godkendelsen.
Stk. 6. Godkendelsen kan  

 tilbagekaldes, hvis 1)  

 	  

 betingelserne for  

 godkendelsen ikke længere er opfyldte, 2)  

 	  

 der ikke længere  

 skønnes at være grundlag for at opretholde godkendelsen, eller 3)  

 	  

 uddannelsesinstitutionen  

 ikke længere opfylder de krav, der i øvrigt stilles til  

 uddannelsesinstitutioner  

 om administrationen af uddannelsesstøtten.
Stk. 7.  

  

 Uddannelsessøgende, der optages på en uddannelse efter tilbagekaldelse af  

 godkendelsen efter stk. 6 eller efter udløbet af den periode, godkendelsen er  

 giver for, jf. stk. 3, har ikke ret til uddannelsesstøtte. Bekendtgørelsen var udstedt  

 med hjemmel i bl.a. § 7, stk. 3 (tidligere § 7, stk. 2) i lov nr. 357 af 4.  

 juni 1986 med senere ændringer (lovbekendtgørelse nr. 336 af 2. maj 1994). §  

 7 havde  

 følgende ordlyd:
  

  

 § 7.  

  

 Styrelsen for Statens Uddannelsesstøtte giver efter ansøgning  

 uddannelsesstøtte til uddannelsessøgende, som 1)  

 	  

 i Danmark gennemgår  

 en uddannelse, der af undervisningsministeren er godkendt som  

 støtteberettigende, 2)  

 	  

 opfylder aldersbetingelsen  

 i stk. 2, 3)  

 	  

 er danske  

 statsborgere eller i henhold til international overenskomst har ret til  

 uddannelsesstøtte på lige fod med danske statsborgere eller af  

 undervisningsministeren i støttemæssig henseende ligestilles med danske  

 statsborgere, 4)  

 	  

 er studieaktive og 5)  

 	  

 ikke får anden  

 offentlig støtte, der tilsigter at dække leveomkostningerne, bortset fra  

 stipendium efter afsnit II i denne lov.
 Stk. 2. Er  

 støttebetingelserne i øvrigt opfyldt, kan styrelsen give uddannelsesstøtte  

 til  

 den uddannelsessøgende fra begyndelsen af det førstkommende kvartal, der  

 følger  

 efter, at den uddannelsessøgende er fyldt 18 år.
Stk. 3.  

  

 Undervisningsministeren kan fastsætte regler om de i stk. 1 nævnte  

 betingelser.  

 Undervisningsministeren kan fastsætte særlige regler om uddannelsesstøtten,  

 herunder om udbetaling af  

 støtte med  

 dobbelt sats, til godkendte uddannelser, der omfatter lønnet praktik. Af bemærkningerne til  

 bestemmelsen fremgår (Folketingstidende 1985-86, tillæg A, sp. 4843):
 ...
Til stk. 1, nr. 1 Efter forslaget vil samtlige  

 betingelser for, at en uddannelse kan godkendes som støtteberettiget, blive  

 fastsat i bekendtgørelsen.
De krav, der efter de gældende regler skal være  

 opfyldt for at en uddannelse skal kunne godkendes som støtteberettiget,  

 opretholdes  

 i det væsentlige.
 1. Offentlig anerkendelse.
Det er en betingelse for at  

 godkende en uddannelse som støtteberettiget, at den er en offentligt  

 anerkendt  

 ungdomsuddannelse eller videregående uddannelse og gives på offentligt  

 anerkendte uddannelsesinstitutioner.
En offentlig anerkendelse gives af den  

 statslige myndighed, under hvis ressort uddannelsen henhører.
Offentlig  

 anerkendelse  

 vil normalt foreligge i og med, at der i uddannelseslovgivningen er hjemmel  

 til at tilbyde pågældende uddannelse i offentlig eller privat regie.
Men det  

 kan også foreligge i form af en særskilt bevillingsmæssig hjemmel til at yde  

 statstilskud eller statsfinanciel støtte til driften af en privat  

 institution,  

 som tilbyder en nærmere defineret uddannelse.
Man vil dog også kunne åbne  

 mulighed for støtte i særlige tilfælde til uddannelsessøgende i uddannelser,  

 der ikke i øvrigt offentligt anerkendes, forudsat, at der kan skabes  

 bevillingsmæssig hjemmel hertil. Som det fremgår af  

 bemærkningerne til SU-loven fra 1986 var der også  inden der blev  

 udarbejdet  

 udtrykkelige regler herom i SU-bekendtgørelsen fra 1993  åbnet for  

 støtte i  

 særlige tilfælde til uddannelsessøgende til private uddannelser.
Det  

 forudsatte  

 dog at der blev skabt bevillingsmæssig hjemmel hertil.
 Betingelserne for støtte var  

 indtil 1. juli 1992 beskrevet i akt 299 af 11. juni 1985 hvoraf fremgik:
 Undervisningsministeriet  

 ansøger om finansudvalgets tilslutning til, at der på forventet  

 efterbevilling  

 ved lov om tillægsbevilling for finansåret 1985 optages en tekstanmærkning  

 med  

 henblik på at tilvejebringe en generel hjemmel for undervisningsministeren  

 til  

 på visse nærmere fastsatte betingelser at anerkende private,  

 erhvervskompetencegivende uddannelser og private uddannelsesinstitutioner  

 under  

 undervisningsministeriets ressort, således at uddannelserne kan godkendes som  

 støtteberettigede i henhold til lov om Statens Uddannelsesstøtte, jfr.  

 lovbekendtgørelse nr. 456 af 12. august 1982.
Efter loven om Statens  

 Uddannelsesstøtte yder staten støtte til uddannelser, som er offentligt  

 anerkendte,  

 enten som ungdomsuddannelser eller som videregående uddannelser.
Det er  

 endvidere en betingelse, at uddannelsen gives på offentligt anerkendte  

 institutioner.
Godkendelse af en offentligt anerkendt uddannelse som  

 støtteberettiget forudsætter, at uddannelsen er af mindst 3 måneders  

 varighed,  

 tilrettelagt på heltidsbasis, og at der ikke er knyttet løn til uddannelsen.  

 Loven om Statens Uddannelsesstøtte indeholder ikke i sig selv hjemmel til at  

 give en uddannelse offentlig anerkendelse.
Offentlig anerkendelse vil  

 normalt foreligge i og med, at der i  

 uddannelseslovgivningen er hjemmel til at tilbyde den pågældende  

 uddannelse i offentlig eller privat regie.
Men det kan også foreligge i form  

 af  

 en særskilt bevillingsmæssig hjemmel til at yde statstilskud eller anden  

 varig  

 statsfinansiel støtte til driften af en privat institution, som tilbyder en  

 nærmere defineret uddannelse.
Undervisningsministeriet har  

 fra en række private uddannelsesinstitutioner, for hvem der ikke foreligger  

 et  

 sådant erkendelsesgrundlag, modtaget ansøgning om, at de uddannelsessøgende  

 ved  

 institutionen kan blive berettiget til uddannelsesstøtte fra staten.
Det  

 drejer  

 sig bl.a. om institutioner, der uddanner afspændingspædagoger,  

 bevægelsespædagoger, Mensendieck-lærere, samt Rudolf  

 Steiner-børnehavepædagoger  

 og rytmikpædagoger (RMO). Nogle af institutionerne har tillige ansøgt om  

 offentlig støtte til driften.
Undervisningsministeriet  

 finder ikke, at der på nuværende tidspunkt er økonomisk mulighed for at  

 udvide  

 kredsen af private uddannelsesinstitutioner, der modtager driftstilskud fra  

 staten.
Derimod forekommer det rimeligt, at man ikke stiller de studerende,  

 som  

 gennemgår en uddannelse, som i øvrigt findes anerkendelsesværdig, ved en  

 privat, ikke tilskudsberettiget institution, væsentlig ringere i økonomisk  

 henseende end de studerende ved de offentlige eller offentligt støttede  

 uddannelsesinstitutioner.
Det foreslås derfor, at der skabes grundlag for at  

 anerkende private uddannelser og uddannelsesinstitutioner, uden at der  

 samtidig  

 ydes offentlig støtte til driften, men alene med henblik på, at de studerende  

 bliver berettigede til uddannelsesstøtte.
 For at undgå spild af  

 ressourcer må det endvidere være en forudsætning for anerkendelsen, at  

 uddannelserne  

 opfylder et konstateret uddannelsesbehov, og at der ikke optages flere  

 studerende på institutionerne end nødvendigt til at opfylde dette behov.  

 Uddannelserne bør heller ikke have en længere varighed end nødvendigt.
 I overensstemmelse hermed  

 forudsættes anerkendelse af private pædagogiske uddannelser med henblik på  

 uddannelsesstøtte fra staten alene givet under følgende betingelser:
at  

  

 der er dokumenteret et behov for uddannelsen, idet de allerede  

 uddannede har opnået beskæftigelse ved offentlig eller privat ansættelse  

 eller  

 som selvstændige erhvervsdrivende, at  

  

 dette behov ikke kan opfyldes på billigere eller bedre måde ved  

 at oprette nye uddannelser på eller forøge tilgangen til offentlige eller  

 offentligt støttede uddannelsesinstitutioner (idet uddannelsens indhold og  

 formål adskiller sig klart fra disse), at  

  

 uddannelsens opbygning, varighed og den årlige tilgang af  

 uddannelsessøgende til uddannelsen fastlægges efter forhandling med  

 undervisningsministeriet med rimelig hensyntagen til elevernes frie valg, at  

  

 undervisningsministeriet får indseende med uddannelsens indhold  

 og tilrettelæggelse og med de pågældende institutioners økonomiske forhold, at  

  

 undervisningsministeriet finder det muligt at skaffe ressourcer  

 til dækning af merudgifter ved anerkendelse af nye uddannelser.
 Den 4. juni 1992 ansøgte  

 Undervisnings- og Forskningsministeriet om Finansudvalgets tilslutning til at  

 1985-retningslinjerne blev erstattet af nye retningslinjer, jf. akt 284 af 4.  

 juni 1992. De nye retningslinjer var følgende:
 Undervisnings- og  

 forskningsministeren kan godkende en privat uddannelse i Danmark som  

 Su-berettigende, når følgende mindstekrav er opfyldt:
 Uddannelsen skal være tilrettelagt som  

 heltidsundervisning af mindst 3 måneders varighed og ulønnet (sædvanlige krav  

 for alle uddannelser).
 Uddannelsen skal være erhvervsrettet ungdomsuddannelse  

 eller videregående uddannelse og give en erhvervskompetence, der umiddelbart  

 og  

 påviseligt kan finde almindelig anvendelse i Danmark.
Uddannelsen skal have et indhold og en kvalitet, der  

 står mål med dansk offentlig undervisningsstandard.
Uddannelser med  

 religiøst,  

 ideologisk, naturmedicinsk eller lignende indhold og snævert erhvervssigte  

 godkendes ikke.
 Uddannelsestiden må maksimalt svare til den normerede  

 uddannelsestid for de lignende offentlige uddannelser i Danmark, hvis sådanne  

 findes.
 Opfyldelse af mindstekravene  

 giver ikke et retskrav om godkendelse, Undervisnings- og forskningsministeren  

 træffer fortsat beslutning om godkendelse i hvert enkelt tilfælde ud fra en  

 samlet uddannelsespolitisk og økonomisk prioritering.
Godkendelsen kan i øvrigt  

 betinges af, at uddannelsen kun må vare et bestemt antal år eller begrænset  

 til  

 kun at omfatte et maximalt optag.
Godkendelsen skal ikke omfatte stipendium  

 til  

 undervisningsafgift.
 Undervisnings- og forskningsministeren  

 kan også godkende uddannelser, der fagligt hører under andre ministerier.
En privat  

 uddannelsesinstitution, hvis uddannelse(r) er godkendt som støtteberettigende  

 skal anvende censorer, der er beskikket af Undervisningsministeriet eller det  

 relevante ressortministerium.
Censorerne skal en gang om året udarbejde en  

 redegørelse om uddannelsernes kvalitet og en vurdering af andre forhold af  

 betydning for godkendelsen af uddannelserne.
Alle udgifter i forbindelse med  

 censuren afholdes af institutionerne.
De uddannelser, der i  

 øjeblikket er godkendt, skal følge samme procedurer og opfylde samme  

 betingelser  

 som nye uddannelser.
Institutionerne skal altså indsende nye ansøgninger nu  

 vedlagt forslag til censorer på uddannelserne.
For allerede godkendte  

 uddannelser vil de nye retningslinjer dog først få virkning fra 1/7 1993, og  

 spørgsmålet, om der fortsat skal ydes SU til undervisningsafgift ved disse  

 uddannelser, vil i den forbindelse blive taget særskilt op.
Der må på baggrund af  

 ændringen forventes godkendt flere uddannelser som støtteberettigende end de  

 uddannelser, der er godkendt i øjeblikket.
Da godkendelserne fremover alene  

 vil  

 angå SU til leveomkostninger, og ikke som hidtil også SU til  

 undervisningsafgift, forventes forslaget under ét at være udgiftsneutralt.
 Sagen forelægges for  

 Finansudvalget nu, da de nye regler skal træde i kraft 1. juli 1992.
Undervisningsministeriet  

 anmoder om Finansudvalgets tilslutning til nye retningslinjer for godkendelse  

 af private uddannelser som støtteberettigende.
Forslaget medfører ikke  

 merudgifter.
Finansministeriets  

 tilslutning foreligger. Finansudvalget tilsluttede  

 sig disse retningslinjer, jf. forslag til lov om tillægsbevilling for  

 finansåret  

 1992, s. 2242, pkt. 20.13.
SU-bekendtgørelsen blev fra  

 1993 afløst af skiftende SU-bekendtgørelser.
På tidspunktet for  

 Undervisningsministeriets  

 afgørelse i sagen vedrørende trossamfundets teologiske seminarium var der  

 trådt  

 en ny lov om statens uddannelsesstøtte i kraft (lov. nr. 448 af 14. juni 1995  

 med senere ændringer). §§ 3 og 5 i loven (lovbekendtgørelse nr. 430 af 23.  

 maj  

 1996 om statens uddannelsesstøtte) havde følgende ordlyd:
  

  

 § 3.  

  

 En uddannelse i Danmark giver ret til uddannelsesstøtte, når  

 undervisningsministeren har godkendt dette og godkendelsen ikke senere er  

 tilbagekaldt.
Undervisningsministeren kan fastsætte regler om godkendelse og  

 tilbagekaldelse heraf.
§ 5.  

  

 En uddannelse skal for at give ret til uddannelsesstøtte være 1)  

 	  

 tilrettelagt som  

 heltidsundervisning, 2)  

 	  

 af mindst 3 måneders  

 sammenhængende varighed og 3)  

 	  

 ulønnet.
 Stk. 2.  

  

 Undervisningsministeren kan fastsætte regler om, at der dog kan gives  

 uddannelsesstøtte til:
 1)  

 	  

 Enkeltfagsundervisning.
 2)  

 	  

 Supplering under 3  

 måneders varighed.
3)  

 	  

 Uddannelser, der  

 omfatter lønnet praktik, herunder om i hvilke perioder der gives  

 støtte. Af bemærkningerne til  

 SU-loven fremgik bl.a. følgende (Folketingstidende 1994-95, tillæg A, sp.  

 2703):
Bestemmelsen angiver, at en  

 uddannelse i Danmark skal være godkendt af undervisningsministeren som  

 støtteberettigende for at give ret til uddannelsestøtte.
Svarer til gældende  

 §  

 7, stk. 1.
Det fastslås nu udtrykkeligt  

 i bestemmelsen, at godkendelsen ikke senere må være tilbagekaldt.
Dette har  

 hidtil for private uddannelser været fastsat i bekendtgørelsen, for  

 offentlige  

 uddannelser følger det af sig selv.
Imidlertid bør et så væsentligt krav  

 fremgå  

 af selve loven.
Det er i øvrigt tanken at  

 opretholde de gældende bekendtgørelsesregler om godkendelse af, om private  

 uddannelser giver ret til uddannelsestøtte.
Det skal således fortsat være  

 overladt til ministerens skøn ud fra uddannelsespolitiske og hermed  

 økonomiske  

 hensyn at vurdere, om der på et givet tidspunkt bør gives støtte til en  

 privat  

 uddannelse på grundlag af oplysninger om uddannelsens erhvervskompetence,  

 kvalitet,  

 indhold, bredere erhvervssigte, varighed og anvendelse af og betaling for  

 godkendte censorer m.v. Endvidere var det  

 bekendtgørelse. nr. 671 af 7. august 1995 om statens uddannelsesstøtte som  

 ændret ved bekendtgørelse nr. 1051 af 15. december 1995 og bekendtgørelse nr.  

 879 af 4. oktober 1996 der var gældende på tidspunktet for  

 Undervisningsministeriets afgørelse. §§ 5 og 6 havde følgende ordlyd:
  

  

 § 5.  

  

 Styrelsen godkender, at en uddannelse i Danmark giver ret til  

 uddannelsesstøtte, når uddannelsen 1)  

 	  

 er a)  

 	  

 en offentligt anerkendt  

 ungdomsuddannelse, b)  

 	  

 en offentligt  

 anerkendt videregående uddannelse, c)  

 	  

 en almen  

 voksenuddannelse eller d)  

 	  

 anden undervisning på  

 folkeskoleniveau, og 2) foregår ved en offentligt anerkendt uddannelsesinstitution.
§ 6.  

  

 Det kan i særlige tilfælde godkendes, at en uddannelse i  

 Danmark, der ikke er omfattet af § 5, (privat uddannelse), og som foregår ved  

 en bestemt uddannelsesinstitution, giver ret til uddannelsesstøtte.
En  

 uddannelse kan ikke godkendes, medmindre uddannelsen er en erhvervsrettet ungdomsuddannelse eller  

 videregående uddannelse, der giver en erhvervskompetence, der umiddelbart og  

 påviseligt kan finde almindeligt anvendelse i Danmark, har et indhold og en kvalitet, der står mål med dansk  

 undervisningsstandard, og ikke har et snævert erhvervssigte, og har en uddannelsestid, der er fastlagt i måneder, og  

 denne uddannelsestid maksimalt svarer til varigheden af offentligt anerkendte  

 uddannelser i Danmark, der kan sammenlignes med denne.
Stk. 2.  

  

 En privat  

 uddannelse kan ikke godkendes, medmindre uddannelsen er tilrettelagt sådan,  

 at  

 eventuelle ulønnede praktikperioder højst udgør 20 pct. af uddannelsestiden  

 og  

 højst 6 måneder i alt.
Undervisningsministeriet kan i særlige tilfælde  

 dispensere herfra.
Den ulønnede praktik skal have en specifik  

 uddannelsesmæssig  

 begrundelse.
Stk. 3.  

  

 Ferieperioder  

 kan kun indgå i støttetiden i en privat uddannelse, hvis uddannelsestiden er  

 på  

 12 måneder eller derover.
Ferieperioderne kan højst udgøre 2 måneder om året.
Stk. 4.  

  

 Uddannelsesinstitutionen  

 indsender en ansøgning om godkendelse til Undervisningsministeriet.
Samtidig  

 med ansøgningen indsendes forslag om censorer.
Stk. 5.  

  

 Godkendelsen kan betinges af, at der kun optages et bestemt antal  

 studerende hvert år, begrænses til en bestemt periode eller betinges af, at eventuelle praktikperioder, der indgår  

 i uddannelsen, er lønnede.
Stk. 6.  

  

 Ved godkendelsen  

 fastsættes, om uddannelsen giver ret til uddannelsesstøtte uden for eller  

 inden  

 for klippekortet.
Godkendelsen omfatter ret til supplerende stipendium som  

 tilskud til dækning af betaling for undervisning, hvis det er bestemt i  

 godkendelsen.
Stk. 7.  

  

 Uddannelsesinstitutionen betaler for og anvender de censorer, der er godkendt  

 af Undervisningsministeriet, af Kulturministeriet, hvis det er kunstneriske  

 eller kulturelle uddannelser, eller af det ministerium i øvrigt, uddannelsen  

 hører under.
Censorerne udarbejder én gang om året en redegørelse til  

 uddannelsesinstitutionen og til Undervisningsministeriet eller det  

 ministerium,  

 uddannelsen hører under, om uddannelsernes kvalitet og andre forhold af  

 betydning for godkendelsen.
Stk. 8.  

  

 Godkendelsen kan  

 tilbagekaldes, hvis betingelserne for godkendelsen ikke længere er opfyldt, der ikke længere skønnes at være økonomisk eller  

 uddannelsesmæssig baggrund for at opretholde godkendelsen, eller uddannelsesinstitutionen ikke længere opfylder de krav,  

 der i øvrigt kan stilles til uddannelsesinstitutioner om administrationen af  

 uddannelsesstøtten.
Stk. 9.  

  

 Uddannelsessøgende, der optages på en uddannelse efter tilbagekaldelse af  

 godkendelsen efter stk. 8 eller efter udløbet af den periode, godkendelsen er  

 giver for, jf. stk. 5, har ikke ret til uddannelsesstøtte. I bemærkningerne til  

 finanslovene for 1995-99 er der skrevet at undervisningsministeren kan  

 godkende  

 at der gives uddannelsesstøtte til private uddannelser efter reglerne i  

 bekendtgørelsen om uddannelsesstøtte, herunder på betingelse af at  

 uddannelsen  

 kan indpasses i Undervisningsministeriets uddannelsespolitiske og økonomiske  

 prioritering, jf. anm. 20.13.
 Bestemmelsen i SU-lovens § 3  

 er blevet ændret efter Undervisningsministeriets afgørelse, jf. lov nr. 1117  

 af  

 29. december 1997. Bestemmelsen har nu følgende ordlyd:
   

  

 § 3.  

  

 En uddannelse i Danmark giver ret til uddannelsesstøtte, når  

 undervisningsministeren har godkendt dette og godkendelsen ikke senere er  

 tilbagekaldt.
 Stk. 2.  

  

 Godkendelse af  

 privat uddannelse sker for en begrænset periode.
 Stk. 3.  

  

 Undervisningsministeren kan tilbagekalde en godkendelse af en privat  

 uddannelse, hvis uddannelsesinstitutionen ikke kan godtgøre, at betingelserne  

 for godkendelsen fortsat er opfyldt.
 Stk. 4.  

  

 En godkendelse  

 efter stk. 2 og en fortsat godkendelse efter stk. 3 kan betinges af en  

 uvildig  

 evaluering for uddannelsesinstitutionens egen regning.
Stk. 5.  

  

 Undervisningsministeren  

 kan fastsætte regler om godkendelse, om tilbagekaldelse af godkendelsen og om  

 evaluering. Af bemærkningerne til den  

 ændrede bestemmelse fremgår bl.a. følgende (Folketingstidende 1997-98, Tillæg  

 A, s. 2011f):
Godkendelse af en privat  

 uddannelse som SU-berettigende vil som i de gældende regler være baseret på  

 undervisningsministerens skøn.
Undervisningsministeren kan lægge en flerhed  

 af  

 overvejelser til grund for sin afgørelse, bl.a. uddannelsesmæssige   

 herunder  

 uddannelsens indhold og uddannelsesinstitutionens art   

 arbejdsmarkedsmæssige   

 herunder om der må stilles særlige krav til uddannelsen af hensyn til de  

 fremtidige arbejdsmarkedsfunktioner  og økonomiske  herunder om  

 de udgifter,  

 en godkendelse til SU vil medføre, mere hensigtsmæssigt kan anvendes til  

 andre  

 uddannelsesmæssige formål.
Da uddannelserne er private, kan ministeriet ikke  

 regulere uddannelserne eller gribe konkret ind i  

 uddannelsestilrettelæggelsen,  

 og ministeriets muligheder for at skaffe oplysninger om uddannelserne er  

 begrænsede.  

 Det kan ikke på forhånd udtømmende angives, hvilke kriterier ministeren kan  

 lægge til grund for sit skøn om, hvorvidt det er rimeligt, bl.a. når der  

 henses  

 til de arbejdsfunktioner, som uddannelsen fører frem til varetagelsen af, og  

 i  

 øvrigt forsvarligt over for de studerende at anvende offentlige midler til  

 formålet.
Ministeren må foretage en konkret vurdering på baggrund af de  

 almindelige forvaltningsretlige regler af, om der er et tilstrækkeligt  

 grundlag  

 for en godkendelse.
Ministeriets godkendelsespraksis  

 må  udover på en række mere tekniske krav, som fremgår af  

 SU-bekendtgørelsen   

 kunne baseres på, at der ikke altid vil kunne anvendes samme kriterier eller  

 målestokke for godkendelsen, således at der for nogle typer uddannelser  

 stilles  

 andre krav til en godkendelse end på andre.
Som eksempel kan nævnes  

 uddannelser, der fører til beskæftigelse på områder, der grænser op af  

 beskæftigelsesområder, hvor der kræves autorisation, eller til beskæftigelse  

 i  

 institutioner, der overvejende er statsligt finansieret, og som måske også  

 varetager offentlige opgaver, og hvor det offentlige derfor har en interesse  

 i  

 at sikre kvaliteten af institutionernes uddannelse.
Hvor en uddannelse bruger  

 en benævnelse, der kan henlede tanken på en tilsvarende statslig uddannelse  

 (f.eks. læreruddannelse), må der også kunne stilles krav f.eks. til  

 uddannelsens længde for at undgå, at de uddannelsessøgende og senere  

 ansættelsessteder vildledes.
På områder, hvor ministeriet vil have særligt  

 vanskeligt ved at få indseende med, hvad der foregår på institutionerne, må  

 der  

 også kunne gives afslag eller evt. stilles skærpede krav, hvis opfyldelse  

 lettere kan konstateres. SU-bekendtgørelsen er  

 ligeledes blevet ændret (nu bekendtgørelse nr. 545 af 22. juli 1998) således  

 at  

 § 6, stk. 1, 4  

 og 10, nu har følgende  

 ordlyd:
 § 6.  

  

 Undervisningsministeren kan godkende, at en erhvervsrettet  

 uddannelse i Danmark, der ikke er omfattet af § 5, (privat uddannelse), og  

 som  

 foregår ved en bestemt uddannelsesinstitution, giver ret til  

 uddannelsesstøtte,  

 jf. lovens § 3, stk. 2-4. Uddannelsesstøtte gives inden for klippekortet,  

 medmindre undervisningsministeren bestemmer andet.
 Stk. 4.  

  

 Undervisningsministeren træffet afgørelse efter stk. 1 ud  

 fra uddannelsespolitiske, arbejdsmarkedsmæssige og økonomiske hensyn og kan i  

 den forbindelse indhente en SU-vurdering, jf. stk. 10.
Stk. 10.  

  

 SU-vurdering som nævnt i stk. 4 foretages af  

 Evalueringscenteret for de Videregående Uddannelser ud fra  

 kvalitetskriterier,  

 der er udarbejdet af centeret.
Undervisningsministeriet kan for særlige typer  

 af uddannelser fastsætte yderligere kriterier, der skal indgå i vurderingen.  

 Uddannelsesinstitutionen betaler forud for vurderingen et depositum på 20.000  

 kr. til dækning af centerets udgifter ved vurderingen.
Efter at vurderingen  

 er  

 gennemført, afregnes der endeligt. Forholdet til tidligere praksis Jeg har tidligere i en sag  

 gengivet i Folketingets Ombudsmands beretning for 1994, side 427ff, udtalt at  

 spørgsmålet om anerkendelse af en privat religiøs uddannelse i et andet  

 nordisk land som SU-berettigende byggede på en fortolkning af det dagældende  

 retsgrundlag og ikke på et rent skøn.
I den pågældende sag havde SU-styrelsen  

 afslået at godkende studerende ved Metodistkirkens Teologiske Seminarium i  

 Sverige som SU-berettigede uagtet at styrelsen tidligere havde anerkendt  

 studerende ved seminariet som SU-berettigede.
Det var min opfattelse at  

 styrelsen ikke havde holdepunkter for at antage at den første fortolkning var  

 urigtig.
 Det er min opfattelse at der  

 ikke er grundlag for at antage at den tidligere praksis i sig selv kan  

 bevirke  

 at ministeriet er forpligtet til at godkende uddannelsen ved trossamfundets  

 teologiske seminarium som SU-berettigende.
Ved min vurdering har jeg  

 bl.a. lagt vægt på at min tidligere udtalelse vedrører SU-berettigelse til  

 Metodistkirkens Teologiske Seminarium i Sverige, og denne sag omhandler  

 SU-berettigelse til trossamfundets teologiske seminarium i Danmark.
Til grund  

 for min tidligere udtalelse lå endvidere at uddannelsen ved Metodistkirkens  

 Teologiske Seminarium i Sverige på daværende tidspunkt var delvis  

 ækvivalerbar  

 med teologistudiet i Danmark på den måde at uddannelsen ville kunne  

 meritoverføres  

 til teologistudiet i Danmark, og at præster uddannet på seminariet ville  

 kunne  

 opnå ansættelse i folkekirken.
Jeg har forstået at dette ikke (længere) er  

 tilfældet for så vidt angår trossamfundets teologiske seminarium.
Endvidere kan jeg henvise  

 til at SU-lovens regler om anerkendelse af private uddannelser efterfølgende  

 er  

 blevet ændret.
Det fremgår nu udtrykkeligt af forarbejderne til den SU-lov  

 som  

 gjaldt da Undervisningsministeriet traf afgørelse i 1997 i denne sag at  

 spørgsmålet om godkendelse af en privat uddannelse som SU-berettigende er  

 overladt til ministerens skøn ud fra uddannelsespolitiske og dermed  

 økonomiske  

 hensyn.
Forholdet til religionsfrihed Grundlovens §§ 67 og 70 har  

 følgende ordlyd:
   

  

 § 67.  

  

 Borgerne har ret til at forene sig i samfund for at dyrke Gud  

 på den måde, der stemmer med deres overbevisning, dog at intet læres eller  

 foretages, som strider imod sædeligheden eller den offentlige orden.
§ 70.  

  

 Ingen kan på grund af sin trosbekendelse eller afstamning  

 berøves adgang til den fulde nydelse af borgerlige og politiske rettigheder  

 eller unddrage sig opfyldelsen af nogen almindelig borgerpligt. Art. 9 i den europæiske  

 menneskerettighedskonvention er sålydende:
  

  

 Art. 9 Stk. 1.  

  

 Enhver har ret  

 til at tænke frit og til samvittigheds- og religionsfrihed; denne ret  

 omfatter  

 frihed til at skifte religion eller tro samt frihed til enten alene eller  

 sammen med andre, offentligt eller privat at udøve sin religion eller tro  

 gennem gudstjeneste, undervisning, andagt og overholdelse af religiøse  

 skikke.
Stk. 2.  

  

 Frihed til at  

 udøve sin religion eller tro skal kunne underkastes sådanne begrænsninger,  

 som  

 er foreskrevet ved lov og er nødvendige i et demokratisk samfund af hensyn  

 til  

 den offentlige tryghed, for at beskytte den offentlige orden, sundheden eller  

 sædeligheden eller for at beskytte andres rettigheder og friheder. Den europæiske menneskerettighedskonventions  

 art. 9 beskytter bl.a. retten til at udøve religion gennem undervisning.  

 Dette  

 indebærer retten til at undervise og til at modtage undervisning om religiøse  

 forhold.
Derfor må retten til at uddanne præster og til at blive uddannet som  

 præst inden for en bestemt trosretning efter min opfattelse være omfattet af  

 beskyttelsen i art. 9. Jeg henviser til at Domstolen i sagen Kokkinakis vs.  

 Grækenland, EMD 260-A, har anset retten til at missionere for omfattet af  

 beskyttelsen.
Se også Peer Lorenzen, Lars Adam Rehof og Tyge Trier, Den  

 Europæiske Menneskerettighedskonvention (1994), s. 256f.
 Jeg har derimod ikke  

 grundlag for at antage at der efter den europæiske  

 menneskerettighedskonvention  

 skulle være en ret til at modtage offentlig støtte til uddannelse af præster.  

 Godkendelse af trossamfundets teologiske seminarium som SU-berettigende vil  

 derfor ikke kunne støttes direkte på art. 9.
Det må ligeledes antages at  

 retten til at uddanne præster er omfattet af beskyttelsen i grundlovens § 67  

 når den udgør et nødvendigt grundlag for udøvelsen af religionen, jf.
Poul  

 Andersen, Dansk Statsforfatningsret (1954), s. 633, Preben Espersen, Kirkeret  

 -  

 Almindelig Del (1993), s. 41, og Hans Gammeltoft-Hansen i Danmarks Riges  

 Grundlov med Kommentarer (1999), s. 322. Modsat Alf Ross, Dansk  

 Statsforfatningsret 2, 3. udg. (1983), s. 754. Denne bestemmelse medfører  

 derimod heller ikke ret til i form af uddannelsesstøtte eller på anden måde  

 krav at modtage statslig støtte til en sådan uddannelse, jf. tillige min  

 udtalelse s. 432 i Folketingets Ombudsmands beretning for 1994.
 Trossamfundets teologiske  

 seminarium har derfor heller ikke krav på at blive godkendt som  

 SU-berettigende  

 direkte som følge af grundlovens bestemmelser om religionsfrihed.
Vurdering af hensynene bag afvisningen af at godkende seminariet Ifølge SU-lovens § 3 (jf.  

 lovbekendtgørelse nr. 430 af 23. maj 1996) er beslutningen om hvorvidt en  

 uddannelse skal godkendes som SU-berettigende, overladt til  

 undervisningsministeren.
Det fremgår ligeledes udtrykkeligt at godkendelsen  

 kan  

 trækkes tilbage.
I forarbejderne til SU-loven  

 er det præciseret at beslutningen er overladt til ministerens skøn ud fra  

 uddannelsespolitiske og økonomiske hensyn.
Ved vurderingen skal inddrages  

 oplysninger om uddannelsens erhvervskompetence, kvalitet, indhold, bredere  

 erhvervssigte, varighed og anvendelse af og betaling for godkendte censorer  

 mv.
I SU-bekendtgørelsen er det  

 i § 6 bestemt at en privat uddannelse i særlige tilfælde kan godkendes som  

 SU-berettigende, og der er i reglen opstillet nogle betingelser for at en  

 godkendelse skal kunne gives.
Det stilles bl.a. som krav at uddannelsen giver  

 en erhvervskompetence som umiddelbart og påviseligt kan finde almindelig  

 anvendelse i Danmark, og at uddannelsen har et indhold og en kvalitet der  

 står  

 mål med dansk undervisningsstandard og ikke har et snævert erhvervssigte.
For så vidt angår private  

 religiøse uddannelser, har Undervisningsministeriet i denne sag stillet som  

 betingelse at uddannelserne for at blive godkendt som SU-berettigende skal  

 leve  

 op til de akademiske standarder der gælder for universitetsuddannelser i  

 Danmark, herunder at undervisningen er forskningsbaseret, og at underviserne  

 er  

 ansat efter kriterier som i ansættelsesbekendtgørelsen for højere  

 uddannelsesinstitutioner.
Skønsudøvelsen er hermed blevet begrænset for de  

 private religiøse uddannelser idet skønsudøvelsen først begynder når  

 betingelsen om universitetsniveau er opfyldt.  

 Jeg har forstået Undervisningsministeriet således at uddannelsen ved  

 trossamfundets teologiske seminarium er blevet afvist som SU-berettigende  

 allerede fordi kriteriet om universitetsniveau ikke er opfyldt.
Undervisningsministeriet har  

 som begrundelse for at indføre en sådan regel der begrænser skønnet, henvist  

 til at dette er i overensstemmelse med forarbejderne til SU-loven (og således  

 har hjemmel i SU-loven), og at lovgrundlaget ikke udelukker at der anvendes  

 snævre målestokskriterier for hvilke uddannelser der godkendes  

 som  

 SU-berettigende.
Af hensyn til at sikre en administrerbar ordning og en  

 fornøden kvalitet på området har den interne regel været nødvendig.  

 Ministeriet  

 finder ved at opstille reglen at have imødekommet behovet for forudsigelighed  

 og mindsket risikoen for usaglig forskelsbehandling.
For så vidt angår  

 spørgsmålet  

 om hensynet til religionsfriheden, fremgår det af ministeriets udtalelser i  

 sagen at grundloven efter ministeriets opfattelse alene sikrer retten til  

 religionsfrihed, men ikke giver en dertil svarende ret til offentligt tilskud  

 til et trossamfunds præsteuddannelse.
Det fremgår desuden at spørgsmålet om  

 hensynet til religionsfriheden har været overvejet i forbindelse med  

 opstillingen af den interne regel hvor et andet kriterium  spørgsmålet  

 om  

 anerkendt trossamfund eller ej  blev forkastet, netop fordi det  

 angiveligt  

 ville være i strid med grundlovens § 70.
 Jeg har forstået Dem sådan  

 at det bl.a. er Deres opfattelse at Undervisningsministeriet ved at opstille  

 den interne regel ulovligt har begrænset skønnet, bl.a. ved at afskære  

 inddragelsen af hensynet til religionsfriheden, og at anvendelsen af den  

 interne regel udgør et brud på den almindelige lighedsgrundsætning og på den  

 specielle lighedsgrundsætning som grundlovens § 70 er et udtryk for.
Den almindelige lighedsgrundsætning  forholdet til andre  

 uddannelsesområder Det antages at der i dansk  

 ret gælder en almindelig lighedsgrundsætning som går ud på at væsentligt lige  

 forhold skal behandles lige i retlig henseende,  

 jf. bl.a.
Bent Christensen, Forvaltningsret  

  Opgaver, Hjemmel, Organisation (1997) s. 185, og Jon Andersen mfl.,  

 Forvaltningsret (1994), s. 236. Jeg har tidligere udtalt mig om dette  

 spørgsmål, bl.a. i en sag gengivet i Folketingets Ombudsmands beretning for  

 1977, s. 217*.
Undervisningsministeriet har  

 som beskrevet opstillet nogle særlige retningslinjer for udøvelse af skønnet  

 for så vidt angår private religiøse uddannelser.
Kravet om at uddannelserne  

 skal leve op til de akademiske standarder der gælder for  

 universitetsuddannelser, stilles således ikke til alle uddannelser.
Det  

 fremgår  

 da også af den oversigt De har fået over godkendte private uddannelser at der  

 er blevet godkendt mange uddannelser der ikke har universitetsniveau.
Jeg  

 forstår Dem sådan at det efter Deres opfattelse er i strid med den  

 almindelige  

 lighedsgrundsætning at stille højere krav, herunder om et akademisk niveau,  

 til  

 private religiøse uddannelser end til andre godkendte private uddannelser.
De  

 mener at det er mere naturligt at sammenligne uddannelsen til ( )-præst med  

 f.eks. læreruddannelsen end med teologistudiet på universitetet.
Efter SU-bekendtgørelsen kan  

 private uddannelser kun i særlige tilfælde anerkendes som støtteberettigende.  

 Det er således ikke forudsat at alle private uddannelser skal være  

 støtteberettigende, og der foreligger derfor en situation hvor ministeren ud  

 fra uddannelsespolitiske og økonomiske hensyn kan godkende at nogle  

 uddannelser  

 ud fra den samlede mængde af private uddannelser kan opnå status som  

 støtteberettigende.
I en sådan situation må myndigheden være berettiget til  

 at  

 klassificere de enkelte uddannelser efter saglige kriterier og eventuelt  

 stille  

 forskellige krav til de uddannelser der falder inden for forskellige grupper,  

 jf. herved bl.a.
Bent Christensen, Forvaltningsret  Opgaver, Hjemmel,  

 Organisation (1997), s. 185f, Jens Garde mfl., Forvaltningsret, Almindelige  

 Emner, 3. udg., (1997), s. 210, og Jon Andersen mfl., Forvaltningsret, 1994,  

 s.  

 236f, og U1996.797H.
Hvis det kriterium der er afgørende for om der sker  

 forskelsbehandling, er sagligt og relevant i forhold til den afgørelse som  

 skal  

 træffes, har den almindelige lighedsgrundsætning ingen betydning.
Baggrunden for at stille de  

 høje krav om akademisk niveau for religiøse uddannelser er et ønske om at  

 sikre  

 den fornødne kvalitet på området, herunder at sikre en administrerbar  

 ordning.  

 Jeg har ikke grundlag for at fastslå at sådanne kriterier ikke er lovlige og  

 relevante.
I den forbindelse kan jeg ligeledes henvise til at det i  

 bemærkningerne til SU-loven fra 1997 i beskrivelsen af ministeriets  

 godkendelsespraksis er nævnt at der for nogle typer af uddannelser stilles  

 særlige krav til godkendelse.
Den specielle lighedsgrundsætning i grundlovens § 70 Efter grundlovens § 70 som  

 citeret ovenfor kan ingen på grund af sin trosbekendelse berøves adgang  

 til  

 den fulde nydelse af borgerlige og politiske rettigheder.
Bestemmelsen  

 forhindrer såvel lovgiver som administrationen i skønsmæssige anliggender at  

 diskriminere på grund af personers trosopfattelse.
 Spørgsmålet er om det  

 forhold at der stilles særlige krav til netop private  

  

 religiøse  

  

 uddannelser, kan udgøre en overtrædelse af den specielle  

 lighedsgrundsætning i grundlovens § 70 selv om kriteriet om at sikre den  

 fornødne kvalitet som grundlag for forskelsbehandling som ovenfor nævnt er  

 sagligt og relevant.
Bestemmelsen i grundlovens §  

 70 må forstås således at den omfatter enhver form for direkte eller indirekte  

 forskelsbehandling på grundlag af de i bestemmelsen forbudte  

 diskriminationsgrunde, jf. bl.a.
Lars Adam Rehof i Danmark Riges Grundlov med  

 kommentarer, 1999, s. 333, Henrik Zahle, Dansk Forfatningsret, 1997, bind 3,  

 s.  

 147, Alf Ross, Dansk Statsforfatningsret, 3. udgave 1983, s. 758, og den sag  

 der er trykt i min beretning for 1988, s. 121*.
Som det fremgår af det  

 forudgående afsnit, fandt jeg at det høje kvalitetskrav til religiøse  

 uddannelser  

 ikke var i strid med den almindelige lighedsgrundsætning.
Ved min gennemgang  

 af  

 sagen har jeg heller ikke grundlag for at fastslå at det særlige  

 kvalitetskrav  

 er udtryk for direkte eller indirekte diskrimination i grundlovens §  

 70s  

 forstand.
 Ved min vurdering heraf har  

 jeg bl.a. lagt vægt på at godkendelsesbegrænsningen ikke diskriminerer ud fra  

 den enkelte studerendes religiøse overbevisning, at det ikke er udelukket at  

 en  

 privat religiøs uddannelse kan opnå godkendelse som SU-berettigende, og at  

 der  

 ikke kræves højere kvalitetskrav til de private religiøse uddannelser end de  

 krav der stilles til teologistudiet på universitetet.
Ulovlig begrænsning af skønnet? Manglende inddragelse af hensynet til  

 religionsfriheden? Forvaltningen vil i forbindelse  

 med en skønsmæssig afgørelse som udgangspunkt være ret frit stillet med  

 hensyn  

 til inddragelse og vægtning af lovlige kriterier, jf. bl.a.
Jon Andersen mfl.  

 Forvaltningsret, (1994), s. 245.
Hvad angår inddragelse,  

 modificeres udgangspunktet bl.a. af at visse kriterier betragtes som  

 pligtmæssige.
Det gælder f.eks. kriterier der er beskrevet i lovgivningen, og  

 kriterier der kan udledes af menneskerettigheder, herunder grundlovens (og  

 den  

 europæiske menneskerettighedskonventions) frihedsrettigheder, bl.a. hensynet  

 til religionsfriheden, jf. grundlovens § 67. Se bl.a.
Jon Andersen mfl.,  

 Forvaltningsret, 1994, s. 245, og Bent Christensen, Forvaltningsret   

 Opgaver,  

 Hjemmel, Organisation, 3. udgave, 1997, s. 178f.
Hvad angår vægtningen,  

 fraviges udgangspunktet bl.a. også for så vidt angår kriterier der kan  

 udledes  

 af menneskerettigheder, herunder de ovennævnte frihedsrettigheder.  

 Ombudsmanden  

 har i flere tidligere sager udtalt at der gælder en pligt for  

 forvaltningsmyndighederne til ved udøvelsen af en skønsmæssig beføjelse  

 (positivt) at tage hensyn til borgernes udøvelse af disse friheder og i  

 videst  

 mulig udstrækning undgå at lægge hindringer i vejen for frihederne.
Hensynet  

 til religionsfriheden bør således indgå i en myndigheds skønsmæssige  

 vurdering  

 med høj prioritet.
Jeg henviser bl.a. til mine udtalelser i Folketingets  

 Ombudsmands beretning for 1977, s. 435ff*, 1983, s. 101ff og s. 248ff*, 1988,  

 s. 121ff og 1989, s. 78ff*. Desuden henvises til Vestre Landsrets dom  

 gengivet  

 i Ugeskrift for Retsvæsen 1977, s. 872, og til Bent Christensen,  

 Forvaltningsret  

  Opgaver, Hjemmel, Organisation (1997), s. 161, Jens Garde mfl.,  

 Forvaltningsret,  

 Almindelige Emner (1997), s. 215, og Jon Andersen mfl., Forvaltningsret  

 (1994), s. 239.
 Udgangspunktet om at  

 forvaltningen i afvejningsfasen står retligt frit, modificeres også af at  

 skønnet  

 i et vist omfang kan være pligtmæssigt.
Hvis retsgrundlaget ikke  

 giver holdepunkter for det modsatte, antages det således at interne regler  

 der  

 begrænser skønnet kraftigt, som udgangspunkt ikke kan anses for lovlige.  

 Vurderingen af lovligheden beror på reglens udformning og baggrund, behovet  

 for  

 standardisering af sagsbehandlingen på det pågældende område samt afgørelsens  

 art.
På områder hvor administrative hensyn og behovet for forudsigelighed er  

 særlig tungtvejende, gælder der således ikke en formodning imod at en  

 begrænsning  

 af skønnet er ulovlig,  

 jf. bl.a.
Jon  

 Andersen mfl., Forvaltningsloven, 1994, s. 246f, Bent Christensen,  

 Forvaltningsret  Opgaver, Hjemmel, Organisation, 3. udgave 1997, s.  

 175, og  

 Jens Garde mfl., Forvaltningsret, Almindelige Emner, 3. udgave 1997, s. 221.  

 Se  

 også dommen U1993.307H.
 Spørgsmålet er herefter om  

 den interne regel som Undervisningsministeriet har opstillet vedrørende det  

 høje  

 kvalitetskrav der stilles til private religiøse uddannelser  en regel  

 som  

 begrænser skønsudøvelsen  er lovlig.
Undervisningsministeriet har  

 om baggrunden for den interne regel som ovenfor nævnt henvist til at reglen  

 er  

 nødvendig af hensyn til at sikre en fornøden kvalitet på området.
Med  

 ordningen  

 finder ministeriet også at imødekomme behovet for forudsigelighed og mindske  

 risikoen for usaglig forskelsbehandling.
Jeg forstår på ministeriets  

 notat af 16. august 1993 at ministeriet finder at ministeriet meget  

 vanskeligt  

  heller ikke ved hjælp af fagkyndig bistand  vil kunne foretage  

 en faglig  

 bedømmelse af mulige præsteuddannelser inden for en række trossamfund.
Hvis  

 der  

 ikke stilles en objektiv, målbar minimumsstandard for kvaliteten af  

 uddannelserne, vil man derfor kunne risikere at godkendelse af en  

 præsteuddannelse som SU-berettigende ville kunne medføre at en lang række af  

 præsteuddannelser må godkendes.
Udgifterne til SU på dette område   

 særligt i  

 forhold til private præsteuddannelser i udlandet  kunne derigennem  

 blive  

 forøget i forhold til det nuværende niveau hvor private præsteuddannelser  

 ikke  

 godkendes som SU-berettigende.
Som det fremgår af  

 forarbejderne til SU-loven fra 1995, var det grundlæggende overladt til  

 undervisningsministerens  

 skøn ud fra uddannelsespolitiske og hermed økonomiske hensyn at vurdere  

 hvilke  

 private uddannelser der skulle godkendes som SU-beretttigende.
Ved denne  

 vurdering skulle der bl.a. tages hensyn til uddannelsens kvalitet og indhold.
 På baggrund af  

 Undervisningsministeriets oplysninger om at den interne regel tillige er  

 nødvendig for at sikre fornøden kvalitet, og på baggrund af de (økonomiske)  

 konsekvenser som godkendelse af nogle præsteuddannelser der ikke lever op til  

 det høje kvalitetskrav kan have, finder jeg at behovet for standardisering og  

 forudsigelighed på dette område er af en sådan karakter at jeg ikke har fuldt  

 tilstrækkeligt grundlag for at antage at den interne regel skulle være  

 ulovlig  

 som følge af at skønnet er sat under regel.
 For så vidt angår spørgsmålet  

 om hensynet til religionsfriheden, har jeg lagt vægt på at hensynet til  

 religionsfriheden kan indgå som kriterium i den afvejning som skal foretages  

 hvis kravene som fastsat i den interne regel er opfyldt.
 Da Undervisningsministeriets  

 afgørelse om ikke at anerkende seminarets præsteuddannelse som  

 SU-berettigende  

 er truffet i overensstemmelse med den interne regel, har jeg således heller  

 ikke fuldt tilstrækkeligt grundlag for at kritisere afgørelsen.
Partshøring Reglerne om hvornår en  

 myndighed skal partshøre, findes i forvaltningslovens § 19 (lov nr. 571 af  

 19.  

 december 1985 som ændret ved lov nr. 347 af 6. juni 1991). Bestemmelsen har  

 følgende ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis det efter oplysningernes karakter og sagens beskaffenhed  

 må anses for ubetænkeligt at træffe afgørelse i sagen på det foreliggende  

 grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes. Efter bestemmelsen skal der  

 således kun foretages partshøring om oplysninger vedrørende sagens faktiske  

 omstændigheder.
Det antages imidlertid at oplysninger der beror på andre  

 myndigheders eller særlig sagkyndiges kvalifikation af faktum, ligeledes  

 omfattes af pligten, jf. herved bl.a.
Jon Andersen mfl., Forvaltningsret  

 (1994), s. 341, og John Vogter, Forvaltningsloven med kommentarer, 3. udgave  

 (1999), s. 375.
Dekan (B), Det Teologiske  

 Fakultet, Københavns Universitet, afgav den 5. juli 1995 en udtalelse til  

 Undervisningsministeriet.
I udtalelsen skrev han bl.a. at spørgsmålet om  

 hvorvidt en privat præsteuddannelse skulle godkendes som SU-berettigende,  

 måtte  

 være afhængigt af om uddannelsen levede op til de akademiske og  

 videnskabelige  

 standarder der stilles til en universitetsuddannelse.
Dette krav indebar  

 bl.a.  

 at undervisningen skulle være baseret på forskning, og at underviserne skulle  

 være ansat efter kriterier som i ansættelsesbekendtgørelsen. (B) foretog i  

 udtalelsen også en vurdering af om uddannelsen til ( )præst ville kunne leve  

 op  

 til kravene.
Oplysningerne i dekan (B)s  

 udtalelse er efter min opfattelse af en sådan karakter at de i henhold til  

 det  

 der er anført ovenfor, kan karakteriseres som oplysninger vedrørende sagens  

 faktiske omstændigheder i forvaltningslovens § 19s forstand.
Da jeg må  

 lægge  

 til grund at oplysningerne desuden var af væsentlig betydning for sagens  

 afgørelse, og da trossamfundets teologiske seminarium ikke var bekendt med at  

 Undervisningsministeriet var i besiddelse af oplysningerne, burde ministeriet  

 efter min opfattelse i medfør af forvaltningslovens § 19 have partshørt  

 trossamfundets  

 teologiske seminarium over oplysningerne i udtalelsen.
Jeg har gjort  

 ministeriet bekendt med min opfattelse.
 Jeg bemærker at jeg ikke har  

 taget stilling til spørgsmålet om hvorvidt der burde have været partshørt  

 over  

 de to udtalelser af 29. juli 1993 og 10. april 1996 fra Kirkeministeriet og  

 over  

 Kammeradvokatens udtalelse af 24. februar 1997.
Begrundelse Af forvaltningslovens §§ 22  

 og 24 (lov nr. 571 af 19. december 1985 som ændret ved lov nr. 347 af 6. juni  

 1991) fremgår følgende:
   

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.
 ...
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen. En begrundelse for en  

 afgørelse skal som nævnt i forvaltningslovens § 24 indeholde en henvisning  

 til  

 de retsregler som afgørelsen er truffet efter.
Henvisningen til retsreglerne  

 skal omtale disse så de uden videre kan identificeres af afgørelsens adressat  

 ved angivelse af lovens eller bekendtgørelsens nummer og dato samt ved præcis  

 angivelse af de relevante bestemmelsers paragrafnummer, stk., litra eller  

 nummer, jf.
Hans Gammeltoft-Hansen mfl., Forvaltningsret (1994), s. 368.
 Undervisningsministeriets  

 afgørelse af 24. juni 1997 indeholder ikke en henvisning til de retsregler  

 som  

 afgørelsen er truffet efter.
Ministeriets begrundelse for  

 afslaget på trossamfundets teologiske seminariums ansøgning om SU-godkendelse  

 af uddannelsen ved seminariet opfylder dermed ikke kravet i  

 forvaltningslovens  

 § 24 om en henvisning til de retsregler i henhold til hvilke en afgørelse er  

 truffet.
Jeg har gjort ministeriet bekendt med min opfattelse.
 Under hensyn til at  

 Undervisningsministeriet i sit brev af 6. marts 1998 til Dem har beklaget den  

 lange sagsbehandlingstid, finder jeg ikke grundlag for at tage stilling til  

 dette spørgsmål.
Jeg foretager mig herefter  

 ikke mere i anledning af Deres henvendelse. NOTER: (*)  

 FOB 1994, s. 427, FOB 1977, s. 217 og  

 435, FOB 1988, s. 121, FOB 1983, s. 101 og 248 og  

 FOB 1989, s. 78.
