(Til samtlige til eksport af fersk kød  

 og kødvarer autoriserede virksomheder og dyrlægerne ved disse) Der er i Den Stående Veterinærkomite i Bruxelles truffet beslutning om, at  

 forsendelser inden for fællesskabet, indeholdende fersk svinekød, skal  

 ledsages af attestation om, at slagtedyrene og kødet, som indgår i  

 produktionen, opfylder de betingelser, som er vedtaget i EF til sikring mod  

 spredning af klassisk svinepest.
 De pågældende attestationer, som skal afgives for alt svinekød og  

 svinekødsprodukter af dansk oprindelse, har følgende ordlyd:
 For fersk svinekød:
 It is furthermore certified:
 »that this consignment complies with the provisions of article 13 a 1  

 of council Directive 72/461/EEC«.
 Det attesteres endvidere:
 »at dette parti opfylder bestemmelserne i artikel 13 a, stk. 1, i  

 rådets Direktiv 72/461/EØF«.
 For kødprodukter med indhold af svinekød:
 It is furthermore certified:
 »that this consignment complies with the provisions of article 10 of  

 Council Directive 80/215/EEC«.
 Det attesteres endvidere:
 »at dette parti opfylder bestemmelserne i artikel 10 i Rådets  

 Direktiv 80/215/EØF«.
 For så vidt angår virksomheder, der behandler kød af udenlandsk oprindelse  

 (800-virksomheder), kan attestationen afgives, såfremt det drejer sig om  

 svinekød eller svinekødsprodukter af dansk oprindelse, eller såfemt de  

 attester, som ledsager eventuelt importeret svinekød eller  

 svinekødsprodukter, ved modtagelsen er påført ovenstående attestation.
 Tillægsattestationen kan anføres på attestens bagside, og den skal på  

 sædvanlig måde forsynes med dato, embedsstempel og embedsdyrlægens  

 underskrift.
 Cirkulæreskrivelse af 6. marts 1989 (K.K. 459-1989) om fersk svinekød til  

 Holland tilbagekaldes.
 P.V.V.
