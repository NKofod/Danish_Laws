 Til ministerier og styrelser m.v.
 1.
Med virkning fra 1. maj 1994 forhøjes supplerende ydelser til 60-66 årige  

 tjenestemænd, der ydes efter lokalaftaler om frivillig fratræden i medfør af  

 § 4, stk. 3, i rammeaftalen af 10. april 1991, henholdsvis rammeaftalen af  

 29. oktober 1993 om frivillige fratrædelsesordninger, jf.
Finansministeriets  

 cirkulære af 4. november 1993 om frivillige fratrædelsesordninger for  

 tjenestemænd, overenskomstansatte m.fl. i staten og folkekirken.
(se FCIR 179 19931104) 2.
Forhøjelsen sker samtidig med, at der er skabt bevillingsmæssig hjemmel  

 til en regulering på 5,26 pct. af supplementsunderstøttelser . I  

 staten udbetales disse understøttelser af Statens Regnskabsdirektorat, som  

 vil sørge for reguleringen af understøttelsesbeløbene.
Det gælder også  

 fremtidige understøttelser, der derfor skal indberettes til  

 Regnskabsdirektoratet med de af cirkulære af 26. januar 1972 følgende beløb.
(se FCIR 19720126) 3.
 Efter indhentet udtalelse fra Lønningsrådet forhøjes de supplerende  

 ydelser til 60-66 årige tjenestemænd som led i frivillig fratræden med  

 virkning fra 1. maj 1994 til følgende årlige beløb:
 Disse beløb skal anvendes, når ministeriet/styrelsen fremover skal  

 indberette supplerende ydelser til udbetaling via Statens  

 Regnskabsdirektorat.
 4.
 På given foranledning skal følgende oplyses om frivillig fratræden:
 Fratrædelsesbeløbet efter § 7 i aftale af 29. oktober 1993 om frivillige  

 fratrædelsesordninger kan i visse tilfælde have indflydelse på, fra hvilket  

 tidspunkt et medlem af en arbejdsløshedskasse kan overgå til efterløn.
Det er vedkommende arbejdsløshedskasse, der som 1. instans træffer  

 afgørelse om tidspunktet for overgang til efterløn.
Den ansatte må derfor  

 rette henvendelse til sin arbejdsløshedskasse for vejledning.
 Regelgrundlaget er § 4 i Direktoratet for Arbejdsløshedsforsikringens  

 bekendtgørelse nr. 67 af 26. januar 1994 om overgang til, udtræden af og  

 genindtræden i efterlønsordningen med tilhørende vejledning nr. 15 af 26.  

 januar 1994.
 En medarbejder, der som led i frivillig fratræden opsiger sin stilling til  

 fratræden på et tidspunkt, der ligger så længe efter  opsigelsens  

 afgivelse, at arbejdsgiverens opsigelsesvarsel ville have været udløbet på  

 fratrædelsestidspunktet - hvis det i stedet for havde været arbejdsgiveren,  

 der havde opsagt medarbejderen fra stillingen - vil kunne overgå direkte fra  

 beskæftigelse til efterløn.
 Overgang til efterløn i tilslutning til frivillig fratræden kan være  

 problematisk, hvis lokalaftalens gyldighedsperiode er kortere, end  

 arbejdsgiverens opsigelsesvarsel i givet fald ville have været, eller hvis  

 medarbejderen fratræder så tidligt i lokalaftalens gyldighedsperiode, at  

 arbejdsgiverens opsigelsesvarsel i givet fald ikke ville være udløbet på  

 dette tidspunkt.
Finansministeriet Den 15. juli 1994 P.M.V.
 E.B.
