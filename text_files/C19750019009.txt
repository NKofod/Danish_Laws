(Til samtlige kommunalbestyrelser og  

 amtsråd samt hovedstadsrådet.) 1. Lov om kommuneplanlægning (lov nr. 287 af 26. juni  

 1975) er udtryk for en sammenfatning og forenkling af den hidtil gældende  

 lovgivning om kommunernes fysiske planlægning.
Loven er tillige udtryk for en  

 modernisering af de gældende lovbestemmelser og sigter mod at skabe bedre  

 muligheder end hidtil for offentlighedens medvirken i den kommunale  

 planlægning.
Endelig har loven det væsentlige sigte at tilvejebringe en  

 omfattende decentralisering derved, at kommunalbestyrelsen selv kan vedtage  

 kommuneplaner og lokalplaner, blot planerne er i overensstemmelse med  

 regionplanlægningen og visse generelt fastsatte rammer for planlægningen.
Decentraliseringen med hensyn til kommuneplaner skal baseres på  

 regionplanerne.
Lovens §§ 2-14 om kommuneplaner træder derfor først i kraft i  

 en kommune, når der foreligger en godkendt regionplan, som omfatter den  

 pågældende kommune.
Decentraliseringen med hensyn til lokalplanlægningen skal baseres på  

 kommunalplanerne.
Det er imidlertid ønskeligt, at der allerede fra lovens  

 ikrafttræden den 1. februar 1977 indtræder en mærkbar decentralisering  

 vedrørende lokalplanlægningen.
I de fleste kommuner findes da også et  

 grundlag herfor, især i form af dispositionsplaner og bygningsvedtægter.
Der  

 er derfor ved lovens § 15 indført en overgangsordning, hvorefter  

 decentraliseringen fremskyndes under anvendelse af det hidtil udførte  

 planlægningsarbejde i kommunerne.
 Ordningen efter § 15 går nærmere ud på, at miljøministeren kan godkende  

 dispositionsplaner og anden planlægning, der er tilvejebragt af  

 kommunalbestyrelsen efter de hidtidige regler som midlertidige rammer for  

 indholdet af lokalplaner (§ 15, stk. 2), og at miljøministeren samtidig med  

 en sådan godkendelse - efter forhandling med kommunalbestyrelsen - kan  

 foretage de ændringer og tilføjelser, som ministeren finder nødvendige for,  

 at der tilvejebringes fornødne rammer for indholdet af lokalplanlægningen (§  

 15, stk. 3).
Miljøministeriet vil indlede et samarbejde med de enkelte kommuner om  

 tilvejebringelsen af dette midlertidige decentraliseringsgrundlag.
Der  

 henvises nærmere herom til cirkulærets pkt. 13. Det er ønskeligt, at arbejdet  

 hermed fremmes, således at kommunalbestyrelserne allerede fra lovens  

 ikrafttræden den 1. februar 1977 i videst muligt omfang kan tilvejebringe  

 lokalplaner ved egen beslutning, og uden at ministeriets godkendelse af den  

 enkelte lokalplan vil være nødvendig.
 § 15-ordningen må ses som et overgangsled mellem de hidtidige regler,  

 hvorefter miljøministeriet konkret har skullet godkende de enkelte  

 byplanvedtægter m.v., og de fremtidige regler, hvorefter  

 kommunalbestyrelserne selv vedtager lokalplanerne, når de i overensstemmelse  

 med den overordnede planlægning og de eventuelle regler om kommunernes  

 planlægning, som udfærdiges af miljøministeren i henhold til lovens § 51.
 2. De godkendte § 15-rammer udgør - ligesom hidtil  

 dispositionsplanerne - ikke retsforskrifter, der umiddelbart kan håndhæves  

 over for den enkelte borger.
 Virkningen af en godkendelse efter § 15 vil som nævnt være, at lokalplaner  

 for arealer, som omfattes af de midlertidige rammer,og hvis indhold er i  

 overensstemmelse med disse rammer, ikke skal godkendes af miljøministeren,  

 men kan vedtages endeligt af kommunalbestyrelsen i henhold til lovens § 27.
I overgangsperioden, indtil en kommuneplan foreligger, skal lokalplaner  

 for arealer, som ikke er omfattet af de godkendte § 15-rammer, godkendes af  

 miljøministeren.
Det samme gælder lokalplaner, hvis indhold ikke er i  

 overensstemmmelse med disse rammer.
Der henvises herom til lovens § 28, stk.  

 3.
Det vil således være muligt for en kommune at tilvejebringe lokalplaner  

 også uden for det midlertidige decentraliseringsgrundlag, hvis et behov  

 herfor opstår.
Som nævnt under pkt. 1 bør det imidlertid tilstræbes, at  

 lokalplaner i videst muligt omfang kan blive tilvejebragt uden  

 miljøministerens godkendelse af den enkelte plan.
Det skal i denne  

 forbindelse bemærkes, at der intet er til hinder for, at det oprindelige  

 godkendte midlertidige decentraliseringsgrundlag kan blive ændret eller  

 suppleret i løbet af overgangsperioden.
 3. Med hensyn til lokalplaner, hvis sigte det er at  

 overføre arealer til byzone eller sommerhusområde, bestemmer lovens § 28,  

 stk. 5, at indtil der foreligger en kommuneplan, som er i overensstemmelse  

 med en godkendt regionplan, skal overførslen tiltrædes af miljøministeren.  

 Spørgsmålet om tiltrædelse efter § 28, stk. 5, vil imidlertid som regel kunne  

 afklares i forbindelse med godkendelsen af de midlertidige § 15-rammer,  

 således at der samtidig hermed meddeles kommunen en generel tiltrædelse af de  

 zonegrænseflytninger, der er forudsat i de midlertidige rammer.
 4. Den konkrete stillingtagen til i hvilket omfang en  

 kommunes planer og planmateriale vil kunne indgå i det midlertidige  

 decentraliseringsgrundlag, vil blive baseret på følgende hovedsynspunkter:
at hverken regionplanlægningen eller den kommende kommuneplan foregribes  

 på uheldig vis, at decentraliseringsgrundlaget har en rimelig dispositionsplanmæssig  

 baggrund og indre sammenhæng, jfr. § 3, stk. 2, og at decentraliseringsgrundlaget indeholder tilstrækkeligt entydige rammer  

 for lokalplanlægningen, jfr. § 3, stk. 3.
 5. For at undgå en præjudicering af  

 regionplanlægningen og af den kommende kommuneplan vil det være nødvendigt,  

 at decentraliseringsgrundlaget begrænses til at angå perioden, indtil der  

 foreligger en kommuneplan på grundlag af en godkendt regionplan.
 Forholdene er i så henseende forskellige for kommuner i og uden for  

 hovedstadsområdet, idet regionplanarbejdet er længst fremme i  

 hovedstadsområdet.
Selv om også regionplanlægningen uden for hovedstadsområdet udviser  

 indbyrdes forskelle, kan der imidlertid for kommunerne uden for  

 hovedstadsområdet angives den hovedregel for § 15-grundlaget, at det med  

 hensyn til arealer til byvækst ikke må indeholde større rummelighed, end hvad  

 der svarer til den forventede udvikling i de kommende 6-8 år.
De mere  

 langsigtede mål bør dog indgå i vurderingen som baggrund for udvælgelsen af  

 de konkrete byvækstarealer, der ønskes omfattet af det midlertidige  

 decentraliseringsgrundlag, og således at der opnås en fleksibilitet overfor  

 alternative fremtidige udviklingsforløb.
 Som støtte for en vurdering af § 15-rammernes rummelighed kan henvises til  

 kommunernes areal- og byggemodningsundersøgelser pr. 1. januar 1974.  

 Opmærksomheden henledes dog på, at den ekstraordinært store byggevirksomhed i  

 begyndelsen af 1970'erne ikke bør lægges til grund for antagelser om  

 byggevirksomhed de næste 6-8 år.
 Man skal iøvrigt særligt henlede opmærksomheden på følgende forhold, der  

 vil rumme en risiko for præjudicering af regionplanlægningen, og som derfor  

 kræver en vurdering i regionplansammenhæng, hvis de skal indgå i det  

 midlertidige decentraliseringsgrundlag:
 Uafklarede forhold som de nævnte kan give anledning til en reduktion af de  

 midlertidige rammers rummelighed eller indhold, men i øvrigt vil - uden for  

 hovedstadsområdet - kommunalbestyrelsens forslag til udvælgelse af  

 byvækstarealerne i § 15-grundlaget som regel kunne forventes godkendt, når de  

 ikke fremkalder en total rummelighed på mere en 6-8 år.
 6. Opmærksomheden henledes i øvrigt på, at de  

 eksisterende zonegrænser ikke har selvstændig betydning for afgrænsningen af  

 arealer, som skal omfattes af de midlertidige § 15-rammer.
 Hvis rummeligheden af allerede udlagte byzoner overstiger de ovennævnte  

 6-8 år, kan ikke alle byzonearealer medtages under § 15-rammer.
 Omvendt er der intet til hinder for, at § 15-rammerne kan omfatte arealer,  

 der endnu er beliggende i landzone.
7. Det fremgår af lovmotiverne, at §  

 15-decentraliseringsgrundlaget principielt bør fastlægges ud fra en samlet  

 behandling af alle de i kommuneplanlovens § 3, stk. 3, nævnte forhold, men at  

 det på den anden side er ønskeligt, at der stort set samtidig med lovens  

 ikrafttræden foreligger et midlertidigt decentraliseringsgrundlag for alle  

 kommuner.
Der fremgår endvidere af lovmotiverne, at der ikke generelt kan  

 gives udtryk for, hvilket af de to - undertiden modstridende - hensyn der i  

 det enkelte tilfælde bør gives prioritet.
Der er peget på, at foreliggende  

 planer og planmateriale ofte savner tilstrækkelig entydige retningslinier for  

 detailplanlægningen.
 For kommuner, der efter 1970 har udarbejdet og fået godkendt en  

 dispositionsplan, der omfatter hele kommunen, vil kravet om en samlet  

 behandling af de i lovens § 3, stk. 3, nævnte forhold normalt være opfyldt,  

 således at der kun opstår spørgsmål om entydigheden af retningslinierne for  

 lokalplanlægningen.
Forslag til dispositionsplaner, som er indsendt til ministeriet til  

 godkendelse, men som endnu ikke er godkendt, vil almindeligvis også været  

 baseret på en samlet behandling af de i § 3, stk. 3, nævnte forhold.
Som  

 anført i miljøministeriets rundskrivelse af 23. juli 1975 vil der ikke  

 længere kunne ske godkendelse af dispositionsplaner, men et foreliggende  

 dispositionsplanforslag vil selvsagt være det væsentligste grundlag for de  

 midlertidige § 15-rammer, hvis tilvejebringelse dermed lettes betydeligt.
For kommuner uden en godkendt dispositionsplan af nyere dato eller et  

 vedtaget dispositionsplanforslag må decentraliseringsgrundlaget  

 tilvejebringes på den dispositionsplanmæssige baggrund, som er indeholdt i de  

 allerede foreliggende planer og øvrigt planmateriale for kommunen, herunder  

 bygningsvedtægternes byggeområdebestemmelser.
For at de midlertidige §  

 15-rammer kan udgøre et beslutningsgrundlag, som kan give kommunalbestyrelsen  

 mulighed for at vurdere den enkelte lokalplans sammenhæng med andre  

 planlægningsdispositioner for kommunen, vil det dog ofte være nødvendigt at  

 foretage suppleringer og ændringer af det foreliggende planmateriale.
Der må  

 herved lægges vægt på, at decentraliseringsgrundlaget kan baseres på de i §  

 3, stk. 3, nævnte forhold, som har særlig betydning i den pågældende kommune.
Hvis det foreliggende planmateriale udgør et utilstrækkeligt grundlag i så  

 henseende, må det midlertidige decentraliseringsgrundlag indtil videre  

 begrænses til at omfatte byvækstarealer til dækning af en kortere periode end  

 beskrevet ovenfor.
Kommunen bør i så fald snarest tilvejebringe et forbedret  

 grundlag for en fastsættelse af supplerende rammer for lokalplanlægningen.  

 Det er nemlig muligt for miljøministeren på et hvilket som helst tidspunkt i  

 overgangsperioden, d.v.s. indtil en kommuneplan for kommunen foreligger, at  

 godkende § 15-rammer, herunder ændringer eller suppleringer af tidligere  

 godkendte rammer, jfr. cirkulærets pkt. 2.
 Sådanne ændringer eller suppleringer kan eventuelt også komme på tale på  

 baggrund af reviderede eller ajourførte dispositionsplanmæssige overvejelser  

 i forbindelse med kommunernes forhandlinger med amtsrådene om  

 regionplanlægningen.
8. Af hensyn til kommunens senere administration af  

 kommuneplanloven vil det ofte være i kommunens interesse, at § 15-rammerne  

 indeholder rækkefølgeangivelser for ubebyggede arealers ibrugtagen til  

 byformål eller til sommerhusbebyggelse og for mere omfattende ændringer i den  

 eksisterende bygningsmasse.
Dette skyldes bl.a. bestemmelsen i lovens § 16,  

 stk. 4, hvorefter kommunalbestyrelsen har pligt til at udarbejde et forslag  

 til lokalplan og derefter fremme sagen mest muligt, såfremt en større  

 udstykning eller et større bygge- eller anlægsarbejde er i overensstemmelse  

 med § 15-decentraliseringsgrundlaget.
Hvis der ikke udtrykkeligt er taget  

 stilling til, i hvilken rækkefølge de enkelte arealer skal udbygges, vil der  

 være risiko for, at udstyknings- og byggeønsker kan fremtvinge kommunale  

 investeringer m.v., som ikke tidsmæssigt er koordineret med kommunens  

 sektorplanlægning og økonomiske planlægning.
Rækkefølgeangivelser bør søges opstillet på baggrund af antagelser om  

 udbygningen af den private og offentlige service, de tekniske anlæg og  

 trafiksystemet, og de bør så vidt muligt koordineres med kommunens økonomiske  

 planlægning.
Rækkefølgeangivelser kan som nævnt under punkt 6 omfatte både  

 arealer i landzone og arealer, der allerede er overført til byzone.
 9. De arealer, der omfattes af det midlertidige  

 decentraliseringsgrundlag, skal opdeles i enkeltområder.
Udgangspunktet for denne områdeopdeling må være den eksisterende eller  

 kommende bebyggelses art og anvendelsesformål, jfr. lovens § 3, stk. 3, nr.  

 1. Det afgørende vil i øvrigt være, at de nødvendige bestemmelser med hensyn  

 til bebyggelsesreguleringen, jfr. § 3, stk. 3, nr. 6, kan fastsættes  

 tilstrækkeligt entydigt.
For så vidt angår byvækstarealerne vil dog også den  

 ønskede rækkefølge for arealernes udbygning være et kriterium for  

 områdeafgrænsningen.
 10. Ved byggelovens ikrafttræden den 1. februar 1977  

 bortfalder bestemmelserne i bygningsvedtægterne, idet dog bestemmelserne om  

 bebyggelsens anvendelse og om grundstørrelser fortsat er gældende, indtil der  

 er tilvejebragt en kommuneplan, eller indtil det pågældende areal bliver  

 omfattet af de midlertidige § 15-rammer for lokalplanlægningen.
For arealer, der omfattes af de midlertidige § 15-rammer, bortfalder  

 således bygningsvedtægternes byggeområde-bestemmelser i det hele.
Disse  

 bestemmelser afløses af de almindelige bebyggelsesregulerende bestemmelser i  

 kommuneplanloven og byggeloven, som kan fraviges ved lokalplan.
Det er derfor  

 forudsat, at der for disse arealer i § 15-decentraliseringsgrundlaget  

 fastlægges nærmere rammer for lokalplaners indhold.
Fastlæggelsen heraf kan i  

 almindelighed baseres på de hidtil gældende bestemmelser.
De nærmere rammer i § 15-decentraliseringsgrundlaget må altid omhandle Endvidere kan det på baggrund af en konkret vurdering være nødvendigt at  

 medtage retningslinier for specielle forhold som Med hensyn til arealer til offentlige formål vil det for så vidt angår  

 mindre anlæg som f.eks. børnehaver som hovedregel være tilstrækkeligt at åbne  

 en generel mulighed for etablering af sådanne anlæg ved fastsættelsen af  

 bestemmelserne for et områdes anvendelse.
 Kun hvor der er tale om større anlæg - f.eks. skoler samt de fleste  

 statslige eller amtslige anlæg - vil det i almindelighed være nødvendigt at  

 afgrænse et særligt område hertil.
Også arealer, der er omfattet af en byplanvedtægt, må inddrages under det  

 geografiske område for § 15-decentraliseringsgrundlaget.
Den nærmere  

 fastsættelse af § 15-rammerne for sådanne byplanvedtægtsområder måafhænge af  

 den pågældende vedtægts indhold.
 11. Specielt med hensyn til de centrale byområder i de  

 større byer (center- og byfornyelsesområder) kan der være tale om, at det  

 hidtidige plangrundlag kun dårligt kan danne baggrund for fastlæggelsen af  

 midlertidige rammer efter § 15.
Under folketingsbehandlingen af kommuneplanloven blev indsat bestemmelsen  

 i lovens § 10, stk. 2, hvorefter beslutningen i en kommuneplan om en større  

 bebyggelsesprocent end 110 for et delområde kræver miljøministerens  

 tilslutning.
Baggrunden for denne bestemmelse var ifølge betænkningen,  

 afgivet af folketingets udvalg for fysisk planlægning, at lovforslaget ikke  

 afgav fornøden sikkerhed for, at den eksisterende bebyggelsestæthed i de  

 centrale byområder bliver tilstækkeligt nedsat i forbindelse med sanering og  

 øvrig byfornyelse.
I betænkningen lægges vægt på, at bebyggelsestætheden i  

 disse områder reduceres, og det er tilkendegivet, at disse intentioner skal  

 tages i betragtning allerede ved tilvejebringelsen af det midlertidige §  

 15-decentraliseringsgrundlag.
 På dette grundlag vil miljøministeriet for de fleste centrale byområder  

 ikke kunne godkende § 15-rammer, som muliggør en bebyggelsestæthed, der  

 svarer til bygningsvedtægternes maksimale udnyttelsesgrader.
Hertil kommer, at mange kommuner ikke har taget stilling til  

 centerproblematikken i dispositionsplansammenhæng, og at flere af de  

 foreliggende centerplaner ud fra de ovennævnte intentioner i et vist omfang  

 må siges at hvile på et for løst - eller utidssvarende - grundlag.
Det samme  

 gør sig generelt gældende omkring bygningsvedtægternes bestemmelser, specielt  

 vedrørende 1. grundkreds.
I en del kommuner foreligger dog et planlægningsmateriale, som i det  

 væsentligste belyser de i denne forbindelse relevante planlægningsmæssige  

 forhold.
I disse tilfælde kan også det centrale byområde omfattes af §  

 15-rammerne under forudsætning af, at de ovennævnte intentioner, der har  

 fundet udtryk i lovens § 10, stk. 2, bliver fulgt.
 Det må således afgøres konkret, hvorvidt og med hvilke tilføjelser eller  

 ændringer det foreliggende planlægningsmateriale for de større byers bymidter  

 kan danne grundlag for § 15-rammerne.
12. Ifølge kommuneplanlovens § 15, stk. 4, skal  

 kommunalbestyrelsen umiddelbart efter miljøministeriets godkendelse af det  

 midlertidige decentraliseringsgrundlag foretage offentlig bekendtgørelse  

 herom.
Bekendtgørelsen skal ske efter regler, der fastsættes af  

 miljøministeren.
Sådanne regler vil senere blive udfærdiget.
 De godkendte § 15-rammer skal ifølge samme lovbestemmelse være offentligt  

 tilgængelige.
Både som følge heraf og på grund af de krav om entydighed, som må stilles,  

 er det efter miljøministeriets opfattelse ønskeligt, at det midlertidige  

 decentraliseringsgrundlag fremtræder i en form, der giver læseren et  

 umiddelbart kendskab til § 15-rammernes indhold.
Decentraliseringsgrundlaget  

 bør derfor affattes således, at det til grund liggende planmateriale i hvert  

 fald kun undtagelsesvis inkorporeres i § 15-rammerne gennem en blot og bar  

 henvisning dertil.
 Miljøministeriet vil snarest udsende forslag til affattelser af sådanne  

 bestemmelser i det midlertidige decentraliseringsgrundlag, som må antages at  

 ville blive mere almindeligt forekommende.
 13. Tilvejebringelsen af § 15-rammerne forudsætter et  

 løbende samarbejde mellem kommunerne, regionplanmyndighederne (amtsrådene  

 respektive hovedstadsrådet) og ministeriet, såfremt arbejdet skal være  

 afsluttet inden kommuneplanlovens ikrafttræden.
 Det vil blive overdraget den under miljøministeriet oprettede planstyrelse  

 at varetage ministeriets opgaver under dette arbejde og i videst muligt  

 omfang søge forholdet til den statslige sektorplanlægning afklaret, forinden  

 godkendelsen af det midlertidige decentraliseringsgrundlag for en kommune  

 finder sted.
 Samarbejdet om tilvejebringelsen af § 15-rammerne agtes tilrettelagt  

 således:
A.
Planstyrelsen vil tage initiativ til at søge en indledende forhandling  

 i hver enkelt kommune afholdt snarest, idet det tilstræbes, at samtlige disse  

 forhandlinger er afsluttet senest i løbet i januar 1976. Under hensyn til de  

 igangværende drøftelser mellem hovedstadsrådet og miljøministeriet om det  

 foreliggende forslag til regionplan for hovedstadsområdet vil  

 miljøministeriet finde det mest hensigtsmæssigt, at de indledende  

 forhandlinger om § 15-rammerne for kommunerne i hovedstadsområdet først  

 afholdes i december-januar.
 Formålet med den indledende forhandling er at søge afklaret såvel  

 afgrænsningen af de byvækstarealer, der skal omfattes af det midlertidige  

 decentraliseringsgrundlag, som hovedtrækkene i § 15-rammernes nærmere  

 indhold.
 Det forudsættes, at regionplanmyndigheden er repræsenteret under  

 forhandlingerne.
Det betydelige tidspres gør det ønskeligt, at der på et så tidligt  

 tidspunkt som muligt opnås principiel enighed om alle væsentlige spørgsmål i  

 forbindelse med § 15-rammernes indhold.
Planstyrelsen vil derfor være  

 indstillet på at deltage i supplerende forhandlinger i den udstrækning, de  

 senere overvejelser i kommunerne gør sig sådanne yderligere drøftelser  

 ønskelige.
B.
Det foreløbige forhandlingsresultat vil af planstyrelsen blive forelagt  

 for de relevante statslige sektormyndigheder.
 Der er truffet aftale med ministeriet for offentlige arbejder om en  

 høringsprocedure, hvorefter planstyrelsen løbende forelægger resultatet af  

 forhandlingerne med kommunerne for de forskellige sektorer i ministeriet for  

 offentlige arbejder, således at eventuelle bemærkninger snarest kan  

 videregives af planstyrelsen til vedkommende kommunalbestyrelse og  

 regionplanmyndighed.
 I fornødent omfang vil planstyrelsen også løbende inddrage miljø-,  

 frednings- og skovstyrelserne under miljøministeriet i § 15-rammernes  

 tilvejebringelse.
C.
På grundlag af resultatet af den indledende forhandling, eventuelle  

 bemærkninger fra regionplanmyndigheden eller som følge af høringen af de  

 statslige sektormyndigheder samt eventuelle yderligere forhandlinger  

 udarbejder kommunen et endeligt forslag til midlertidigt  

 decentraliseringsgrundlag.
Tvivlsspørgsmål af formel karakter bør være  

 afklaret forinden.
D.
Det endelige forslag indsendes til planstyrelsen til godkendelse..  

 Miljøministeriet anmoder om, at forslaget må blive indsendt så snart så  

 muligt og i hvert fald inden 1. december 1976.
 Forinden godkendelse meddeles, vil planstyrelsen optage supplerende  

 forhandlinger med statslige sektormyndigheder og med regionplanmyndigheden,  

 hvis det skønnes nødvendigt, eller hvis der fremsættes ønske herom.
 Miljøministeriet, den 7. oktober 1975.
 Helge Nielsen.
 /Bendt Andersen.
