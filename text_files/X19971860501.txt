Et holdingsselskab, der var stiftet ved skattefri ombytning, anmodede  

 om tilladelse til skattefri ombytning af datterselskabsaktierne med  

 nyudstedte aktier i et andet selskab i samme branche.
På vegne af  

 personaktionæren var der samtidig anmodet om dispensation fra vilkår om, at  

 holdingsselskabet skulle bevare helejerskabet af datterselskabet i mindst 3  

 år efter den ombytning, hvor holdingsselskabet blev stiftet.
Ligningsrådet  

 gav afslag på dispensationsanmodningen under henvisning til, at forholdet  

 måtte sammenlignes med »det hurtige salg af ombyttede aktier«, hvor  

 der efter bemærkningerne til L 35 af 2. november 1994 var grund til at gribe  

 ind, og realitetsbehandlede på det grundlag ikke anmodningen om tilladelse  

 til skattefri aktieombytning for holdingsselskabet.
 For et holdingsselskab, der var stiftet ved skattefri ombytning i december  

 1995 - selskab H - blev der anmodet om tilladelse til ombytning af  

 datterselskabsaktierne - selskab D - med nyudstedte aktier i et andet selskab  

 samme branche - selskab X.
 Tilladelsen til skattefri ombytning var betinget af, at selskab H bevarede  

 helejerskabet af selskab D i mindst 3 år efter ombytningen, dvs. konkret frem  

 til december 1998. For personaktionæren blev derfor også anmodet om  

 dispensation fra ejertidsvilkåret, hvorved gennemførelsen af den ansøgte  

 ombytning kunne ske uden avancebeskatning af personaktionæren.
I løbet af foråret 1996 havde der vist sig en struktuel ændring i den  

 branche, hvor selskab D opererede, med koncentration til følge.  

 Forretningsmæssigt var der derfor behov for ikke at blive isoleret.
Konkret  

 havde selskab H modtaget tilbud fra selskab X, der ønskede at erherve  

 aktierne i selskab D ved aktieombytning.
 Ombytningen ønskedes således gennemført ved, at selskab H skulle indskyde  

 sin aktiepost i selskab D i selskab X mod alene at blive vederlagt med  

 nyudstedte aktier i selskab X.
Med henblik på sammenlægningen af driftsaktiviteterne havde parterne fra  

 1. oktober 1996 aftalt et samarbejde omkring indkøb.
Der var taget initiativ  

 til at få selskab D's regnskabsår omlagt, så det fik udløb pr. 30. september,  

 der var regnskabsafslutningstidspunkt for den koncern, hvor selskab X indgik.  

 Det var herefter tanken, at aktieombytningen skulle gennemføres på grundlag  

 af regnskabsafslutningen pr. 30. september 1997, hvor der ville foreligge et  

 parallelt driftsår for driftsvirksomhederne.
 Personaktionæren ville efter ombytningerne forblive direktør for selskab D  

 og deltage i driften i den samlede koncern.
Det var oplyst, at der udover det anførte ikke var planer om at ændre på  

 ejerforholdet til selskab D i de første 3 år efter ombytningen.
Da selskab H  

 ville blive minoritetsanpartshaver i selskab X, ville parterne imellem blive  

 aftalt, at selskab X ville bevare helejerskabet af selskab D i mindst 3 år  

 efter ombytningen.
Kommune og region havde indstillet, at der blev givet afslag på  

 ansøgningen, idet betingelsen om 3 års ejerskab i tilladelsen til skattefri  

 ombytning fra 1995 ikke ville være opfyldt.
Kommunen og regionen henså bl.a.  

 til, at selskab H ville blive minoritetsaktionær i selskab X.
Der var også  

 henvist til, at de struktuelle ændringer i branchen ikke synes at have haft  

 væsentlig betydning for selskab D, idet bruttoomsætningen i det regnskab, der  

 udløb pr. 30. september 1996, var højere end bruttoomsætningen for året før.
 Ligningsrådet henviste til, at betingelsen om, at skattefri  

 ombytning kræver tilladelse fra Ligningsrådet skulle ses på baggrund af  

 artikel 11, stk. 1, litra a, i EU's fusionsdirektiv, at denne  

 bestemmelse tillod medlemslandene at fravige direktivet, når hovedformålet  

 eller et af hovedformålene bag en af de transaktioner, direktivet dækker, var  

 skatteudnyttelse i bred forstand, og at medlemsstaterne således kunne  

 foretage advigelser, når eksempelvis aktieombytninger var motiveret af  

 skattemæssige hensyn fremfor af almindelige kommercielle overvejelser.
Ved ombytningen ville der blive tale om en minoritetsaktiepost i selskab  

 X.
Hvis stiftelsen af selskab H ikke var sket inden denne ombytning, ville  

 personaktionæren ikke skattefrit kunne have opnået at få aktierne i selskab X  

 ejet via et selskab.
Ligeledes ville selskab H umiddelbart kunne afhænde de  

 modtagne aktier i selskab X.
 Ligningsrådet fandt, at forholdet på det grundlag måtte sammenlignes med  

 »det hurtige salg af ombyttede aktier«, hvor der efter  

 bemærkningerne til L 35 af 2. november 1994 var grund til at gribe ind, og  

 gav afslag på anmodningen om dispensation fra ejertidsvilkåret og  

 realitetsbehandlede herefter ikke anmodningen om tilladelse til skattefri  

 aktieombytning for holdingselskabet.
 Ligningsvejledning 1997 S.G.3.5.
