 I henhold til punkt 16 i Arbejdsministeriets cirkulære om  

 arbejdsmarkedsnævn afgiver arbejdsmarkedsnævnene hvert år i januar måned en  

 redegørelse til LAN om virksomheden i det forløbne år.
 De oplysninger, som nævnene hidtil har afgivet ved deres årsredegørelser  

 til LAN, må imidlertid anses for omfattet af de årlige regionale beretninger,  

 som udarbejdes i forbindelse med arbejdsformidlingens planlægningssystem.  

 Efter drøftelse med LAN og forelæggelse for Arbejdsministeriet skal man  

 derfor oplyse, at årsredegørelsen til LAN betragtes som erstattet af den  

 årlige regionale planberetning.
Arbejdsmarkedsnævnene skal således ikke fremover, herunder for året 1987,  

 udarbejde den i nævnscirkulæret omtalte særlige årsredegørelse til LAN.
Det  

 står naturligvis i øvrigt nævnene frit til andet brug at udarbejde en  

 årsredegørelse.
