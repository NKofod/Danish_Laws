 (Til Sundhedsstyrelsen.  

 Rigspolitichefen, tilsynet med udlændinge.
Faglige organisationer m.fl.) I medfør af nedennævnte lovbestemmelser har indenrigsministeren eller den,  

 han bemyndiger dertil, beføjelse til at meddele autorisation til visse  

 grupper af medicinalpersoner, der har erhvervet uddannelse i udlandet:
 1. § 1, stk. 4, jfr. § 1, stk. 2, i lov nr. 154 af 8.  

 maj 1968 om terapiassistenter.
 2. § 1, stk. 3, jfr. § 1, stk. 2, i lov nr. 142 af 26.  

 april 1972 om fodterapeuter.
 Under henvisning hertil bemyndiger indenrigsministeren herved  

 sundhedsstyrelsen til at meddele autorisation som henholdsvis ergoterapeut,  

 fysioterapeut og fodterapeut til personer, der i udlandet har gennemgået  

 uddannelser, der kan ligestilles med de i nævnte love omhandlede danske  

 uddannelser.
 Sundhedsstyrelsens afgørelser i henhold til denne bemyndigelse kan  

 indbringes for indenrigsministeriet.
 Der henvises i øvrigt til indenrigsministeriets cirkulæreskrivelse nr. 185  

 af 2. oktober 1975 om overførsel af autorisationssager vedrørende visse  

 grupper af udenlandsk uddannede medicinalpersoner til sundhedsstyrelsen,  

 hvorved beføjelse til meddelelse af autorisation m.v. til udenlandsk  

 uddannede læger, tandlæger, jordemødre og tandplejere overførtes til  

 sundhedsstyrelsen.
 INDENRIGSMINISTERIET, DEN 7. OKTOBER  

 1976.
 Egon Jensen.
