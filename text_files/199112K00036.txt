Nr LSF 36 Forslag til Lov om ændring af lov om den lokale og regionale kollektive  

 personbefordring uden for hovedstadsområdet Fremsat af trafikministeren (Ikast) den 9. oktober 1991 Vedtaget ved tredjebehandling den 21. april 1992 Lov nr. 292 af 29/04/1992 § 1 I lov nr. 114 af 29. marts 1978 om den lokale og regionale kollektive  

 personbefordring uden for hovedstadsområdet, som ændret ved lov nr. 192 af  

 29. marts 1989, foretages følgende ændringer:
 1. I § 1 indsættes som stk. 2:
»Stk. 2. Det påhviler hvert amtsråd uden for hovedstadsområdet at  

 etablere individuel handicapkørsel for svært bevægelseshæmmede, som rækker ud  

 over transport til behandling, terapi og lignende.« 2. I § 2 indsættes som stk. 5:
»Stk. 5. Hvert amtsråd uden for hovedstadsområdet udarbejder i  

 samarbejde med handicaporganisationerne en plan for den individuelle  

 handicapkørsel for svært bevægelseshæmmede, jf. § 1, stk. 2.« 3. I § 4 indsættes efter stk. 1 som nyt stykke:
»Stk. 2. Virksomheden udfører individuel handicapkørsel for  

 svært bevægelseshæmmede i amtskommunen, jf. § 1, stk. 2.« Stk. 2 bliver herefter stk. 3.
 4. I § 5, stk. 2, ændres »§ 4, stk. 2« til:  

 »§ 4, stk. 3«.
 5. I § 6, stk. 2-4, ændres »§ 4, stk. 2« til:  

 »§ 4, stk. 3«.
 6. I § 7 indsættes efter stk. 1 som nyt stykke:
»Stk. 2. Uoverensstemmelser om planlægningen efter § 2, stk.  

 5, kan indbringes for trafikministeren til afgørelse.« Stk. 2 og 3 bliver herefter stk. 3 og 4.
 7. I § 7, stk. 2, der bliver stk. 3, ændres »§ 4, stk.  

 2« til: »§ 4, stk. 3«.
§ 2 Loven træder i kraft den 1. oktober 1992.
Oprindeligt fremsat forslag § 1 I lov nr. 114 af 29. marts 1978 om den lokale og regionale kollektive  

 personbefordring uden for hovedstadsområdet, som ændret ved lov nr. 192 af  

 29. marts 1989, foretages følgende ændringer:
 1. I § 1 indsættes som stk. 2:
 »Stk. 2. Det påhviler hvert amtsråd uden for  

 hovedstadsområdet at etablere individuel handicapkørsel for svært  

 bevægelseshæmmede, som rækker ud over transport til behandling, terapi og  

 lignende«.
 2. I § 2 indsættes som stk. 5:
»Stk. 5. Hvert amtsråd uden for hovedstadsområdet udarbejder  

 i samarbejde med handicaporganisationerne en plan for den individuelle  

 handicapkørsel for svært bevægelseshæmmede, jf. § 1, stk. 2.« 3. I § 4 indsættes efter stk. 1 som nyt stykke:
»Stk. 2. Virksomheden udfører individuel handicapkørsel for  

 svært bevægelseshæmmede i amtskommunen, jf. § 1, stk. 2.« Stk. 2 bliver herefter stk. 3.
4. I § 5, stk. 2, ændres »§ 4, stk. 2« til:  

 »§ 4, stk. 3.« 5. I § 6, stk. 2-4, ændres »§ 4, stk. 2« til:  

 »§ 4, stk. 3.« 6. I § 7 indsættes efter stk. 1 som nyt stykke:
»Stk. 2. Uoverensstemmelser om planlægningen efter § 2, stk.  

 5, kan indbringes for trafikministeren til afgørelse.« Stk. 2 og 3 bliver herefter stk. 3 og 4.
 7. I § 7, stk. 2, der bliver stk. 3, ændres »§ 4, stk.  

 2« til: § 4, stk. 3'.
§ 2 Loven træder i kraft den 1. maj 1992.
Bemærkninger til lovforslaget Almindelige bemærkninger Den 7. maj 1991 vedtog Folketinget en beslutning om kørselsordninger for  

 svært bevægelseshæmmede.
Formålet med folketingsbeslutningen er at ligestille  

 de svært bevægelseshæmmede brugere i samfundet med borgere uden fysiske  

 handicap for så vidt angår transportmuligheder.
Ifølge beslutningen skal alle  

 amtskommunale trafikselskaber senest den 1. maj 1992 have etableret  

 individuel handicapkørsel for svært bevægelseshæmmede, som rækker ud over  

 transport til behandling, terapi og lignende.
 Der er i bemærkningerne til beslutningsforslaget henvist til, at kun  

 Hovedstadsområdets Trafikselskab (HT), Vestsjællands og Storstrøms Amter samt  

 enkelte kommuner har etableret kørselsordninger for handicappede.
Det er endvidere oplyst i bemærkningerne til forslaget, at personer, som  

 er væsentligt bevægelseshæmmede, er i en yderst vanskelig situation, når det  

 gælder almindelig samkvem med familie, venner, omgangskreds m.v. og at enhver  

 teknisk mulighed må udnyttes for at gøre adgangen til »samfærdsel«  

 med andre så lig den, mennesker med fuld førlighed har.
For en mindre gruppe  

 af bevægelseshæmmede kan dette problem ikke løses, selv om de busser, der  

 benyttes til rutekørsel bliver handicapvenlige.
Det drejer sig således om  

 transportmulighed for mennesker, der ikke kan komme fra egen bolig til  

 offentligt transportmiddel.
Omkring 50.000 borgere er ifølge  

 beslutningsforslaget totalt udelukket fra at benytte almindelige  

 transportmidler på grund af fysisk handicap.
Etablering af individuelle kørselsordninger for handicappede skal ifølge  

 beslutningsforslaget betragtes som et spørgsmål om en solidarisk løsning på  

 det trafikpolitiske område, hvilket vil sige, at omkostningerne skal afholdes  

 inden for den sektor, hvor opgaven foreligger og skal løses.
Det vil ifølge  

 forslaget i praksis betyde, at billetpriserne (abonnementspriserne) for  

 ikke-handicappede må stige lidt, således at omkostningerne ved  

 kørselsordningen (udover de handicappedes egen betaling) herved dækkes ind.  

 Det er i beslutningsforslaget oplyst, at en individuel kørselsordning vil  

 beløbe sig til kun 11/2-4 pct. af trafikselskabernes samlede udgifter.
 Individuel handicapkørsel, der i almindelig tale betegnes som dør til  

 dør-transport for svært handicappede, har været indført i HT-området siden  

 1979, i Storstrøms Trafikselskab siden 1985 og i Vestsjællands Trafikselskab  

 siden 1987. Udgifterne til kørselsordningerne i disse selskaber er dækket ind  

 gennem de ikke-handicappede passagerers betaling for billetter (abonnement) -  

 udover de handicappedes egen betaling samt tilskud.
 Det er i forslaget til folketingsbeslutning forudsat, at nedenstående krav  

 til kørselsordningerne opfyldes:
 1) Kørselsordningen bør indeholde et mindsteantal ture.
 2) Prisen bør ikke ligge væsentlig højere end prisen for transport af  

 ikke-handicappede.
 3) Ordningen skal også omfatte plejehjemsbeboere.
4) Ordningen skal tilrettelægges i samarbejde med  

 handicaporganisationerne, således at de bedste principper kan danne grundlag  

 for den fremtidige model.
Brugernes erfaringer skal indgå i forhandlingerne.
 5) Ordningen skal åbne mulighed for kørsel over amtsgrænserne.
6) Ordningen må ikke få indflydelse på den eksisterende ordning for  

 invalidebiler.
Invalidevognsejere skal ikke kunne optages i ordningen.
7) Ordningen skal etableres uafhængigt af den eksisterende transport til  

 behandling, terapi og lignende.
D.v.s. det skal fremgå, at kørslen alene  

 anvendes som spontankørsel og til fritidsformål (besøg hos venner og familie,  

 indkøb, kulturelle aktiviteter m.v.) Under behandlingen af beslutningsforslaget bad Folketingets Trafikudvalg  

 om oplysninger om, hvorledes de enkelte plejehjem får dækket deres udgifter  

 til kørsel for plejehjemsbeboerne ud over en eventuel kørsel til behandling,  

 terapi og lignende, herunder hvem der yder tilskud til denne kørsel.
 I sit svar til Trafikudvalget oplyste trafikministeren følgende efter at  

 have indhentet en udtalelse i sagen fra Socialministeriet:
»I et plejehjem skal der kunne gives den fornødne omsorg og pleje  

 efter den enkeltes behov.
Herudover har plejehjemsbeboerne ret til ydelser,  

 der sædvanligvis gives i et plejehjem.
Hvad der er sædvanlige ydelser,  

 varierer fra kommune til kommune og fra plejehjem til plejehjem.
Der er ikke  

 herudover fastsat regler om befordring af plejehjemsbeboere ud over kørsel  

 til behandling, terapi og lignende.
Det følger heraf, at det er den kommune, som driver plejehjemmet, eller  

 som har indgået overenskomst med et privat plejehjem, herunder et selvejende  

 plejehjem, der fastsætter omfanget af kørselsordningen for plejehjemmets  

 beboere, og hvilken betaling der skal ydes herfor.
Kommunen kan herunder  

 fastsætte, at udgifterne afholdes over plejehjemmets drift.
Det gælder også i  

 de tilfælde, hvor plejehjemmet råder over egen bil, som eventuelt kan være  

 anskaffet ved frivillige bidrag.
Herudover kan der til plejehjemsbeboere ydes  

 kørsel efter bestemmelsen i bistandslovens § 61 om befordring med  

 individuelle transportmidler, når helbredsmæssige grunde taler derfor.  

 Endelig vil befordring kunne ydes som personligt tillæg til pensionen.
Herudover er der i visse amter mulighed for at benytte de amtslige  

 trafikselskabers handicap-/ældrekørsel, i det omfang disse har bestemt, at  

 plejehjemsbeboere skal være omfattet af ordningen.« Der gøres i Trafikudvalgets betænkning af 3. maj 1991 over forslaget til  

 folketingsbeslutning opmærksom på, at de allerede aftalte 5 x 50 mio. kr. til  

 forbedring af fysisk handicappedes, gangbesværedes og ældres mulighed for at  

 benytte den kollektive bustrafik, jf. lov om buskørsel, som blev vedtaget af  

 Folketinget den 30. maj 1990, er uafhængige af beslutningsforslaget.
Nærværende lovforslag fremsættes med henblik på opfyldelse af  

 folketingsbeslutning af 7. maj 1991 om kørselsordninger for svært  

 bevægelseshæmmede uden for HT-området.
Tilsvarende lovforslag fremsættes med  

 henblik på opfyldelse af beslutningen i HT-området (forslag til lov om  

 ændring af lov om hovedstadsområdets kollektive persontrafik).
Bemærkninger til lovforslagets enkelte bestemmelser § 1 Til nr. 1 Uden for HT-området varetages den almindelige rutekørsel med bus i de  

 enkelte amter af et fælleskommunalt trafikselskab, såfremt et sådant er  

 oprettet, eller af amtet (Århus Amt og Fyns Amt).
Individuel handicapkørsel er ikke særligt udbredt hos trafikselskaber  

 eller amter uden for HT-området.
Kun Storstrøms Trafikselskab (STS) og  

 Vestsjællands Trafikselskab (VT) har siden henholdsvis 1985 og 1987 udført  

 denne form for kørsel.
Kørselsordningerne sigter mod at gøre det muligt for  

 den enkelte handicappede at komme i kontakt med familie og venner ved besøg i  

 disses hjem, samt at komme i kontakt med andre mennesker ved deltagelse i  

 sammenkomster, teater/biograf/udstillingsbesøg etc. (fritidskørsel).  

 Ordningerne er derimod ikke beregnet til lovbestemt kørsel f.eks. til  

 lægebehandling eller fysioterapi, idet det er den sociale sektor, der skal  

 sørge for denne kørsel.
VT udfører allerede idag transport af  

 plejehjemsbeboere og STS vil fra 1. januar 1992 også udføre denne form for  

 kørsel.
De eksisterende kørselsordninger omfatter personer, der på grund af  

 fysiske handicap er afskåret fra at benytte offentlige trafikmidler.  

 Handicapkørslen udføres i alle tilfælde af private vognmænd som entreprenører  

 for trafikselskaberne.
Der anvendes både almindelige hyrevogne og liftbusser  

 efter den handicappedes behov.
 Ved lovændringen gøres det obligatorisk at etablere særlige  

 kørselsordninger for svært bevægelseshæmmede, der også omfatter  

 plejehjemsbeboere.
Da kørselsordningen principielt skal indgå som en del af trafikselskabets  

 eller amtets forpligtelse til at udføre kollektiv persontrafik er det  

 forudsat, at ordningen kun kan benyttes inden for normal køreplantid.
Det er  

 endvidere en forudsætning, at der kan stilles krav om, at  

 »spontankørsel« skal anmeldes i god tid, f.eks. en eller flere  

 timer før kørslen.
Kørselsordningen skal indeholde et mindsteantal ture.
Prisen for kørslen  

 må ikke ligge væsentlig højere end prisen for transport af ikke-handicappede.  

 Udgifterne til kørselsordningen dækkes ind gennem de ikke-handicappede  

 passagerers betaling for billetter (abonnement) - udover de handicappedes  

 egen betaling.
Til nr. 2 Det pågældende trafikselskab eller amtsråd skal i henhold til § 2, stk. 2,  

 udarbejde en plan for den lokale og regionale kollektive persontrafik i  

 amtskommunen.
De respektive trafikselskaber eller amter skal ifølge lovforslaget  

 udarbejde en særskilt plan for den individuelle handicapkørsel.
Udarbejdelsen  

 af planen skal ske i samarbejde med handicaporganisationerne, således at de  

 »bedste principper« kan danne grundlag for den fremtidige model for  

 disse kørselsordninger.
Brugernes erfaring med hensyn til kørselsordningerne  

 skal indgå som et vigtigt element i udarbejdelsen af planen for den  

 individuelle handicapkørsel.
Ordningen skal åbne mulighed for kørsel over amtsgrænserne.
Det  

 forudsættes således, at der indgås aftale med et eller flere tilstødende  

 trafikselskaber eller amter om tilrettelæggelsen af den amtsoverskridende  

 handicapkørsel.
Kørselsordningen må ikke få indflydelse på den eksisterende ordning for  

 invalidebiler.
Det er endvidere forudsat, at invalidevognsejere ikke skal  

 kunne optages i ordningen.
 Ordningen skal endelig etableres uafhængig af den eksisterende transport  

 til behandling, terapi og lignende, hvilket vil sige, at kørslen alene  

 anvendes som spontankørsel eller til fritidsformål (besøg hos venner og  

 familie, indkøb, kulturelle aktiviteter m.v.).
Til nr. 3 I de amtskommuner uden for hovedstadsområdet, hvor der er oprettet  

 fælleskommunale trafikselskaber (samtlige amter med undtagelse af Århus Amt  

 og Fyns Amt) påhviler forpligtelsen til at etablere individuel handicapkørsel  

 for svært bevægelseshæmmede trafikselskabet.
Til nr. 4 og 5 Der er alene tale om konsekvensændringer.
Til nr. 6 Uoverensstemmelser om planlægningen af den kollektive persontrafik kan  

 indbringes for trafikministeren til afgørelse.
 Der foreslås indført en tilsvarende adgang til af indbringe  

 uoverensstemmelser mellem trafikselskabet/amtet og handicaporganisationerne  

 om planlægning af den individuelle handicapkørsel for trafikministeren til  

 afgørelse.
Til nr. 7 Der er alene tale om konsekvensændringer.
§ 2 Det er i Folketingsbeslutning af 7. maj 1991 fastsat, at de amtskommunale  

 trafikselskaber senest den 1. maj 1992 skal have etableret individuel  

 handicapkørsel for svært bevægelseshæmmede, som rækker ud over transport til  

 behandling, terapi og lignende, hvorfor ikrafttrædelsen af lovforslaget er  

 fastsat til dette tidspunkt.
Trafikselskaberne vil herved også have mulighed  

 for at forberede sig på kørselsordningernes indførelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 114 af 29. marts 1978 om den lokale og regionale kollektive  

 personbefordring uden for hovedstadsområdet, som ændret ved lov nr. 192 af  

 29. marts 1989, foretages følgende ændringer:
 1. I § 1 indsættes som stk. 2:
 »Stk. 2. Det påhviler hvert amtsråd uden for  

 hovedstadsområdet at etablere individuel handicapkørsel for svært  

 bevægelseshæmmede, som rækker ud over transport til behandling, terapi og  

 lignende«.
 2. I § 2 indsættes som stk. 5:
»Stk. 5. Hvert amtsråd uden for hovedstadsområdet udarbejder  

 i samarbejde med handicaporganisationerne en plan for den individuelle  

 handicapkørsel for svært bevægelseshæmmede, jf. § 1, stk. 2.« 3. I § 4 indsættes efter stk. 1 som nyt stykke:
»Stk. 2. Virksomheden udfører individuel handicapkørsel for  

 svært bevægelseshæmmede i amtskommunen, jf. § 1, stk. 2.« Stk. 2. bliver herefter stk. 3.
4. I § 5, stk. 2, ændres »§ 4, stk. 2« til:  

 »§ 4, stk. 3.« § 5. - - - »Stk. 5. Vilkårene for overtagelsen fastsættes ved aftale  

 mellem parterne.
Det i § 4, stk. 2, nævnte udvalg har pligt til at overtage  

 faste anlæg med tilbehør samt materiel, der af de pågældende virksomheder  

 anvendes til udførelse af almindelig rutekørsel.
Ved vurderingen af  

 materiellets værdi skal tages hensyn til dettes anskaffelsespris, levetid,  

 alder og vedligeholdelsesstand.« 5. I § 6, stk. 2-4, ændres »§ 4, stk. 2« til:  

 »§ 4, stk. 3.« § 6. - - - »Stk. 2. I det omfang, det er foreneligt med hensynene til en  

 banevirksomheds øvrige trafik, anlæggets og driftsmateriellets kapacitet og  

 de sikkerhedskrav, der stilles til jernbanedrift, skal en banevirksomhed  

 imødekomme forslag fra et amtsråd eller det i § 4, stk. 2, nævnte udvalg om  

 køreplan eller takst- og billetteringssystem for den i § 2, stk. 3, nævnte  

 togtrafik mod at få godtgjort de med forslagets gennemførelse forbundne  

 merudgifter eller indtægtstab.« »Stk. 3. reglen i stk. 2 finder tilsvarende anvendelse på  

 forslag fra et amtsråd eller det i § 4, stk. 2, nævnte udvalg om takst- og  

 billetteringssystem for personbefordring mellem steder i amtskommunen udført  

 med anden togtrafik end den i § 2, stk. 3, nævnte.« »Stk. 4. De nærmere bestemmelser for det i stk. 2 og 3 nævnte  

 samarbejde fastlægges i en overenskomst mellem amtsrådet eller det i § 4,  

 stk. 2, nævnte udvalg og banevirksomheden.
Overenskomsten skal godkendes af  

 ministeren for offentlige arbejder.« 6. I § 7 indsættes efter stk. 1 som nyt stykke:
»Stk. 2. Uoverensstemmelser om planlægningen efter § 2, stk.  

 5, kan indbringes for trafikministeren til afgørelse.« Stk. 2. bliver herefter stk. 3 og 4.
 7. I § 7, stk. 2, der bliver stk. 3, ændres »§ 4, stk.  

 2« til: § 4, stk. 3'.
 Stk. 3, bliver herefter stk. 4.
§ 7. - - - »Stk. 2. Uoverensstemmelser om fordelingen af  

 kommunalbestyrelsernes medlemsposter i det udvalg, der er nævnt i § 4, stk.  

 2, kan indbringes for persontrafikrådet til endelig administrativ  

 afgørelse.« § 2 Loven træder i kraft den 1. maj 1992.
Efter 2. behandling den 9. april 1992 § 1 I lov nr. 114 af 29. marts 1978 om den lokale og regionale kollektive  

 personbefordring uden for hovedstadsområdet, som ændret ved lov nr. 192 af  

 29. marts 1989, foretages følgende ændringer:
 1. I § 1 indsættes som stk. 2:
»Stk. 2. Det påhviler hvert amtsråd uden for hovedstadsområdet at  

 etablere individuel handicapkørsel for svært bevægelseshæmmede, som rækker ud  

 over transport til behandling, terapi og lignende.« 2. I § 2 indsættes som stk. 5:
»Stk. 5. Hvert amtsråd uden for hovedstadsområdet udarbejder i  

 samarbejde med handicaporganisationerne en plan for den individuelle  

 handicapkørsel for svært bevægelseshæmmede, jf. § 1, stk. 2.« 3. I § 4 indsættes efter stk. 1 som nyt stykke:
»Stk. 2. Virksomheden udfører individuel handicapkørsel for  

 svært bevægelseshæmmede i amtskommunen, jf. § 1, stk. 2.« Stk. 2 bliver herefter stk. 3.
 4. I § 5, stk. 2, ændres »§ 4, stk. 2« til:  

 »§ 4, stk. 3«.
 5. I § 6, stk. 2-4, ændres »§ 4, stk. 2« til:  

 »§ 4, stk. 3«.
 6. I § 7 indsættes efter stk. 1 som nyt stykke:
»Stk. 2. Uoverensstemmelser om planlægningen efter § 2, stk.  

 5, kan indbringes for trafikministeren til afgørelse.« Stk. 2 og 3 bliver herefter stk. 3 og 4.
 7. I § 7, stk. 2, der bliver stk. 3, ændres »§ 4, stk.  

 2« til: »§ 4, stk. 3«.
§ 2 Loven træder i kraft den 1. oktober 1992.
