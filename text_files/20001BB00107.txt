Fremsat den 2. februar 2001 af  

 Lars Løkke Rasmussen (V),  

 Else Winther Andersen (V), Henning Grove (KF) og  

  Knud Erik Kirkegaard (KF) Forslag til folketingsbeslutning om indførelse af kommunal pligt til at formulere  

 udbudspolitik Folketinget pålægger regeringen at sikre, at  

 der inden afslutningen af indeværende folketingssamling  

 fremsættes et lovforslag, som forpligter, kommuner og amtskommuner til  

   forud for afholdelse af udbud at formulere en udbudspolitik.  

 Udbudspolitikken skal som minimum indeholde en beskrivelse af kommunens  

 principper for kravspecifikationer og betingelser ved udbud eget bud kvalitetsopfølgning medarbejderindflydelse og personalets retsstilling og sociale klausuler.
Bemærkninger til forslaget Ved begyndelsen af det 21. århundrede  

 står den offentlige sektor over for store udfordringer.
På den  

 ene side vil efterspørgslen efter en lang række  

 velfærdsydelser stige over de kommende år.
Det vil ske i takt  

 med, at der bliver flere ældre, flere børn og færre i den  

 erhvervsaktive alder.
Derudover vil der i de kommende år være et  

 voksende krav i befolkningen om bedre og mere individuelt tilpassede  

 offentlige servicetilbud.
På den anden side er de offentlige udgifter under  

 pres.
Globaliseringen og de frie kapitalbevægelser gør det  

 sværere fremover at finansiere velfærdsstaten med høje  

 skatter og skattestigninger.
Hvis skatterne fortsat stiger, er der en risiko  

 for, at virksomhederne og de bedst kvalificerede medarbejdere flytter til  

 udlandet.
Hvis Danmark skal komme succesfuldt gennem udfordringen,  

 er der brug for fornyelse i den offentlige sektor.
Fornyelsen skal sikre, at  

 kvaliteten af de offentligt producerede ydelser er i top, og at de er  

 produceret effektivt uden unødvendige omkostninger.
I forhold til de ansatte i den offentlige sektor er det  

 vigtigt, at der er gode arbejdsbetingelser og et godt arbejdsmiljø. I  

 de kommende år vil der være hård kamp mellem den offentlige  

 og den private sektor om at tiltrække kvalificeret arbejdskraft.
Skal  

 den offentlige sektor være konkurrencedygtig i denne kappestrid, er det  

 vigtigt, at den også kan tilbyde attraktive arbejdsforhold.
Rigtigt grebet an er udbud et godt instrument til at skabe  

 fornyelse, bedre kvalitet og skabe større effektivitet i den  

 offentlige sektor.
Samtidig må man erkende, at der er eksempler  

 på, at udbud er blevet grebet forkert an.
Det har givet borgerne  

 dårligere service og kvalitet.
I andre tilfælde har det givet  

 dårligere arbejdsforhold for de ansatte.
Det er forslagsstillernes opfattelse, at de mindre  

 vellykkede udbud ikke skyldes udbudsinstrumentet i sig selv.
De skyldes i  

 stedet, at kommunerne og amterne ikke har været præcise og  

 velovervejede nok ved gennemførelsen af udbuddene.
For fremover at undgå uheldige konsekvenser af udbud  

 ønsker forslagsstillerne, at der skal indføres en kommunal  

 pligt til at formulere en udbudspolitik.
Kravet om formulering af en  

 obligatorisk udbudspolitik får ikke i sig selv nogen betydning for,  

 hvilke opgaver kommunen skal udbyde.
Med forslaget ønsker  

 forslagsstillerne alene, at kommunerne forpligtes til at formulere en  

 udbudspolitik, som skal gælde for de områder, som en kommune  

 beslutter sig for at sætte i udbud.
Udbudspolitikken skal som minimum indeholde en beskrivelse  

 af kommunens principper for a)	kravspecifikationer og betingelser ved udbud b)	eget bud c)	kvalitetsopfølgning d)	medarbejderindflydelse og personalets retsstilling og e)	sociale klausuler.
Ad a: Beskrivelse af kommunens principper for kravsspecifikationer og  

 betingelser Ved enhver form for udbud er det vigtigt, at  

 udbudsmaterialet indeholder en præcis afgrænsning og  

 specifikation af den udbudte opgave.
Derudover skal det klart fremgå,  

 hvilke kriterier der lægges til grund for udvælgelsen af det  

 vindende bud.
Det skal fremgå, om kontrakten indgås med den  

 tilbudsgiver, som har den laveste pris, eller om den indgås med den  

 tilbudsgiver, som samlet set har givet det økonomisk mest fordelagtige  

 tilbud.
Det økonomisk mest fordelagtige tilbud kan også  

 indeholde "bløde" parametre som kvalitet,  

 arbejdsmiljøforhold, service, leveringsdato m.v.
 En kommunes principper for kravspecifikationer og  

 betingelser bør klart formuleres i dens udbudspolitik.
 Kun ved at specificere udbudskravene og betingelserne  

 klart og præcist, skabes der en åben og reel kappestrid, hvor  

 tilbudsgiverne får mulighed for at give sammenlignelige tilbud.
Specifikationen af den udbudte opgave skal i størst  

 muligt omfang indeholde oplysninger om omfanget og afgrænsningen af den  

 eller de udbudte opgaver.
Specifikationen skal derudover indeholde  

 oplysninger om tekniske, kontraktmæssige, kvalitets- og  

 kvantitetsmæssige krav, arbejdsmiljøforhold samt tidsfrister og  

 kontraktperiodens længde.
Ad b: Eget bud Når en kommune beslutter sig for at  

 gennemføre udbud, er det dens egen afgørelse, om kommunen selv  

 ønsker at give tilbud på den pågældende opgave.
Hvis  

 kommunen beslutter sig for selv at give bud på en opgave, er det  

 vigtigt, at udbudsforretningen tilrettelægges således, at den  

 ikke indeholder en konkurrenceforvridende fortrinsstilling for kommunen selv.  

 Derfor er det vigtigt, at kommunen i udbudspolitikken har klart definerede  

 principper for intern priskalkulation, som præcist henfører de  

 relevante omkostninger til den relevante aktivitet.
Ad c: Kvalitetsopfølgning Det er vigtigt, at kommunen løbende kontrollerer,  

 at kvaliteten af en udbudt ydelse svarer til det forventede, som der er  

 indgået kontrakt med leverandøren om.
 Principperne for kommunens kvalitetsopfølgning kan  

 både fokusere på de objektive krav til kvalitet, som er  

 formuleret i kontrakten, og de kan også fokusere på brugernes  

 subjektive oplevelse af kvalitet.
 Det er vigtigt, at reglerne for kommunens  

 kvalitetsopfølgning og sanktioner klart og utvetydigt er formuleret i  

 kontrakten.
Ad d: Medarbejderindflydelse  og personalets retsstilling I de tilfælde, hvor en kommune overvejer at  

 gennemføre et udbud, er det vigtigt, at kommunen har klart formulerede  

 politikker for, hvordan personalet inddrages i form af en drøftelse,  

 orientering eller lignende i overensstemmelse med de gældende regler og  

 aftaler herom.
Det er herudover vigtigt, at kommunen sikrer, at lovgivning og  

 andre forhold af betydning for personalets rettigheder og velfærd  

 overholdes.
 I de tilfælde, hvor et udbud fører til  

 udlicitering, gælder lov om virksomhedsoverdragelse (lov nr. 111 af 21.  

 marts 1979). Loven sikrer, at medarbejderne har ret til at få  

 videreført deres hidtidige overenskomst, individuelle aftaler om  

 løn- og arbejdsforhold, indtil der indgås en ny overenskomst.  

 Ønsker en kommune, at medarbejderne skal have flere og bedre  

 rettigheder, end hvad der følger af loven om virksomhedsoverdragelse,  

 skal det formuleres i udbudspolitikken.
Ad e: Sociale klausuler Kommunen bør i sin udbudspolitik formulere nogle  

 generelle principper for anvendelsen af sociale klausuler.
Hvis en kommune  

 vælger at udbyde et område, hvor kommunen selv har påtaget  

 sig et socialt ansvar, kan det være fornuftigt at knytte nogle sociale  

 klausuler til udbuddet.
Derved sikres kommunen, at der fortsat bliver  

 varetaget et socialt ansvar på det pågældende område,  

 selv efter en udlicitering.
Sociale klausuler kan bl.a. vedrøre forpligtelser  

 til at oprette skånejob og fleksjob samt forpligtelse til revalidering  

 og jobtræning m.v.
Derudover kan de vedrøre uddannelse af  

 overtaget personale, elevuddannelse m.v.
Skriftlig fremsættelse Lars Løkke Rasmussen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af kommunal pligt til at formulere udbudspolitik.
(Beslutningsforslag nr.
B 107).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
