Sambeskattet koncern, fusion Referencer:  LV 1994 S.D.1.3  S.D.4  S.D.5.2  S.D.5.3, FUSION § 8, LL §  

 15 Ligningsrådet blev anmodet om svar på følgende:
1. Kan selskaberne B A/S og C A/S, der begge er helejede datterselskaber  

 af A Holding ApS, og som begge er sambeskattede med moderselskabet, fusionere  

 ved anvendelse af fusionsskattelovens kap. 1, uden at dette bevirker  

 ændringer af den ikraftværende sambeskatning? 2. Vil datterselskaber af de fusionerende selskaber uændret  

 være omfattet af den hidtidige sambeskatning med det efter fusionen  

 modtagende selskab, blandt andet således at sambeskatningsvilkår  

 2.4.1 ikke vil være til hinder for fremtidig overførsel  

 datterselskaberne imellem samt mellem datterselskaberne og det modtagende  

 selskab af underskud fra før fusionen? 3. Vil, i tilfælde af en skattefri fusion, reglen i  

 fusionsskattelovens § 8, stk. 6, medføre bortfald af de fusionerende  

 selskabers eventuelle skattemæssige underskud, såfremt det  

 lægges til grund, at selskaberne forud for fusionen var  

 sambeskattede? 4. Vil reglen i fusionsskattelovens § 8, stk. 6, medføre bortfald  

 af eventuelle skattemæssige underskud hos datterselskaber af de  

 fusionerende selskaber? 5. Kan Ligningsrådet i konsekvens af Rådets besvarelse af  

 spørgsmål 1-4 bekræfte, at eventuelle skattemæssige  

 underskud hos datterselskaber af de fusionerende selskaber hidrørende  

 fra før fusionen vil kunne overføres til fradrag efter fusionen  

 i overskud hos det modtagende selskab? Sagens omstændigheder var følgende:
 A Holding ApS-koncernen omfatter p.t. moderselskabet A Holding ApS, dette  

 selskabs helejede datterselskaber, herunder B A/S og C A/S, samt  

 datterselskaber af C A/S.
 Hele koncernen er p.t. sambeskattet.
 Det planlægges at foretage en sammenlægning af aktiviteterne i  

 B A/S og C A/S ved gennem førelse af en skattefri fusion,  

 således at C A/S bliver det modtagende selskab.
Det forventes, at der for skatteåret 1994/95 vil være et  

 skattemæssigt underskud i det modtagende selskab samt dette selskabs  

 datterselskaber.
Fusionen planlægges gennemført pr. 30. juni  

 1993.
 Ligningsrådet udtalte:
Ad spørgsmål 1 Fusionen medfører ændringer i visse af koncernselskabernes  

 mulighed for at fremføre uudnyttede underskud fra før fusionen,  

 jf.
Ligningsrådets svar på spørgsmål 2-5.
Ad spørgsmål 2 Da det alene er det modtagende selskab, der har datterselskaber,  

 lægges det til grund, at spørgsmålet vedrører disse  

 datterselskabers sambeskatning indbyrdes samt med det modtagen de selskab,  

 herunder disse datterselskabers mulighed for fremførsel af underskud  

 fra før fusionen.
Det er Ligningsrådets opfattelse, at datterselskabernes  

 sambeskatning med det modtagende selskab ikke ændres ved fusionen, idet  

 fusionen sker inden for en allerede etableret sambeskatningsenhed.
Der er  

 således efter fusionen tale om, at den hidtidige sambeskatning  

 fortsætter.
Men fusionen berører datterselskabernes mulighed for  

 underskudsfremførsel, idet datterselskabernes uudnyttede underskud fra  

 før fusionen ikke kan fratrækkes i det modtagen de selskabs  

 indkomst efter fusionen.
Det modtagende selskab og de selskaber, det var  

 sambeskattet med indtil fusionen, anses i denne henseende for en samlet enhed  

 i relation til fusionsskattelovens § 8, stk. 6, 1. pkt.
 Datterselskaberne kan imidlertid efter fusionen fremføre uudnyttede  

 underskud fra før fusionen i selskabernes egen fremtidige indkomst og  

 datterselskaberne imellem, idet det lægges til grund, at der ikke i  

 henhold til ligningslovens § 15, stk. 5, om begrænsning af  

 underskudsfremførsel er sket ændring af ejerkredsen i koncernens  

 selskaber i forbindelse med fusionen.
 Der henvises til Ligningsrådets bindende forhåndsbesked af 20.  

 april 1993, TfS 1993, 323.
Ad spørgsmål 3 I henhold til fusionsskatteloves § 8, stk. 6, kan de fusionerende  

 selskabers underskud fra før fusionen ikke efter fusionen bringes til  

 fradrag ved det modtagende selskabs indkomstopgørelse.
Dette  

 gælder, uanset de fusionerende selskaber var sambeskattede indtil  

 fusionen.
 I øvrigt kan de fusionerende selskabers underskud fra før  

 fusionen, i det omfang sambeskatningsreglerne tillader det, anvendes under  

 sambeskatningen, jf. herved fusionsskattelovens § 8, stk. 6, sammenholdt med  

 skd. 57.152.
Ad spørgsmål 4 Der henvises til Ligningsrådets svar på spørgsmål  

 2.
Ad spørgsmål 5 Nej, jf.
Ligningsrådets svar på spørgsmål 1, 2 og  

 4.
