Spaltning   ejertidsvilkår  

 interesseopdeling Ved en bindende forhåndsbesked blev der spurgt om en  

 investeringskompetence og kursberegningsregel, der påtænkes  

 aftalt mellem to aktionærer  i et selskab, som var stiftet i  

 forbindelse med skattefri spaltning, ville få skattemæssige  

 konsekvenser.
To aktionærer ejede hver især 50% i et  

 selskab, som ved en ophørsspaltning blev spaltet ud til to modtagende  

 selskaber; et driftsselskab og et kapitalselskab.
Tilladelsen til skattefri  

 spaltning blev givet med vilkår om, at de to aktionærer i en  

 periode på 3 år regnet fra spaltningsdatoen ikke måtte  

 afhænde deres aktier i de modtagende selskaber på en måde,  

 der ville medføre en forrykkelse af det indbyrdes ejerskab.
De to aktionærer havde forskellig opfattelse af  

 investeringspolitik og ønskede derfor ved udtræden af selskabet  

 deres aktier i kapitalselskabet værdiansat efter den merværdi  

 aktionærerne hver især havde tilføjet selskabet.  

 Aktionærerne påtænkte derfor at indgå en aftale der  

 dels ville dele forvaltningen af formuen med halvdelen til hver af  

 aktionærerne og dels fastlægge prisen på aktierne på  

 det fremtidige tidspunkt, hvor den ene af de to aktionærer ville  

 udtræde af kapitalselskabet.
Ved den ene aktionærs udtræden  

 af selskabet skulle værdien af den udtrædende aktionærs  

 aktier opgøres som 50% af selskabets formue på stiftelsesdatoen  

 med tillæg af nettoafkast af de dispositioner, den udtrædende  

 havde foretaget.
Tilsvarende ville et nettotab reducere værdien af  

 aktierne i forhold til værdien på stiftelsestidspunktet.
Told- og Skattestyrelsen indstillede til  

 Ligningsrådet, at en sådan aftale ville medføre, at den  

 skattefri spaltning ville blive skattepligtig, da der internt i selskabet  

 handles på en sådan måde, som er uforeneligt med  

 fusionsskattelovens regler om skattefri spaltning.
Fusionsskattelovens § 15  

 a, stk. 2 hindrer en opdeling i strid med pro rata-reglen, og  

 ejertidsvilkåret udspringer direkte af pro rata-kravet.
Det er  

 således en konsekvens af lovkravet, at der ikke via en spaltning  

 må foretages en interesseopdeling af de modtagende selskaber.
Formelt  

 set er der ikke ved aftalen foretaget en interesseopdeling, da der er tale om  

 én juridisk enhed.
Men ud fra en realitetsbetragtning er en  

 interesseopdeling netop hensigten med aftalen.
 Ligningsrådet tiltrådte Told- og  

 Skattestyrelsens indstilling.
