(Til alle lærerseminarier) I de senere år er en række forskellige forsøgsordninger i såvel regning  

 som liniefaget regning/matematik blevet afprøvet ved seminarierne.
 Flere af disse ordninger har afveget meget lidt fra hinanden med hensyn  

 til såvel formålsformulering som indholdsbeskrivelse.
 Imidlertid har den tendens været klar, at flere seminarier fandt, at  

 alternative beskrivelser bedre tilgodeså uddannelsens sigte end  

 beskrivelserne i §§ 42 og 43. Nogle ordninger har på det grundlag fungeret så  

 længe, at det ikke længere er rimeligt at omtale dem som forsøg.
Af mange grunde er det ikke hensigtsmæssigt på nuværende tidspunkt at søge  

 bekendtgørelsen ændret, men da direktoratet ønsker at være imødekommende over  

 for ønskerne om ændringer på området samtidig med, at hensynet til helheden  

 tilgodeses, har man fastlagt en »administrativ ordning«, hvorefter  

 det enkelte seminarium kan vælge at deltage i en forsøgsordning i regning  

 og/eller liniefaget regning/matematik.
Denne administrative ordning er  

 beskrevet i vedlagte bilag.
Ordningen, der betegnes § 42 A, § 43 A og § 43 B,  

 er at betragte som en bearbejdning og opsamling af tendenser i de gennemførte  

 forsøg.
 Med den herved indførte ordning kan forsøgsansøgninger på området næppe  

 forventes imødekommet, medmindre der er tale om sådanne ordninger, som det  

 måtte have interesse at få afprøvet.
 Følgende procedure skal overholdes:
Ansøgninger om deltagelse i et forsøg i den administrative ordning skal  

 fremsendes til direktoratet inden 1. marts i det år, hvor den søgte ordning  

 skal iværksættes.
For 1985 udsættes denne frist til 15. juni.
 Der søges for een årgang ad gangen og for alle hold på den pågældende  

 årgang.
Ansøgningen skal være behandlet i fællesudvalg og lærerråd.
Det er  

 tilstrækkeligt i ansøgningen at henvise til beskrivelsen af den ansøgte  

 ordning, som den fremgår af bilaget til denne skrivelse.
 De supplerende kommentarer, der også udsendes som bilag til denne  

 skrivelse, er at opfatte som undervisningsvejledning for de forskellige  

 ordninger.
 P.d.v.
T.
Kornbech Rasmussen § 42  A REGNING Formålet er, at de studerende Stk. 2.  Indholdet er I arbejdet med disse emner integreres den fagdidaktiske undervisning.
 De studerende gennemarbejder i grupper eller individuelt et emne fra  

 folkeskolens undervisning i regning/matematik med henblik på faglig og  

 didaktisk behandling af det pågældende emne.
Emnerne, der skal dække centrale problemstillinger i undervisningen af  

 folkeskolens 1. - 7. klasse, vælges af læreren efter forudgående drøftelse  

 med de studerende.
Arbejdsresultaterne indgår i holdets fælles beskæftigelse  

 med faget og resulterer i et skriftligt oplæg, som afleveres senest den 1.  

 maj, henholdsvis den 1. december.
 Stk. 3.  Eksamen består af en skriftlig og en mundtlig  

 del.
 Der gives et opgavesæt, som har til formål at undersøge, om eksaminanden  

 har erhvervet sig de almene, faglige begreber og de elementære færdigheder  

 indenfor faget, som er nødvendige forudsætninger for at forestå undervisning  

 i faget regning/matematik i 1. - 7. klasse i folkeskolen.
 Sættet udarbejdes af det enkelte holds lærer(e) og fremsendes til  

 godkendelse hos censor senest 4 uger før prøvens afholdelse.
 Prøven afholdes i de normale eksamensterminer, og når ca. 40% af fagets  

 timer er gennemført.
 Der gives forberedelsestid.
 Stk. 4.  Der gives een eksamenskarakter.
 Karakteren bygger på en samlet vurdering af prøverne ved den skriftlige og  

 den mundtlige del.
§ 43  A REGNING/MATEMATIK (liniefag) Formålet er, at de studerende Stk. 2.  Indholdet er de nedenfor anførte emner.
Relationer og funktioner.
Enkelt- og dobbeltorganiseret mængde.  

 Talmængderne N, Z, Q og R.
 pædagogiske, faglig-pædagogiske og psykologiske aspekter af  

 matematikundervisningen.
 Materialer og hjælpemidler af betydning for matematikundervisningen.
 Stk. 3.  Eksamen består af en skriftlig og en mundtlig  

 del.
 Der gives et opgavesæt inden for stoffet i stk. 2. 1). Opgavesættet har  

 til formål at undersøge, om eksaminanden besidder indsigt i stoffet og  

 færdighed i behandlingen af dette, idet baggrundsstoffet for folkeskolefaget  

 (stk. 2. 2)) inddrages i behandlingen.
 Sættet udarbejdes af det enkelte holds lærer(e) og fremsendes til  

 godkendelse hos censor senest 4 uger før prøvens afholdelse.
 Der gives forberedelsestid.
 Indstilling til eksamen kan kun ske, hvis evalueringen af det valgfrie  

 emne (stk. 2. 3)) er gennemført med vurderingen bestået.
 Stk. 4.  Der gives een eksamenskarakter.
 Karakteren bygger på en samlet vurdering af prøverne.
§ 43 B.  REGNING/MATEMATIK (liniefag) Formålet er, at de studerende Stk. 2.  Indholdet er de nedenfor anførte emner.
Relationer og funktioner.
Enkelt- og dobbeltorganiseret mængde.  

 Talmængderne N, Z, Q og R.
 Kendskab til deduktivt arbejde med geometri.
 Analytisk geometri.
Deskriptiv statistik.
Sandsynlighedsregningens grundlæggende begreber.  

 Kendskab til induktive metoder i statistiske undersøgelser.
 pædagogiske, faglig-pædagogiske og psykologiske aspekter af  

 matematikundervisningen.
 Materialer og hjælpemidler af betydning for matematikundervisningen.
 Stk. 3.  Eksamen består af en skriftlig og en mundtlig  

 del.
 Der gives et opgavesæt inden for stoffet i stk. 2. 1). Opgavesættet har  

 til formål at undersøge, om eksaminanden besidder indsigt i stoffet og  

 færdighed i behandlingen af dette, idet baggrundsstoffet for folkeskolefaget  

 (stk. 2. 2)) inddrages i behandlingen.
 Sættet udarbejdes af det enkelte holds lærer(e) og fremsendes til  

 godkendelse hos censor senest 4 uger før prøvens afholdelse.
 Der gives forberedelsestid.
 Indstilling til eksamen kan kun ske, hvis evalueringen af det valgfrie  

 emne (stk. 2. 3)) er gennemført med vurderingen bestået.
 Stk. 4.  Der gives een eksamenskarakter.
 Karakteren bygger på en samlet vurdering af prøverne.
Bilag Kommentarer til § 42 A Indledning Den særlige paragraf 42 A for fællesfaget regning i læreruddannelsen er  

 fremkommet som resultat af undervisningsforsøg ved flere seminarier gennem en  

 årrække.
Forsøget blev indledt i 1977 ved Aalborg seminarium, i 1981 ved N.  

 Zahles seminarium og i 1982 ved Odense seminarium.
Desuden har fællesfaget  

 regning været undervist ved andre seminarier (Jonstrup statsseminarium og  

 Ribe statsseminarium) efter bestemmelser, som i høj grad ligner  

 forsøgsbeskrivelserne ved de 3 nævnte seminarier, men som led i et mere  

 omfattende undervisningsforsøg.
Efter flere justeringer i årenes løb gennemføres faget regning ved de 3  

 seminarier nu efter stort set identiske bestemmelser.
Da der samtidig har  

 været en udbredt tilfredshed med resultaterne af den ændrede  

 tilrettelæggelse, kan man efterhånden tale om et »permanent  

 forsøg«, hvor undervisningstilrettelæggelsen på det givne grundlag har  

 fundet sin endelige form.
 Den ændrede fagparagraf og nærværende vejledning er udarbejdet i  

 samarbejde med foreningen af regne- og matematiklærere ved seminarierne.
Formål Det beskrevne formål for faget søges efter den foreliggende beskrivelse  

 opfyldt ved, at de studerende får mulighed for i højere grad at studere  

 udvalgte emner i faget i »dybden«, frem for at beskæftige sig  

 bredere - men dermed også mindre indgående - med et større antal emner fra  

 fagets hovedområder.
Efter et indledende koncentreret undervisningsforløb, hvor fagets almene  

 begreber indlæres, arbejdes der med ret få udvalgte emner fra fagets tre  

 hovedområder.
Herved skal de studerende få mulighed for at opnå indsigt i  

 fagets terminologi og metoder og mulighed for at anvende sådanne  

 arbejdsformer, at de som afslutning på fagets undervisning alene eller sammen  

 med en gruppe kan gennemføre et selvstændigt emneorienteret studieforløb.
 Endelig søges fagets formål opfyldt ved i vid udstrækning at inddrage  

 folkeskolens undervisning i faget, idet der i særlig grad lægges vægt på de  

 faglige begrebers formidling i folkeskolens praksis.
Det faglige indhold (stk. 2. 1) og 2)) Ved den lokalt stillede skriftlige prøve forudsættes et fagligt indhold,  

 der i stk. 2.1) er beskrevet som »almene faglige begreber.
Der tænkes  

 her på grundlæggende faglige begreber, som dels er en nødvendig forudsætning  

 for undervisningen i faget på folkeskolens 1.- 7. klassetrin, dels har  

 betydning for det efterfølgende arbejde med de fælles emner efter stk. 2. 2).
I forbindelse med arbejdet med de almene faglige begreber forventes det,  

 at den studerende får kendskab til elementær logik og mængdelære og i  

 rimeligt omfang bliver i stand til at løse opgaver inden for begreberne  

 relation, funktion og komposition.
Videre skal den studerende opnå  

 fortrolighed med regning med hele tal og rationale tal og få indblik i den  

 deskriptive statistik og praktisk flytningsgeometri.
Endelig skal den  

 studerende opnå et sådant kendskab til praktisk regning, at der kan stilles  

 opgaver i handelsregning og rentesregning.
Omfanget af det faglige pensum, som er en forudsætning for den skriftlige  

 prøve, er fastsat under hensyntagen til, at prøven afholdes, efter at ca. 40%  

 af fagets timer er læst.
Det har i denne forbindelse været nødvendigt at  

 udskyde visse grundlæggende faglige begreber som f.eks. positionssystemet,  

 areal- og rumfangsberegning m.fl.
Der er imidlertid taget hensyn til, at de  

 begreber, som ikke behandles i den skriftlige prøves pensum, i særlig grad  

 vil være egnede til at indgå i de fælles emner (stk. 2. 2)).
Pensum for disse fælles emner er beskrevet som et repræsentativt udvalg af  

 centrale faglige emner fra fagets tre hovedområder.
Denne formulering er  

 valgt med henblik på at give læreren størst mulig frihed i valget af emner,  

 idet det alene er forudsat, at der vælges mindst eet emne fra hvert af  

 områderne Det kan anføres, at antallet af emner, som har været valgt ved den hidtil  

 gennemførte forsøgsundervisning, har været fra 3 til 6 emner i alt.
Som  

 eksempler på emner kan nævnes:
Arbejde med sømbræt Areal Eksperimenter med terning Positionssystemer Ligedannethed Brøksbegrebet og regning med brøker.
 I forbindelse med emnerne arbejdes der med fagdidaktik, og  

 lærebogssystemer systemer fra folkeskolen inddrages.
 Ved den mundtlige eksamen stilles det ene spørgsmål inden for det pensum,  

 som de fælles læste emner udgør.
Specialemnet Specialemnerne vælges af læreren på en sådan måde, at emnerne tilsammen  

 giver mulighed for at dække nogle centrale problemstillinger fra fagets  

 undervisning i skolen.
Det vil normalt være hensigtsmæssigt at give de  

 studerende mulighed for at vælge mellem 10-15 emner, og emnerne bør være så  

 brede, at der bliver mulighed for at behandle det enkelte emne ud fra en  

 række forskellige synsvinkler af faglig og fagdidaktisk karakter.
 Som eksempler på specialemner kan nævnes:
Anvendelse af konkrete materialer i folkeskolens matematikundervisning Matematiksvage elever Forældresamarbejde i forbindelse med folkeskolens matematikundervisning Ikke-fagdelt skolestart Sandsynlighedsregning i folkeskolens 1.-7. klasse Arbejdet med fagets almene begreber og arbejdet med de fælles faglige  

 emner fra fagets hovedområder vil sædvanligvis give et tilstrækkeligt  

 grundlag for at anlægge faglige synsvinkler på specialemnet.
Derimod vil der  

 formentlig være nogen forskel fra hold til hold - ikke mindst af tidsmæssige  

 grunde - på hvilke synsvinkler af fagdidaktisk karakter (f.eks. psykologiske,  

 pædagogiske eller metodiske), de studerende vil have mulighed for at anlægge.
 Af hensyn til bedømmelsen af de studerendes fremlæggelse af specialemnet  

 ved den mundtlige eksamen er det imidlertid vigtigt, at fagdidaktiske  

 betragtninger - frem for at afspejle overvejelser af mere privat karakter -  

 refererer dels til materiale, der indgår i det fælles læste stof (f.eks.  

 folkeskolens undervisningsvejledning vedrørende regning/matematik, kortere  

 artikler vedrørende pædagogiske eller psykologiske forhold af betydning for  

 faget, o.lign.), dels til litteratur, som de studerende selv har kunnet nå at  

 tilegne sig under arbejdet med specialemnet.
Det vil ligeledes være hensigtsmæssigt for forløbet af den mundtlige  

 eksamen, at det skriftlige oplæg til specialemnet er kortfattet (højst 8-12  

 sider) og har karakter af en udførlig disposition.
De studerende vil ofte  

 være tilbøjelige til at skrive mere omfattende om deres iagttagelser  

 vedrørende et emne, som har interesseret dem, og man kan derfor let komme i  

 den situation, at der »ikke er så meget at sige« ved den mundtlige  

 eksamen.
De studerende vil i stedet kunne medbringe eventuelle personlige notater  

 eller supplerende materialer til den mundtlige eksamination.
Kun i tilfælde,  

 hvor et specialemne refererer til litteratur, som ikke er almindelig kendt  

 eller bygger på f.eks. lærebogsuddrag, kan det være hensigtsmæssigt, at kopi  

 heraf indgår i det skriftlige oplæg som bilag for dispositionen.
 Det forudsættes i øvrigt, at eksaminationen i specialemnet i de tilfælde,  

 hvor de studerende måtte ønske det, kan gennemføres som gruppeeksamen efter  

 herom gældende regler.
Det skal sikres, at de forskellige gruppers arbejde med specialemnet gøres  

 alment kendt for stamholdet.
Dette vil imidlertid kunne ske på flere måder.  

 Der kan f. eks. være tale om en »løbende rapportering«, således at  

 grupperne med jævne mellemrum igennem hele arbejdsforløbet med specialemnerne  

 giver hinanden en kort mundtlig rapport om forløbet af og resultater fra  

 arbejdet.
En anden fremgangsmåde kunne være, at der afsættes tid i slutningen  

 af studieforløbet til, at de studerende mundtligt kan fremlægge resultatet af  

 arbejdet for hinanden.
Den gensidige orientering vil naturligvis også kunne  

 ske gennem en udveksling af skriftligt materiale - eller ved kombination af  

 de her skitserede tilrettelæggelsesmåder.
Det vil i almindelighed være hensigtsmæssigt - bl.a. af hensyn til den  

 gensidige orientering af grupperne - at der i en eller anden udstrækning  

 afsættes tid til arbejdet med specialemnet inden for fagets skemalagte  

 undervisning.
Der vil således kunne være tale om, at lærerens vejledning af  

 de enkelte grupper kan finde sted både inden for og ud over fagets  

 undervisningstimer.
 Den skriftlige prøve.
Prøvetiden er 4 timer.
Opgavesættet tænkes opbygget, således at det dels  

 består af en række »kort-svars-opgaver«, dels af  

 »problemopgaver«, som kræver en mere udførlig besvarelse.
 Opgavesættet udarbejdes af det enkelte holds lærer(e) og fremsendes til  

 godkendelse hos censor senest 4 uger før prøvens afholdelse.
 (Sammenlign bekendtgørelse nr. 555 § 25, stk. 4).
Samtidig med udarbejdelsen af et opgavesæt til den ordinære prøvetermin,  

 udarbejdes der et opgavesæt til brug ved en eventuel sygeprøve.
Dette sæt  

 fremsendes til censor sammen med det ordinære opgavesæt.
Ved afslutningen af den skriftlige prøve deponeres opgavebesvarelserne hos  

 seminariets rektor.
Besvarelserne fremsendes til censor og kopi heraf  

 udleveres til læreren i forbindelse med den mundtlige eksamenstermin.
Kommentarer til § 43 A og § 43 B Indholdet ad 1):
 »Det faglige indhold i folkeskolefaget regning/matematik« søges  

 afklaret ud fra undervisningsvejledning, vejledende læseplan,  

 eksamensbestemmelser og hidtil udsendte eksamensopgaver.
 Arbejdet med selve pensum fra folkeskolen kan naturligt tage sit  

 udgangspunkt i et studium af undervisningsmateriale for folkeskolen.
 ad 2):
Relationer og funktioner.
Enkelt- og dobbeltorganiseret mængde.
 Begrundelsen for at beskæftige sig med disciplinen algebra i  

 læreruddannelsen er dels dens plads i folkeskolens matematikundervisning,  

 dels dens betydning for beskrivelsen af tallenes egenskaber.
Som følge heraf nedprioriteres arbejdet med det generelle relationsbegreb,  

 mens funktionsbegrebet, der har en stærk placering i folkeskolefaget, gives  

 en alsidig behandling, hvor også begrebets dynamiske karakter bliver trukket  

 frem.
Dette kan ske såvel ved behandling af grafisk afbildning som ved  

 fagdidaktiske overvejelser over »funktionsmaskiner« i lærebøger for  

 folkeskolens laveste klasser.
Enkelt- og dobbeltorganiserede mængder  

 betragtes som hjælpebegreber ved den efterfølgende behandling af tallene.
Det  

 betyder, at gruppebegrebet behandles, og i tilknytning hertil kan potens med  

 hel eksponent udvikles.
I forbindelse med dobbeltorganiserede mængder  

 defineres den distributive lov, og begreberne ring og legeme omtales.
 Talmængderne N, Z, Q og R.
De fire talmængder behandles hver for sig.
De bør naturligvis  

 sammenlignes, men det er ikke tanken, at der skal gennemføres konstruktioner.  

 Behandlingen koncentrerer sig om den enkelte talmængdes egenskaber og  

 »mangler«.
Der gives eksempler på, hvordan der ud fra et sæt  

 grundregler kan udledes (deduceres) sætninger (regneregler). De fire mængder  

 skal ikke nødvendigvis behandles lige grundigt.
Man kunne eksempelvis især  

 arbejde med N og Q og indskrænke arbejdet med Z og R til en  

 »belysning«.
I plangeometrien er de studerendes forudsætninger meget forskellige og  

 undertiden ret ringe, i alt fald når det drejer sig om paratviden.
Det vil  

 dog næppe være muligt (tidsmæssigt) og heller ikke rimeligt at behandle denne  

 del af geometrien på en systematisk, deduktiv måde.
Derimod vil det være  

 muligt at give forestillinger om fundamentale begreber og tankebaner i  

 geometrien samt eksemplificering af analysens og syntesens betydning.
 I arbejdet bør også afbildninger af tegneplanen ind i sig selv indgå  

 (ligedannethed, flytninger).
 I den analytiske geometri behandles emnerne: afstand mellem to punkter,  

 ret linie, afstand fra en linie til et punkt, cirkel, parabel og hyperbel.
 Emnet deskriptiv statistik er så væsentligt i forbindelse med  

 matematikkens praktiske anvendelser, at der er behov for en uddybende  

 behandling af det stof, der indgår i fællesfaget regning, suppleret med en  

 behandling af regression og korrelation samt måleskalaer.
I forbindelse med etableringen af et grundlag for sandsynlighedsregning  

 sigtes der - ikke mindst af hensyn til en faglig pædagogisk diskussion af  

 emnets introduktion og behandling i skolen - mod en vis afklaring af  

 sandsynlighedsbegrebet.
Gennem arbejdet med tilpas varieret eksempelmateriale  

 tydeliggøres det forhold, at konkrete sandsynligheder i visse situationer  

 baseres på kombinatoriske ræsonnementer, i andre situationer på systematiske  

 observationer, og undertiden på subjektive vurderinger  

 (»ekspertvurderinger«). Til støtte for arbejdet med dette grundlag  

 såvel som for problemløsning med sandsynligheder belyses de gængse  

 tælleprincipper fra kombinatorikken.
Emnet »sandsynlighedsfordeling« (en stokastisk variabel med  

 tilhørende tæthedsfunktion) bør også behandles, men ikke i form af en formel  

 teori for stokastiske variable.
Behandlingen af emnet tænkes derimod i videst  

 muligt omfang at tage udgangspunkt i problem- og anvendelsesorienterede  

 situationer, og sådan at den nødvendige begrebsopbygning og -afklaring  

 foretages under udnyttelse af den begrebsmæssige parallellitet til  

 »frekvensfordeling«.
Dette samspil mellem deskriptiv statistik (som beskrevet ovenfor) og  

 sandsynlighedsregning er endvidere af betydning for den faglige tilegnelse af  

 emnet »Induktive metoder i statistiske undersøgelser«.
Dette emne  

 er medtaget for at vise en vigtig anvendelsesmulighed af teorien og for at  

 illustrere dybden af følgende målsætning for hovedområdet statistik og  

 sandsynlighedsregning i folkeskolefagets undervisningsvejledning:  

 »Eleverne ..... må endvidere kunne udlede relevante oplysninger fra  

 givne statistiske beskrivelser, og de må kunne tage stilling til holdbarheden  

 af konklusioner og fortolkninger, der foretages i tilknytning til sådanne  

 beskrivelser«.
En »eksemplarisk« behandling af emnet kan  

 udgøres af hypotesetest og beregning af usikkerhedsintervaller i tilknytning  

 til binomialprocesser.
Af dette emneområdes betegnelse og indhold fremgår, at det skal forstås  

 noget mere snævert end fagområdet datalære/informatik.
Området behandles med  

 sigte på to ikke skarpt adskilte temaer: Det algoritmiske aspekt i den  

 elementære matematikundervisning og den datamatstøttede  

 problemløsningsproces.
Førstnævnte tema implicerer en behandling af  

 grundlæggende datalogiske emner som data, algoritme og  

 algoritmiseringsmetodik, herunder kendskab til programmeringssprog.
Det er  

 ikke tanken, at der skal gives et systematisk kursus i programmering, men at  

 de studerende får lejlighed til at gøre erfaringer med algoritmisering,  

 f.eks. gennem arbejde med og modifikation af mindre programmer, eventuelt  

 udarbejdet af andre.
Til illustration af den algoritmiske fremgangsmådes rækkevidde ved løsning  

 af problemer med taldata arbejdes med maskinel talbehandling, såvel ved hjælp  

 af lommeregner som programmerbar datamat.
Herunder belyses maskinel  

 talrepræsentation og regnenøjagtighed.
 Begrundelsen for at medtage emneområdet økonomi i liniefaget er en  

 opfattelse af folkeskolefaget regning/matematik, der går ud på, at der her er  

 tale om et samvirke mellem to fag, regning og matematik, og ikke eet fag,  

 matematik, hvoraf regning er en ikke nøjere afgrænset delmængde.
 En sådan opfattelse kan finde støtte i den vejledende læseplan, hvor  

 følgende formuleringer findes:
 Grundbegreber fra handelsregning som køb, salg, fortjeneste og tab  

 behandles (3.-5. klassetrin).
 Der arbejdes videre med grundbegreber fra handelsregning (herunder  

 eksempler fra produktion og omsætning) (6.-7. klassetrin). Praktiske  

 spørgsmål fra familieøkonomi (forbrugerøkonomi), handelsregning (8.-9.  

 klassetrin, begge kurser).
 Fagets anvendelse i situationer af samfundsmæssig eller fagorienteret art  

 (10. klassetrin, begge kurser).
Ovennævnte fagopfattelse kan endvidere hente støtte i den historiske  

 tradition.
I »undervisningsvejledning for folkeskolen.
Betænkning nr.  

 253, 1964« (den blå betænkning) findes på side 105 følgende passus i  

 formålsbeskrivelsen for faget regning: »Formålet med undervisningen er  

 at give eleverne kendskab til en række økonomiske forhold i familie, samfund  

 og erhverv«.
 Endvidere må det tillægges betydning, at en sammenhængende behandling af  

 økonomistoffet åbner gode muligheder for fagets deltagelse i tværfagligt  

 samarbejde.
Arbejdet kan indledes med en behandling af generelle emner som  

 rentesregning, sammensat rentesregning, indekstal og inflation.
Det  

 efterfølgende arbejde kan struktureres omkring relationerne til forbruget  

 (varemarkedet): budgetlægning, forbrugerorientering/reklame, indkøb,  

 ankemuligheder, boligudgifter, prisudvikling; relationerne til arbejdet  

 (arbejdsmarkedet): lønberegning, lønformer, lønudvikling; relationerne til  

 finansiering (kapitalmarkedet): opsparing og lån; relationerne til det  

 offentlige: skat, uddannelsesstøtte, pensioner m.v.
 For at perspektivere arbejdet med emnerne handelsregning og aktier i  

 folkeskolen foretages en oversigtsagtig gennemgang af forskellige  

 virksomhedsformer: aktieselskaber, privatejede selskaber, andelsselskaber  

 m.fl.
Med det formål at tilvejebringe en sammenhæng mellem de forskellige  

 områder behandles begrebet økonomiske kredsløb.
I tilknytning hertil kan  

 statsbudgettet og statsregnskabet omtales, og de forskellige  

 styringsmekanismer (penge-, finans- og indkomstpolitik) belyses.
I denne  

 sammenhæng kan begrebet »en matematisk model for Danmarks økonomi«  

 introduceres, eventuelt ved anvendelse af et edb- program, der kan foretage  

 simuleringer og konsekvensberegninger på grundlag af ændringer i parametre  

 som udskrivningsprocent, momsprocent, afgifter, antal offentligt ansatte,  

 indkomstoverførsler og offentlige varekøb.
 ad 3):
Det valgfrie emne er et fagligt emne, der skal give mulighed for  

 fordybelse i et område af matematikken.
Linieholdet kan arbejde med samme  

 emne eller dele sig op i grupper med hver sit emne.
Emnet/emnerne vælges af  

 holdet/grupperne og læreren i fællesskab.
 Som eksempler på emner kan anføres: Differentialligninger, matrixregning,  

 stadier af talbegrebets historie, afbildningsgeometri, grafteori, komplekse  

 tal, lineær programmering, konstruktion af Q+ ud fra N.
 Det valgfrie emne gøres til genstand for en lokal evaluering, der  

 afsluttes med vurderingen: bestået/ikke bestået.
 Formen for den lokale evaluering fastsættes af læreren efter drøftelse med  

 de studerende.
 ad 4):
En del fagdidaktiske problemstillinger egner sig bedst til at blive  

 behandlet i nær tilknytning til de faglige discipliner.
Det gælder således  

 behandlingen af materialer og hjælpemidler, hvor der er tænkt på en  

 orientering om de væsentligste produkter, der er fremme på markedet, og en  

 faglig-pædagogisk vurdering af deres anvendelsesmuligheder.
 Der må imidlertid også gives plads for behandling af didaktiske  

 problemstillinger, der ikke er knyttet til specielle faglige sider af faget.  

 Her kan eksempelvis være tale om emner som:
Hvorfor findes faget matematik i skolen? Hvad karakteriserer den gængse undervisning i faget, og hvad er denne  

 betinget af? Hvad er en lærer bevidst om - før, under og efter undervisningen? Kognitive processer og tilegnelse af matematik.
 Kommunikation af matematik, mundtligt og skriftligt.
 ad 5):
 Det er her tanken, at en studerende eller en gruppe af studerende indenfor  

 vide rammer arbejder med et selvstændigt fagdidaktisk emne, som gerne skulle  

 skabe en syntese af faglig viden, faglig-pædagogisk viden og praktikerfaring  

 fra folkeskolen.
Andre faglige synspunkter end de matematikfaglige kan eventuelt inddrages.  

 Titlen på projektet/emnet skal godkendes af læreren inden for en vis af  

 læreren fastsat tidsfrist.
Arbejdet skal resultere i en skriftlig rapport på  

 højst 15 normalsider excl. litteraturfortegnelse, bilag o.l.
Det ville være  

 naturligt, om projekt/emne-forløbet blev placeret sidst i studiet.
Den skriftlige rapport er udgangspunkt for den mundtlige prøve i  

 projektet/emnet.
Både den skriftlige rapport og den mundtlige eksamination  

 indgår i bedømmelsen af projektet/emnet.
Den skriftlige prøve Prøvetiden er 5 timer.
 Opgavesættet udarbejdes af det enkelte holds lærer(e) og fremsendes til  

 godkendelse hos censor senest 4 uger før prøvens afholdelse.
 (Sammenlign bekendtgørelse nr. 555 § 25, stk. 4).
Samtidig med udarbejdelsen af et opgavesæt til den ordinære prøvetermin,  

 udarbejdes der et opgavesæt til brug ved en eventuel sygeprøve.
Dette sæt  

 fremsendes til censor sammen med det ordinære sæt.
