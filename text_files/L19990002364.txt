Bekendtgørelse  

 af  

 aftale af 24. november 1998 med Republikken Polen om arbejdstilladelse  

 til pårørende til ansatte i den danske og polske  

 statsadministration Ved noteveksling af 18. og 24. november 1998 er der i  

 Warszawa indgået aftale om udstedelse af arbejdstilladelser til  

 pårørende til ansatte i den polske statsadministration, der er  

 udsendt til officiel tjeneste i Danmark, og pårørende til  

 ansatte i den danske statsadministration, der er udsendt til officiel  

 tjeneste i Polen.
 Notevekslingen har følgende ordlyd:
KONGELIG DANSK AMBASSADE Warszawa Republikken Polens Udenrigsministerium Warszawa Den kongelige danske ambassade bevidner det polske  

 udenrigsministerium sin højagtelse og har den ære at  

 foreslå følgende aftale vedrørende lønnet  

 beskæftigelse af pårørende til diplomatisk,  

 konsulært, administrativt og teknisk personale.
1. Den polske regering og den danske regering er enige om en gensidig  

 aftale om, at pårørende til diplomatisk, konsulært,  

 administrativt og teknisk personale, der officielt arbejder på en  

 diplomatisk eller konsulær repræsentation eller ved en  

 international organisation i det andet land, kan få tilladelse til  

 lønnet beskæftigelse i modtagerstaten under forudsætning  

 af, at nationale interesser respekteres.
Den nævnte tilladelse kan  

 nægtes, såfremt den nationale sikkerhed påvirkes.
 Denne aftale giver ikke arbejdstageren andre rettigheder  

 end dem, der følger direkte af ansættelsesforholdet.
 2. I denne aftale betyder »pårørende«:
a)	ægtefælle b)	ugifte hjemmeboende børn under 21 år eller under 25  

 år, såfremt de pågældende er fuldtidsstuderende  

 på en højere læreanstalt og c)	ugifte hjemmeboende børn, der er fysisk eller psykisk  

 handicappede.
3. Forinden en pårørende kan acceptere beskæftigelse i  

 modtagerstaten, skal udsenderstatens ambassade fremsende en officiel  

 anmodning til Udenrigsministeriets protokol.
Når det er konstateret, at  

 den pågældende falder under de i denne aftale anførte  

 kategorier, vil protokollen, efter at have fulgt de på stedet  

 gældende procedurer, snarest muligt meddele udsenderstatens ambassade ,  

 at den pågældende har tilladelse til at påtage sig  

 lønnet beskæftigelse.
 4. Hvis der, i professionen eller til aktiviteten, kræves specielle  

 kvalifikationer, skal den pårørende opfylde de regler, der  

 gælder for den pågældende profession eller aktivitet i  

 modtagerstaten.
5. Pårørende, der opnår beskæftigelse i henhold  

 til denne aftale, og som nyder immunitet i modtagerstatens jurisdiktion i  

 henhold til artikel 31 i Wienerkonventionen om diplomatiske forbindelser,  

 eller i henhold til en hvilken som helst anden relevant international aftale,  

 vil ikke kunne nyde godt af civil og administrativ immunitet for så  

 vidt angår alle sager, der måtte opstå som følge af  

 sådan beskæftigelse, og som er omfattet af det civile og  

 administrative retsgrundlag i modtagerstaten.
Udsenderstaten giver  

 uigenkaldeligt afkald på sådan immunitet gennem denne aftale.
 6. Såfremt en pårørende, der i henhold til  

 Wienerkonventionen eller i henhold til en hvilken som helst anden relevant  

 international aftale, nyder immunitet i sager henhørende under  

 modtagerstatens strafferetspleje, anklages for en kriminel  

 lovovertrædelse begået i forbindelse med den  

 pågældendes beskæftigelse, vil udsenderstaten alvorligt  

 overveje en skriftlig anmodning fra modtagerstaten om at give afkald på  

 en sådan immunitet.
 7. Pårørende, der opnår beskæftigelse i henhold  

 til denne aftale, skal svare indkomstskat og socialforsikringsbidrag af  

 ethvert vederlag, de modtager i forbindelse med sådan  

 beskæftigelse i modtagerstaten.
 8. Den pårørendes tilladelse til at påtage sig  

 lønnet beskæftigelse ophører, når det  

 familiemedlem, der tilhører det diplomatiske, konsulære,  

 administrative eller tekniske personale, afslutter sit hverv i  

 modtagerstaten, hvor han/hun er akkrediteret.
9. Nærværende aftale forbliver i kraft indtil videre,  

 medmindre en af parterne gennem diplomatiske kanaler vælger at opsige  

 den.
Opsigelsen vil i så fald træde i kraft 6 måneder efter  

 modtagelsen af denne.
 Den kongelige danske ambassade foreslår endvidere,  

 at såfremt ovennævnte formuleringer kan godkendes af den polske  

 regering, skal denne note og ministeriets bekræftende svarnote  

 udgøre en aftale mellem de to lande og træde i kraft på  

 datoen for svarnoten.
 Den kongelige danske ambassade benytter denne lejlighed  

 til på ny at forsikre det polske udenrigsministerium om sin mest  

 udmærkede højagtelse.
Kongelig Dansk Ambassade Warszawa, den 18. november 1998 REPUBLIKKEN POLENS UDENRIGSMINISTERIUM Warszawa Kongelig Dansk Ambassade Warszawa Polens Udenrigsministerium bevidner den danske ambassade  

 sin højagtelse og har den ære at bekræfte modtagelsen af  

 ambassadens note nr. 77/98 vedrørende lønnet  

 beskæftigelse af pårørende til diplomatisk,  

 konsulært, administrativt og teknisk personale.
 Som svar bekræfter Republikken Polens  

 Udenrigsministerium, at indholdet af ambassadens note er acceptabelt for  

 Republikken Polens regering, og at ambassadens note sammen med  

 nærværende svar udgør en aftale mellem vore to regeringer  

 i så henseende.
 Denne forståelse træder i kraft dags dato og  

 kaldes fremover aftalen mellem Kongeriget Danmark og Republikken Polen  

 vedrørende lønnet beskæftigelse af pårørende  

 til diplomatisk, konsulært, administrativt og teknisk personale.
 Republikken Polens Udenrigsministerium benytter denne  

 lejlighed til på ny at forsikre den kongelige danske ambassade om sin  

 mest udmærkede højagtelse.
Republikken Polens Udenrigsministerium Warszawa, den 24. november 1998 Aftalen trådte i kraft på datoen for den  

 polske svarnote, den 24. november 1998.
