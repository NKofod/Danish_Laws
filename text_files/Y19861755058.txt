 En virksomhed ønskede at befordre sine ansatte , kunder og  

 leverandører mellem forskellige afdelinger i selskabet.
 Da kørslen sker i selskabets egne vogne er der tale om erhvervsmæssig  

 kørsel, der må henregnes til buslovens bestemmelser om speciel rutekørsel,  

 der kræver tilladelse.
 I brev af 4. juli 1986 har KIRKBI A/S anmodet ministeriet om en udtalelse  

 om, hvorvidt en nærmere angiven kørsel kræver tilladelse i henhold til  

 busloven.
 Det fremgår, at LEGO-Gruppen ønsker at oprette en busrute med det formål  

 at befordre ansatte i selskabet samt kunder og leverandører mellem selskabets  

 afdelinger i Billund-området.
 Til brug for dette påtænker selskabet at anvende en bus indrettet til  

 befordring af 12 personer.
 Det fremgår videre, at kørslen skal udføres af en medarbejder ansat i  

 selskabet, og at kørslen skal udføres i en fast rute i tidsrummet mellem kl.  

 07.00 og 17.00 på alle almindelige arbejdsdage.
 Det fremgår endelig, at der ikke vil blive krævet betaling for  

 transporten.
 Ifølge buslovens § 1, stk. 1 kræver kørsel med motorkøretøjer, indrettet  

 til befordring af flere end 9 personer, føreren medregnet, tilladelse i  

 henhold til denne lov.
 Undtaget fra kravet om tilladelse i henhold til § 1, stk. 1 er kørsel, der  

 ikke udføres erhvervsmæssigt.
Ifølge bemærkningerne til buslovens § 1 foreligger tilladelsesfri  

 personbefordring, når passagererne har en nærmere tilknytning til den  

 registrerede ejer af motorkøretøjet.
Der må ikke kræves vederlag for kørslen,  

 og kørslen skal udføres som led i en anden virksomhed af ejeren eller af en  

 hos denne ansat chauffør.
 Befordring af kunder i erhvervsvirksomheders egne busser betragtes ifølge  

 bemærkningerne til busloven altid som erhvervsmæssig kørsel.
 Det påtænkte arrangement omfattes derfor ikke af buslovens bestemmelser om  

 tilladelsesfri personbefordring.
Kørselsarrangementet må herefter henføres til buslovens § 2, stk. 2, 2.  

 pkt., der omfatter speciel rutekørsel.
Dette begreb dækker kørsel i fast  

 rute, som kun er åben for en bestemt kategori af personer, der har et bestemt  

 fælles formål med at blive befordret, f.eks. til en arbejdsplads.
 Ansøgning om tilladelse til at udføre persontransport ifølge buslovens §  

 2, stk. 2, 2. pkt., skal forelægges for Ribe amts trafikselskab.
