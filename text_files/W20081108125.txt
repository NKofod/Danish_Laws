Ligestillingsnævnets afgørelse J.nr. 2008-3185 Det var i strid med ligestillingslovens § 2, at et diskotek afholdt et arrangement, hvor der blev opkrævet højere entrépriser for mænd end for kvinder.
 En mand klagede over, at et diskotek ved et arrangement, hvori han deltog, opkrævede 280 kr. i entre for mænd og kun 80 kr. for kvinder.
 Nævnet fandt, at diskoteket havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed, og tilkendte manden en godtgørelse på 200 kr., svarende til prisdifferencen.
