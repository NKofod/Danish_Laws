 I henhold til § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
Uddannelsernes formål og struktur § 1.  De humanistiske uddannelser er akademiske  

 uddannelser, der kvalificerer de studerende i humanistiske metoder,  

 kundskaber og færdigheder.
 Stk. 2.  Uddannelserne foregår ved universiteterne i  

 København, Århus, Odense og Ålborg.
 § 2.  Uddannelserne kan tilrettelægges i samarbejde  

 med andre faglige hovedområder og andre videregående  

 uddannelsesinstitutioner.
 § 3.  Uddannelserne består af:
Stk. 2.  En kandidatuddannelse kan forlænges med 1/2 år,  

 såfremt uddannelsen indeholder et fag/fagområde, der ligger uden for det  

 humanistiske hovedområde.
Faget/fagområdet skal udgøre en afrundet  

 uddannelsesdel, tilrettelagt med henblik på en bestemt erhvervskompetence.  

 Studietidsforlængelsen skal godkendes af Undervisningsministeriet.
 Stk. 3.  Ministeriet kan godkende propædeutisk  

 undervisning på bacheloruddannelsen i et omfang svarende til højst 1 årsværk.
§ 4.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i 1 år.
Om uddannelsernes  

 tilrettelæggelse henvises til bekendtgørelse om studiestrukturen for  

 uddannelser ved universiteter m.fl.
 § 5.  En humanistisk bacheloruddannelse giver ret til  

 betegnelsen B.A.
 Stk. 2.  En humanistisk kandidatuddannelse giver ret til  

 betegnelsen cand.mag. (candidatus/candidata magisterii).
 Stk. 3.  En humanistisk magisterkonferens giver ret til  

 betegnelsen mag.art. (magister artium).
 § 6.  I forbindelse med de humanistiske uddannelser  

 kan en uddannelsesinstitution tilbyde afrundede uddannelsesdele af indtil 2  

 semestres varighed, der kan indgå i eller supplere andre uddannelser ved de  

 videregående uddannelsesinstitutioner.
 § 7.  Ministeriet godkender en uddannelsesinstitutions  

 udbud af uddannelser efter denne bekendtgørelse.
Uddannelsernes indhold Bacheloruddannelsen § 8.  Den humanistiske bacheloruddannelse skal give de  

 studerende indsigt i fag/fagområder og med baggrund i det herigennem opnåede  

 kendskab til humanistisk teori og metode kvalificere til at beskrive,  

 formulere, analysere og bearbejde problemstillinger med henblik på enten at  

 udføre erhvervsfunktioner eller at give grundlag for videre studier.
§ 9.  Bacheloruddannelsen skal være et afrundet  

 uddannelsesforløb.
Uddannelsesinstitutionen tilrettelægger  

 uddannelsesforløbet med et fagudbud med tilvalgsmuligheder, som giver den  

 studerende valgmulighed mellem at afslutte uddannelsen efter det 3. år eller  

 at søge optagelse på en kandidatuddannelse eller en  

 magisterkonferensuddannelse.
Optagelsen på en kandidatuddannelse eller en  

 magisterkonferensuddannelse vil bl.a. være betinget af sammensætningen af  

 fagelementerne i bacheloruddannelsen, jf. §§ 12 og 16.
 § 10.  Bacheloruddannelsen består af et centralt  

 fag/fagområde med mulighed for tilvalg uden for det centrale fag/fagområde.  

 Tilvalget kan være inden for eller uden for det humanistiske fagområde, i et  

 omfang svarende til mindst 1/2 og højst 1 årsværk.
§ 11.  Bacheloruddannelsen indeholder et projekt af en  

 varighed på mindst 1/6 årsværk.
Projektet skal behandle problemstillinger  

 inden for uddannelsens centrale fag/fagområder.
Kandidatuddannelsen § 12.  Det fastsættes i studieordningen for  

 kandidatuddannelsen, § 13.  Den humanistiske kandidatuddannelse skal i  

 forhold til bachelorniveauet udbygge de studerendes faglige viden og øge  

 deres teoretiske og metodiske kvalifikationer samt deres selvstændighed.
 § 14.  Kandidatuddannelsen er en afrundet uddannelse i  

 et eller to fag/fagområder inden for det humanistiske hovedområde med  

 mulighed for studier inden for andre faglige hovedområder under hensyntagen  

 til helheden og niveauet i kandidatuddannelsen.
 § 15.  Kandidatuddannelsen omfatter en større  

 selvstændig afhandling, et speciale inden for det humanistiske hovedområde.
 Stk. 2.  Specialet skal dokumentere den studerendes  

 færdigheder i at anvende videnskabelige teorier og metoder under arbejdet med  

 et afgrænset fagligt emne.
Stk. 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme svarende til  

 1/2 årsværk.
De nærmere bestemmelser herom fastsættes i studieordningen.
 Stk. 4.  Specialeemnet skal godkendes af institutionen.  

 Institutionen fastsætter, samtidig med godkendelsen, en afleveringsfrist for  

 specialet.
Uddannelsen til magister § 16.  Inden for fag/fagområder, hvor uddannelsen i  

 særlig grad sigter mod erhvervsfunktioner, der omfatter selvstændigt  

 videnskabeligt arbejde, kan der med ministeriets godkendelse udbydes en  

 magisterkonferensuddannelse i stedet for en kandidatuddannelse.
Ministeriet  

 kan dog i særlige tilfælde godkende, at enkelte fag/fagområder kan udbydes  

 både som kandidatuddannelse og som magisterkonferensuddannelse.
Stk. 2.  Det fastsættes i studieordningen for  

 magisterkonferensuddannelsen, Stk. 3.  Bestemmelserne i § 3, stk. 2-4, i  

 strukturbekendtgørelsen finder tilsvarende anvendelse for  

 magisterkonferensuddannelsen.
 § 17.  Den humanistiske magisterkonferensuddannelse  

 skal kvalificere de studerende til at beherske fagets videnskabelige metoder  

 med henblik på at gennemføre selvstændige studier inden for dets  

 problemområder og at udføre opgaver i tilknytning hertil, der i særlig grad  

 er baseret på selvstændig forskning.
 § 18.  Uddannelsen skal tilrettelægges således, at den  

 studerende kan fuldføre denne på 36 måneder i de tilfælde, hvor  

 magisterkonferensuddannelsen fortsætter i umiddelbar tilknytning til  

 bacheloruddannelsen.
 § 19.  Uddannelsen omfatter en større selvstændig  

 afhandling, et speciale.
Stk. 2.  I uddannelsen indgår specialestudiet med en  

 vægt på 1 årsværk.
Specialet skal dokumentere videnskabelig modenhed i  

 behandlingen af et afgrænset fagligt emne.
Emnet skal godkendes af  

 institutionen.
 § 20.  Magisterkonferensuddannelsen skal  

 tilrettelægges således, at en eventuel efterfølgende indskrivning som  

 Ph.D.-studerende ved en humanistisk forskeruddannelse kun sker for 2 år.
 Stk. 2.  Studerende, der er indskrevet som  

 magisterkonferensstuderende, kan ikke samtidig være indskrevet som  

 Ph.D.-studerende.
Bedømmelse § 21.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af projekt og  

 speciale.
 Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
 Stk. 3.  Prøveformerne skal tilgodese uddannelsernes  

 formål og sikre, at de studerende bedømmes individuelt.
 § 22.  Prøverne er enten interne eller eksterne.
 § 23.  Bedømmelsen af studerendes  

 undervisningsdeltagelse efter § 21, stk. 2, foretages af læreren (lærerne)  

 ved den pågældende undervisning.
 § 24.  Mindst 1/3 af henholdsvis bachelor-, kandidat-  

 og magisterkonferensuddannelserne skal dokumenteres ved eksterne prøver.  

 Disse skal dække uddannelsernes væsentlige områder, herunder projekt og  

 speciale, som nævnt i §§ 11, 15 og 19.
 § 25.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
 Stk. 2.  For undervisningsdeltagelse, jf. § 21, stk. 2,  

 gives bedømmelsen Bestået/Ikke bestået.
§ 26.  Projektet i bacheloruddannelsen og specialet i  

 kandidatuddannelsen bedømmes efter 13-skalaen.
Ved bedømmelsen af  

 magisterkonferensspecialet gives Bestået/Ikke bestået.
 Stk. 2.  Der gives karakteren 13 for en afhandling, der  

 har fået guldmedalje.
§ 27.  Prøverne skal være tilrettelagt som  

 individuelle prøver.
Institutionen kan dog fastsætte, at bestemte prøver  

 tilrettelægges som gruppeprøver, hvor flere studerende eksamineres samtidig.  

 Det fastsættes i studieordningen, hvor mange studerende der kan deltage i en  

 gruppeprøve.
Det skal sikres, at individuel bedømmelse finder sted.
Stk. 2.  Projektet i bacheloruddannelsen og specialet i  

 kandidatuddannelsen kan udarbejdes af flere studerende i fællesskab.
Det  

 fastsættes i studieordningen, hvor mange studerende der kan deltage i en  

 fælles udarbejdelse af projekt og speciale.
Den enkelte deltagers bidrag skal  

 bedømmes for sig.
 Stk. 3.  Eksaminationerne ved mundtlige gruppeprøver kan  

 foregå som en samtale mellem de studerende, eksaminator(erne) og  

 censor(erne). Der skal indgå eksamination af hver enkelt deltager.
Stk. 4.  I en skriftlig gruppeprøve skal den enkeltes  

 bidrag kunne konstateres, og individuel bedømmelse skal finde sted.
Det kan  

 dog fastsættes i studieordningen, at den individuelle bedømmelse i en  

 skriftlig gruppeprøve kan foretages ved en efterfølgende, uddybende samtale  

 med den enkelte studerende med udgangspunkt i det skriftlige arbejde.
Den  

 individuelle bedømmelse foretages da på grundlag af den mundtlige  

 eksamination.
Stk. 5.  Det kan i studieordningen fastsættes, at en  

 specialeafhandling skal forelægges ved en offentlig diskussion eller  

 forelæsning.
Bedømmelsen sker da på grundlag af en samlet vurdering af den  

 skriftlige afhandling og den mundtlige præstation.
§ 28.  Hver prøve eller anden form for bedømmelse  

 bestås for sig.
Beståede prøver kan ikke tages om.
§ 29.  En studerende kan højst 3 gange indstille sig  

 til samme prøve eller anden form for bedømmelse.
Institutionen kan tillade  

 indstilling en fjerde gang, hvis det findes begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 21, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor.
§ 30.  Institutionen udsteder bevis for gennemført  

 uddannelse.
Beviset skal ud over at indeholde oplysninger om indehaverens  

 navn og den udstedende myndighed som minimum angive Stk. 2.  Samlet bevis for en humanistisk uddannelse, der  

 er gennemført ved flere institutioner, udstedes af den institution, hvor den  

 sidste del af uddannelsen er gennemført.
 Stk. 3.  Til studerende, der forlader uddannelsen uden  

 at have gennemført den, udsteder institutionen bevis for beståede dele af  

 uddannelsen.
Andre bestemmelser § 31.  Institutionen fastsætter inden for  

 bekendtgørelsens rammer nærmere regler om uddannelserne i studieordninger,  

 jf. universitetslovens §§ 5 og 8.
 Stk. 2.  I studieordningen fastsættes regler om:
 Stk. 3.  Institutionen kan dispensere fra de regler i  

 studieordningen, der alene er fastsat af institutionen.
Stk. 4.  Inden en studieordning vedtages og ved  

 væsentlige ændringer af studieordningen, tager institutionen kontakt til  

 aftagerrepræsentanter, herunder censorformanden.
De øvrige institutioner  

 orienteres med henblik på koordinering af uddannelser i samme fag eller  

 faglige områder.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til de andre institutioner, censorerne og  

 Undervisningsministeriet.
§ 32.  Institutionen udgiver og vedligeholder en  

 studievejledning om de humanistiske uddannelser.
I studievejledningen gives  

 der mere udførlige oplysninger om uddannelserne med eksempler på de  

 erhvervsfunktioner, de sigter imod og om valgmuligheder og anbefalede  

 sammensætninger af interesse for de studerende ved planlægningen af deres  

 uddannelse.
 § 33.  En institution kan i hvert enkelt tilfælde  

 eller ved almindelige bestemmelser i studieordningen godkende, at  

 dokumenterede prøver efter denne bekendtgørelse, bestået ved en anden  

 institution, ækvivalerer tilsvarende prøver ved institutionen.
 Stk. 2.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer inden  

 for et fag/fagområde fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 3.  Bedømmelser af de i stk. 2 nævnte  

 uddannelseselementer overføres som Bestået eller som karakterer efter  

 13-skalaen, jf. § 25. Overførsel med karakter efter 13-skalaen forudsætter,  

 at det pågældende uddannelseselement bedømmes efter denne skala ved begge  

 uddannelsesinstitutioner, medmindre de involverede institutioner aftaler  

 andet.
§ 34.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 35.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved visse videregående  

 uddannelsesinstitutioner under Undervisningsministeriet.
 Ikrafttræden og overgangsbestemmelser m.v.
 § 37.  Bekendtgørelsen træder i kraft den 1. september  

 1995.
 Stk. 2.  Følgende regler ophæves:
 Stk. 3.  Institutionen fastsætter nærmere regler for  

 studerende, der er begyndt på uddannelserne før 1. september 1995, og afgør,  

 hvornår der sidste gang afholdes prøver efter de hidtidige regler.  

 Studerende, der den 31. august 1995 er indskrevet ved en kandidatuddannelse  

 efter bekendtgørelsen af 15. maj 1985, har fortsat ret til titlen B.A, når de  

 har gennemført 3 års studier af uddannelsen og har bestået de normerede  

 prøver.
