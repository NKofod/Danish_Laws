Fremsat den 10. november 2000 af  

 undervisningsministeren (Margrethe Vestager) Forslag til Lov om ændring af lov om åben  

 uddannelse (erhvervsrettet voksenuddannelse) m.v.
(Bortfald af deltagerbetaling på visse uddannelser  

 ) § 1 I lov om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, foretages  

 følgende ændringer:
 1. I § 6, stk. 6, 1. pkt., indsættes efter  

 »§ 3, stk. 1, nr. 3, 5«: «, 7, 8«, og i 2. pkt., ændres  

 »§ 3, stk. 1, nr. 4, 6, 7 og 8,« til: »§ 3, stk. 1, nr. 4  

 og 6,«.
 2. I § 8, stk. 3, 1. pkt., indsættes efter  

 »§ 3, stk. 1, nr. 3, 5«: «, 7, 8«, og i 2. pkt., ændres  

 »§ 3, stk. 1, nr. 4, 6, 7 og 8,« til: »§ 3, stk. 1, nr. 4  

 og 6,«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Lov om åben uddannelse er senest ændret ved  

 bl.a. lov nr. 486 af 31. maj 2000 (Videreuddannelsessystemet for voksne  

 m.v.), jf.
Folketingstidende 1999-2000 (L 251) Folketingets Forhandlinger  

 spalte 6706, 8407 og 8735, Tillæg A spalte 7127, Tillæg B spalte  

 1060, Tillæg C spalte 1053.
 Lovforslaget er et led i en aftale mellem  

 regeringen, Socialistisk Folkeparti, Enhedslisten og CentrumDemokraterne om  

 bortfald af deltagerbetalingen på enkeltfag på social- og  

 sundhedsuddannelserne (SOSU) og deltidsuddannelser ved social- og  

 sundhedsuddannelserne og enkeltfag herfra samt på merituddannelsen  

 på pædagogisk grunduddannelse (PGU-merituddannelsen) efter lov om  

 åben uddannelse.
 Lovforslaget er følgelovgivning i forhold til det  

 samtidig fremsatte lovforslag om ændring af lov om bestyrelse for  

 Arbejdsmarkedets UddannelsesFinansiering og om efteruddannelsesudvalg.  

 Sidstnævnte lovforslag fremsættes af arbejdsministeren.
Høring Høring over lovforslaget sker samtidig  

 med dettes fremsættelse.
Økonomiske konsekvenser Vedrørende økonomiske bemærkninger  

 henvises til det samtidig fremsatte lovforslag om ændring af lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg.
Administrative konsekvenser Lovforslaget forventes ikke at have væsentlige  

 administrative konsekvenser for stat, amter og kommuner.
Administrative og økonomiske konsekvenser for erhvervslivet Lovforslaget har ingen administrative og økonomiske  

 konsekvenser for erhvervslivet.
Miljømæssige konsekvenser Lovforslaget medfører ingen  

 miljømæssige konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja,  

 angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat, kommuner og  

 amtskommuner Ingen Der henvises til det samtidig fremsatte lovforslag om  

 ændring af lov om bestyrelse for Arbejdsmarkedets  

 UddannelsesFinansiering og om efteruddannelsesudvalg.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Ændringerne indebærer, at der ydes fuldt  

 tilskud til enkeltfag på social- og sundhedsuddannelserne og til  

 deltidsuddannelser ved social- og sundhedsuddannelserne og enkeltfag herfra  

 samt på merituddannelsen på pædagogisk grunduddannelse  

 (PGU-merituddannelsen) efter lov om åben uddannelse i det omfang, de er  

 omfattet af lov om bestyrelse for Arbejdsmarkedets UddannelsesFinansiering og  

 om efteruddannelsesudvalg.
Til nr. 2 Ændringerne indebærer, at der ikke  

 længere skal betales deltagerbetaling på enkeltfag på  

 social- og sundhedsuddannelserne og til deltidsuddannelser ved social- og  

 sundhedsuddannelserne og enkeltfag herfra samt på merituddannelsen  

 på pædagogisk grunduddannelse (PGU-merituddannelsen) efter lov om  

 åben uddannelse i det omfang, de er omfattet af lov om betyrelse for  

 Arbejdsmarkedets UddannelsesFinansiering og om efteruddannelsesudvalg.
Til § 2 Det foreslås at loven træder i kraft den 1.  

 januar 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, foretages  

 følgende ændringer:
 § 6. ...
 Stk.6. For uddannelsesaktiviteter, der også er omfattet af  

 § 3, stk. 1, nr. 3, 5 og 9, jf. stk. 4, nr. 1 og 2, i lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg, ydes tilskud til dækning af udgifter omfattet  

 af stk. 1 og stk. 5, nr. 1. For uddannelsesaktiviteter, der  

 også er omfattet af § 3, stk. 1, nr. 4, 6, 7 og 8, jf.  

 stk. 4, nr. 1 og 2, i lov om bestyrelse for Arbejdsmarkedets  

 UddannelsesFinansiering og om efteruddannelsesudvalg, kan  

 undervisningsministeren bestemme, at der ydes tilskud til dækning af  

 udgifter omfattet af stk. 1 og stk. 5, nr. 1.
 1. I § 6, stk. 6, 1. pkt., indsættes efter  

 »§ 3, stk. 1, nr. 3, 5«: «, 7, 8«, og i 2. pkt.,  

 ændres »§ 3, stk. 1, nr. 4, 6, 7 og 8,« til: »§ 3,  

 stk. 1, nr. 4 og 6,«.
 § 8. ...
Stk. 3. For uddannelsesaktiviteter, der også er omfattet  

 af § 3, stk. 1, nr. 3, 5 og 9, jf. stk. 4, nr. 1 og 2, i lov  

 om bestyrelse for Arbejdsmarkedets UddannelsesFinansiering og om  

 efteruddannelsesudvalg, opkræves der ikke deltagerbetaling.
For  

 uddannelsesaktiviteter, der også er omfattet af § 3, stk. 1,  

 nr. 4, 6, 7 og 8, jf. stk. 4, nr. 1 og 2, i lov om bestyrelse for  

 Arbejdsmarkedets UddannelsesFinansiering og om efteruddannelsesudvalg, kan  

 undervisningsministeren bestemme, at der ikke opkræves  

 deltagerbetaling.
 2. I § 8, stk. 3,1. pkt., indsættes efter  

 »§ 3, stk. 1, nr. 3, 5«: «, 7, 8«, og i 2. pkt.,  

 ændres »§ 3, stk. 1, nr. 4, 6, 7 og 8,« til: »§ 3,  

 stk. 1, nr. 4 og 6,«.
