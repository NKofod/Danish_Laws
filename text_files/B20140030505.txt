Bekendtgørelse om ændring af bekendtgørelse om ophold i Danmark for udlændinge, der er omfattet af Den Europæiske Unions regler (EU-opholdsbekendtgørelsen) § 1 I bekendtgørelse nr. 474 af 12. maj 2011 om ophold i Danmark for udlændinge, der er omfattet af Den Europæiske Unions regler (EU-opholdsbekendtgørelsen), foretages følgende ændringer:
 1. § 33, stk. 1, affattes således:
»Afgørelser efter denne bekendtgørelse træffes af statsforvaltningen.« 2. § 33, stk. 2, ophæves.
 Stk. 3 og 4 bliver herefter stk. 2 og 3.
 3. § 35 og § 36, 2. pkt., ophæves.
§ 2 Stk. 1. Bekendtgørelsen træder i kraft den 1. april 2014, jf. dog stk. 2.
 Stk. 2. Klager over afgørelser, der er truffet af Udlændingestyrelsen efter § 33, stk. 2, i bekendtgørelse nr. 474 af 12. maj 2011 om ophold i Danmark for udlændinge, der er omfattet af Den Europæiske Unions regler (EU-opholdsbekendtgørelsen), afgøres af Justitsministeriet.
