(investeringsfondsloven) Herved bekendtgøres lov om investeringsfonds, jfr.  

 lovbekendtgørelse nr. 462 af 3. august 1982, med de ændringer og tilføjelser,  

 der følger af lov nr. 188 af 20. maj 1983 og lov nr. 201 af 25. maj 1983.
 § 1.  Henlæggelse til investeringsfond i  

 overensstemmelse med de i denne lov givne regler kan fradrages i den  

 skattepligtige indkomst for det indkomstår, for hvilket henlæggelse foretages  

 ("henlæggelsesåret").
 Stk. 2.  Henlæggelse til investeringsfond kan første  

 gang foretages for det indkomstår, der danner grundlaget for  

 skatteansættelsen for skatteåret 1958-59.
 § 2.  (* 1) Berettiget til at foretage henlæggelse til  

 investeringsfond er skattepligtige personer, selskaber, foreninger,  

 institutioner m. v., der driver selvstændig erhvervsvirksomhed, jfr. dog stk.  

 2 og 3.
 Stk. 2.  Henlæggelse til investeringsfond kan dog ikke  

 foretages af dødsboer samt indkøbsforeninger og produktions- og  

 salgsforeninger.
 Stk. 3.  Henlæggelse til investeringsfond kan heller  

 ikke foretages af følgende virksomheder og personer:
 1. Banker, sparekasser, andelskasser, vekselerere,  

 bankierer, finansierings- og investeringsvirksomheder.
 2. Forsikringsselskaber.
§ 3.  (* 2) Henlæggelser til investeringsfonds kan kun  

 anvendes til forlods afskrivning på anskaffelsesudgifter vedrørende maskiner,  

 inventar og lignende driftsmidler, der udelukkende benyttes erhvervsmæssigt,  

 skibe til erhvervsmæssig brug, bygninger, hvorpå skattemæssig afskrivning kan  

 foretages, og særlige installationer i sådanne bygninger, samt dræningsanlæg  

 på jordbrugsbedrifter, jfr. nærmere § 7. Det samme gælder, hvor de nævnte  

 aktiver benyttes til forsøgs- eller forskningsvirksomhed, som er knyttet til  

 den skattepligtiges erhverv. (* 3) Stk. 2.  (* 4) Henlæggelser til investeringsfonds kan  

 ikke benyttes til forlods afskrivning på maskiner, inventar og andre  

 driftsmidler, hvis levealder ikke overstiger 3 år, eller hvis  

 anskaffelsespris er 3.500 kr. eller derunder, såfremt den skattepligtige i  

 henhold til afskrivningslovens § 3, stk. 1 eller 2, vælger fuldt ud at  

 fradrage anskaffelsessummen i den skattepligtige indkomst for det indkomstår,  

 hvori anskaffelsen finder sted.
De 3.500 kr. pristalsreguleres efter  

 afskrivningslovens § 3, stk. 2.
 Stk. 3.  Henlæggelser til investeringsfonds kan ikke  

 benyttes til forlods afskrivning på den aftalte eller beregnede  

 anskaffelsessum for aktiver, der ikke er leveret eller fuldført.
 Stk. 4.  Henlæggelser til investeringsfonds kan ikke  

 benyttes til forlods afskrivning på særlige installationer såsom  

 centralvarmeanlæg, elevatorer o. lign. i bygninger, der ikke kan gøres til  

 genstand for skattemæssig afskrivning.
 Stk. 5.  Henlæggelser til investeringsfonds kan ikke  

 benyttes til forlods afskrivning på bygninger eller særlige installationer,  

 hvorpå skattemæssig afskrivning ikke har kunnet foretages ved  

 indkomstopgørelsen for skatteår forud for skatteåret 1969-70, og som den  

 skattepligtige har anskaffet før den 15. marts 1968. Reglen i 1. punktum  

 finder tilsvarende anvendelse på udgifter til ombygning eller forbedring, som  

 den skattepligtige har foretaget før den 15. marts 1968.
 Stk. 6.  (* 5) Overfører samlevende ægtefæller aktiver  

 fra den ene ægtefælles erhvervsvirksomhed til anvendelse i den anden  

 ægtefælles erhvervsvirksomhed, kan den anden ægtefælle ikke benytte  

 henlæggelser til investeringsfonds til forlods afskrivning på de overførte  

 aktiver.
 Stk. 7.  (* 6) Har en ægtefælle i væsentligt omfang  

 deltaget i driften af den anden ægtefælles eller begges erhvervsvirksomhed,  

 kan dennes investeringsfondshenlæggelser anvendes til forlods afskrivning på  

 aktiver, der i det pågældende indkomstår anskaffes til virksomheden.
 Stk. 8.  (* 7) Uanset bestemmelsen i stk. 1 kan  

 henlæggelser til investeringsfonds ikke anvendes til forlods afskrivning på  

 anskaffelsesudgifter vedrørende personbiler, der er indregistreret til privat  

 personbefordring eller til udlejning uden fører.
 § 3A. (* 8) Skattepligtige, der som kommanditister deltager i en  

 virksomhed, kan ikke benytte henlæggelser til investeringsfonds til forlods  

 afskrivning på aktiver, der omfattes af denne virksomhed.
Stk. 2.  (* 9) Skattepligtige personer, der som  

 interessenter deltager i en virksomhed, kan kun benytte henlæggelse til  

 investeringsfonds til forlods afskrivning på aktiver, der omfattes af denne  

 virksomhed, såfremt antallet af ejere af virksomheden er højst 10 og den  

 skattepligtige person i ikke uvæsentligt omfang deltager i driften af  

 virksomheden.
Ministeren for skatter og afgifter eller den, ministeren  

 bemyndiger dertil, kan tillade, at henlæggelserne frigives, selv om antallet  

 af ejere i den selvstændige virksomhed overstiger 10, når særlige forhold  

 taler herfor.
§ 4.  (* 10) Henlæggelsen kan højst andrage 25 pct. af  

 overskuddet af selvstændig erhvervsvirksomhed i henlæggelsesåret - opgjort  

 efter reglerne for opgørelse af skattepligtig indkomst - med tillæg af  

 renteudgifter og valutakurstab og med fradrag af rente- og udbytteindtægter,  

 herunder skattegodtgørelse efter § 17A i lov om indkomstbeskatning af  

 aktieselskaber m. v., samt valutakursgevinst, som indgår i opgørelsen af  

 dette overskud.
Henlæggelsen skal mindst andrage 500 kr.
 Stk. 2.  Foretager den skattepligtige  

 forskudsafskrivning på den aftalte byggesum for et skib efter  

 afskrivningslovens § 14 eller på maskiner m. v. og bygninger efter  

 afskrivningslovens afsnit IV A, formindskes den henlæggelse, som han kan  

 foretage for det pågældende indkomstår, med forskudsafskrivningens beløb.
Stk. 3.  (* 11) Såfremt en skattepligtig både driver en  

 erhvervsmæssig virksomhed, der berettiger til henlæggelse til  

 investeringsfond efter § 2, stk. 1, og en virksomhed, der efter § 2, stk. 3,  

 ikke berettiger til henlæggelse, kan der kun foretages henlæggelse på  

 grundlag af overskuddet i førstnævnte virksomhed.
Det samme gælder, hvor en  

 del af en virksomhed ikke er berettiget til investeringsfondshenlæggelse  

 efter § 2, stk. 3. I disse tilfælde er det en betingelse for henlæggelse til  

 investeringsfond, at der aflægges en særskilt skattemæssig opgørelse over  

 overskuddet i den berettigede virksomhed eller del af denne.
 § 5.  (* 12) Efter henlæggelsesårets udløb, men inden  

 udløbet af fristen for indgivelse af selvangivelse for henlæggelsesåret skal  

 på spærret konto i et af de i stk. 6 omhandlede pengeinstitutter indsættes et  

 beløb lig den foretagne henlæggelse.
 Stk. 2.  For skattepligtige personer, der skal føre  

 regnskab i henhold til bogføringsloven eller skattekontrolloven, eller som  

 uden at have pligt dertil fører et regnskab, der vedlægges selvangivelsen,  

 skal indskuddet på spærret konto kun andrage 70 pct. af henlæggelsen til  

 investeringsfond.
 Stk. 3.  For selskaber, foreninger og institutioner  

 m.v., der skal føre regnskab i henhold til bogføringsloven, skal indskuddet  

 på spærret konto kun andrage 50 pct. af henlæggelsen til investeringsfond.
 Stk. 4.  Indskud på spærret konto af kun 70 pct.  

 henholdsvis 50 pct. af henlæggelsen er betinget af, at de pågældende  

 regnskaber efter skattemyndighedernes skøn kan danne grundlag for  

 skatteansættelsen.
 Stk. 5.  Den spærrede konto betegnes "konto for  

 investeringsfond" og skal bære påtegning om den skattepligtiges navn,  

 adresse og eventuelle personnummer samt om virksomhedens regnskabsår og om  

 henlæggelsesåret.
 Stk. 6.  Konto for investeringsfond kan oprettes i  

 danske banker og sparekasser samt i andelskasser, der er medlemmer af  

 Foreningen Danske Andelskasser, og som deltager i en gensidig garanti for  

 investeringsfondskonti i andelskasser under foreningen og underkaster sig de  

 kontrolforanstaltninger med hensyn til disse konti, som fastsættes af  

 ministeren for skatter og afgifter.
 § 6.  (* 13) En henlæggelse til investeringsfond kan  

 benyttes fra og med det indkomstår, der følger efter henlæggelsesåret.
Stk. 2.  (* 14) Henlæggelsen skal være anvendt i sin  

 helhed inden 6 år efter udløbet af henlæggelsesåret.
Denne frist kan efter  

 derom indgivet andragende i det enkelte tilfælde forlænges af ministeren for  

 skatter og afgifter eller den, han bemyndiger dertil, når den pågældende  

 dokumenterer, at det skyldes ham utilregnelige årsager, at anvendelse ikke  

 har fundet sted inden fristens udløb.
 Stk. 3.  Har en skattepligtig foretaget henlæggelse til  

 investeringsfond for flere indkomstår, skal henlæggelsen vedrørende et givet  

 indkomstår først kunne benyttes, når tidligere henlæggelser er benyttet fuldt  

 ud.
 § 7.  Benyttelse af henlæggelser til investeringsfonds  

 til forlods afskrivning på et aktiv, jfr. § 3, kan kun ske for det  

 indkomstår, for hvilket skattemæssig afskrivning efter de i  

 skattelovgivningen i øvrigt indeholdte regler første gang kan foretages på  

 det pågældende aktiv.
 Stk. 2.  Det forlods afskrevne beløb kan ikke fradrages  

 ved opgørelsen af den skattepligtige indkomst.
 Stk. 3.  Når henlæggelser til investeringsfonds er  

 benyttet til forlods afskrivning på et aktiv, skal skattemæssig afskrivning  

 på dette aktiv efter de i skattelovgivningen i øvrigt indeholdte regler kun  

 kunne foretages på anskaffelsessummen med fradrag af det forlods afskrevne  

 beløb.
§ 8.  (* 15) Når en skattepligtig ønsker helt eller  

 delvis at anvende en henlæggelse til investeringsfond, må han indgive  

 anmeldelse herom.
De nærmere forskrifter for denne anmeldelse, herunder  

 hvilke bevisligheder der skal medfølge, og af hvilken myndighed den skal  

 behandles, fastsættes af ministeren for skatter og afgifter.
Når det ved  

 anmeldelsens behandling er konstateret, at betingelserne for anvendelse er  

 til stede, frigives af de på konto for investeringsfond, jfr. § 5, indskudte  

 midler det beløb, der ønskes anvendt - i de i § 5, stk. 2 og 3, omhandlede  

 tilfælde 70 pct. henholdsvis 50 pct. af beløbet.
Frigivelsen kan tidligst  

 finde sted 3 måneder efter det tidspunkt, hvor den i henhold til reglerne i §  

 5 pligtige indsættelse på en konto for investeringsfond har fundet sted.
 § 9.  Er en foretagen investeringsfondshenlæggelse  

 ikke eller ikke fuldt ud benyttet til forlods afskrivning inden udløbet af  

 den i § 6, stk. 2, nævnte frist, medregnes det ikke anvendte beløb med tillæg  

 af 5 pct. for hvert år fra henlæggelsesårets udløb og indtil fristens udløb i  

 den skattepligtige indkomst for det indkomstår, hvori fristen udløber.
Stk. 2.  Når særlige omstændigheder taler derfor, kan  

 ministeren for skatter og afgifter eller den, han bemyndiger dertil, tillade,  

 at en foretagen investeringsfondshenlæggelse frigives inden udløbet af den i  

 § 6, stk. 2, nævnte frist.
I så fald medregnes det frigivne henlæggelsesbeløb  

 med tillæg af 5 pct. for hvert år fra henlæggelsesårets udløb og indtil  

 udløbet af det indkomstår, hvori frigivelse sker, i den skattepligtige  

 indkomst for sidstnævnte indkomstår.
 Stk. 3.  Det på konto for investeringsfond, jfr. § 5,  

 indsatte beløb tjener til sikring af det af bestemmelserne i stk. 1 og 2  

 følgende skattekrav og kan ikke forlanges udbetalt, før dette krav er  

 fyldestgjort.
§ 10.  I tilfælde af den skattepligtiges død eller  

 konkurs skal der foretages en efterbeskatning af ikke anvendte henlæggelser  

 til investeringsfonds gennem en forhøjelse af den skattepligtige indkomst for  

 henlæggelsesårene med de pågældende beløb.
Bestemmelsen i § 9, stk. 3, finder  

 tilsvarende anvendelse her.
 Stk. 2.  På tilsvarende måde forholdes, såfremt  

 erhvervsvirksomheden ophører eller afhændes, eller et selskab eller en  

 forening m. v. likvideres uden konkursbehandling, dog at  

 skatteefterbetalingen i disse tilfælde vil være at forrente med 5 pct. simpel  

 årlig rente for tiden fra udgangen af det skatteår, efterbetalingen vedrører.  

 Er henlæggelsen foretaget for indkomståret 1970 eller senere indkomstår af en  

 skattepligtig person, beregnes den nævnte rente fra udgangen af det  

 pågældende indkomstår.
 Stk. 3.  Hvor erhvervsvirksomheden afhændes eller  

 ophører, kan ministeren for skatter og afgifter eller den, han bemyndiger  

 dertil, tillade, at henlæggelsen opretholdes på de oprindelige vilkår,  

 såfremt indehaveren inden 1 år efter afhændelsen eller ophøret overtager en  

 anden virksomhed.
Stk. 4.  I tilfælde, hvor indehaveren af en  

 erhvervsvirksomhed afgår ved døden, kan ministeren for skatter og afgifter  

 eller den, han bemyndiger dertil, tillade, at henlæggelsen overtages af den  

 efterlevende ægtefælle på de for afdøde gældende betingelser, såfremt  

 virksomheden tilhørte fællesboet, og dette af den efterlevende ægtefælle  

 overtages til hensidden i uskiftet bo.
Hvor boet skiftes, kan tilsvarende  

 tilladelse meddeles en enearving efter afdøde.
§ 11.  Såfremt der - bortset fra de i §§ 9 og 10  

 nævnte tilfælde - disponeres over en henlæggelse til investeringsfond til  

 andet formål end nævnt i § 3, stk. 1, skal der foretages en efterbeskatning  

 gennem forhøjelse af den skattepligtige indkomst for henlæggelsesåret med det  

 pågældende beløb, og det herved fremkomne skatteefterkrav vil være at  

 tilsvare med et tillæg på 100 pct.
Eventuelle yderligere midler, der indestår  

 på konto for investeringsfond vedrørende henlæggelsesåret, tjener til sikring  

 af dette krav.
 § 12.  Forlods afskrivning efter denne lov  

 sidestilles, hvor andet ikke er foreskrevet, med skattemæssige afskrivninger,  

 der foretages efter lov om skattemæssige afskrivninger m. v.
§ 13.  Bogførings- eller regnskabspligtiges regnskaber  

 skal for henlæggelsesåret og følgende år opstilles således, at de indeholder  

 de posteringer, der er fornødne af hensyn til kontrollen med foretagne  

 henlæggelser til investeringsfonds og med henlæggelsernes behørige  

 anvendelse.
Nærmere regler herom fastsættes af ministeren for skatter og  

 afgifter.
For andre skattepligtiges vedkommende skal tilsvarende oplysninger  

 meddeles i et af ministeren for skatter og afgifter anordnet skema, der  

 vedlægges selvangivelsen.
 § 14.  Overdragelse, pantsætning eller andre  

 retshandler med hensyn til foretagne indskud på en konto for investeringsfond  

 kan ikke finde sted, ligesom indskuddene ej heller kan gøres til genstand for  

 kreditorforfølgning, jfr. dog § 10.
 § 15.  Renter, der tilskrives en konto for  

 investeringsfond, kan hæves i overensstemmelse med de af vedkommende  

 pengeinstitut fastsatte regler herom.
 § 16.  Foretagne henlæggelser til investeringsfonds  

 kan ikke fradrages ved opgørelsen af den skattepligtige formue.
 Stk. 2.  Det på en konto for investeringsfond  

 indestående beløb medregnes ved opgørelsen af den skattepligtige formue med  

 det fulde beløb.
 § 17.  (* 16) Er indskud på konto for investeringsfond  

 foretaget med 70 pct. henholdsvis 50 pct. af henlæggelsen, jfr. § 5, stk.  

 2-3, og statuerer ligningskommissionen, at det aflagte regnskab ikke kan  

 danne grundlag for skatteansættelsen, jfr. § 5, stk. 4, indrømmes fradrag for  

 investeringsfondshenlæggelse med et beløb lig indskuddet på kontoen.
Stk. 2.  Den skattepligtige kan i de i stk. 1 nævnte  

 tilfælde inden en måned efter datoen for ligningskommissionens afgørelse  

 meddele, at han ønsker helt at opgive at foretage henlæggelse for det  

 pågældende henlæggelsesår, eller at han ønsker den foretagne henlæggelse  

 opretholdt i fuldt omfang.
I førstnævnte tilfælde har han, når  

 indkomstansættelsen er reguleret i overensstemmelse med den fremsatte  

 begæring, krav på at få frigivet det foretagne indskud på kontoen.
I  

 sidstnævnte tilfælde skal han inden en måned fra datoen for  

 ligningskommissionens afgørelse ved yderligere indbetaling bringe det samlede  

 indskud på kontoen op på et beløb lig den foretagne henlæggelse; denne  

 indbetaling skal ske uden hensyn til klage over ligningskommissionens  

 afgørelse.
 Stk. 3.  Et i medfør af bestemmelsen i stk. 2 foretaget  

 yderligere indskud på en konto for investeringsfond betragtes som foretaget  

 samtidig med det oprindelige indskud for det pågældende henlæggelsesår.  

 Forrentning begynder dog først ved indskuddets foretagelse.
 § 18.  Ministeren for skatter og afgifter bemyndiges  

 til at fastsætte de nærmere regler for pengeinstitutternes medvirken ved  

 ordningen og for tilsynet med de i pengeinstitutterne oprettede konti for  

 investeringsfonds.
 Stk. 2.  Ministeren for skatter og afgifter fastsætter i  

 øvrigt de nærmere regler for gennemførelse af denne lov og bemyndiges til at  

 afholde de hermed forbundne udgifter.
 § 18A. (* 17) En henlæggelse, som er foretaget forud for indkomståret 1970  

 af sambeskattede ægtefæller, anses for at være foretaget af den af  

 ægtefællerne, til hvis erhvervsvirksomhed henlæggelsen vil være at henføre,  

 jfr. § 4, stk. 1. Uden for de i § 10, stk. 1 og 2, omhandlede tilfælde kan  

 ægtefællerne dog i fællesskab bestemme, at henlæggelsen anvendes til forlods  

 afskrivning i den anden ægtefælles erhvervsvirksomhed.
§ 18B.
Forslag til lov om revision af bestemmelsen i lovens § 3 A, stk. 2,  

 fremsættes for folketinget i folketingsåret 1983-84.
 § 19.  Denne lov gælder ikke for Færøerne og Grønland.
---- Lov nr. 188 af 20. maj 1983, ved hvis § 1, der er foretaget indføjelse af  

 § 3, stk. 8, § 3 A, stk. 2, og § 18 A samt ændringer i § 5, stk. 1, § 8 og §  

 17, stk. 1, indeholder i § 2 følgende ikrafttrædelses- og  

 overgangsbestemmelse:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1 og 2, har virkning for anskaffelser,  

 der har fundet sted den 17. maj 1983 eller senere.
Stk. 3.  § 1, nr. 3, 4 og 5, har virkning for  

 henlæggelser for henlæggelsesåret 1983 og senere år.
For personer, hvis  

 indkomstår 1983 er udløbet inden 17. maj 1983, finder nr. 3-5 dog først  

 anvendelse for henlæggelser for henlæggelsesåret 1984 og senere år.
---- Lov nr. 201 af 25. maj 1983, ved hvis § 2, der er foretaget ændring i § 3,  

 stk. 2, indeholder i § 7, stk. 1, bl.a. følgende bestemmelse:
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere. - - - - Ministeriet for skatter og afgifter, den  

 19. august 1983 ISI FOIGHEL / Jens Drejer (* 1) Bestemmelsen i § 2, finder i den her anførte affattelse anvendelse  

 fra og med indkomståret 1983, jfr. § 2 i lov nr. 195 af 18. maj 1982.
 (* 2) For så vidt angår dræningsanlæg, gælder bestemmelsen fra og med  

 indkomståret 1976.
(* 3) I følge § 19A i lov nr. 197 af 18. maj 1982 skal anskaffelsessummen  

 for afskrivningsberettigede dræningsanlæg på jordbrugsbedrifter, bygninger og  

 installationer i sådanne bygninger, der anskaffes den 1. januar 1982 eller  

 senere, omregnes til kontantværdi.
Fra lovens ikrafttræden den 3. juni 1982  

 kan der kun frigives investeringsfondsmidler til forlods afskrivning på den  

 kontant omregnede anskaffelsessum.
I tilfælde, hvor der er frigivet  

 investeringsfondsmidler inden lovens ikrafttræden den 3. juni 1982, og hvor  

 forlods afskrivning på grund af reglen i § 19 A ikke kan foretages fuldt ud,  

 forholdes som beskrevet i § 10 i lov nr. 197 af 18. maj 1982.
 (* 4) § 3, stk. 2, i den her anførte affattelse har virkning for  

 anskaffelser, der foretages i indkomståret 1983 og senere, jfr. § 7, stk. 1,  

 i lov nr. 201 af 25. maj 1983.
 (* 5) Bestemmelsen i § 3, stk. 6, i den her anførte affattelse finder  

 anvendelse fra og med indkomståret 1983, jfr. § 9 i lov nr. 227 af 26. maj  

 1982.
 (* 6) Bestemmelsen i § 3, stk. 7, har virkning fra og med indkomståret  

 1978, jfr. § 5 i lov nr. 281 af 8. juni 1978.
 (* 7) Bestemmelsen i § 3, stk. 8, har virkning for anskaffelser, der har  

 fundet sted den 17. maj 1983 eller senere, jfr. § 2, stk. 2, i lov nr. 188 af  

 20. maj 1983.
(* 8) Bestemmelsen i § 3A, stk. 1, der træder i kraft den 1. januar 1980,  

 jfr. lov nr. 537 af 28. december 1979, har virkning for frigivelser af  

 indskudte beløb, når de anskaffelser, der er omfattet af virksomheden, eller  

 kommanditistens erhvervelse af anpart i disse har fundet sted den 1. januar  

 1980 eller senere.
Beløb, som den skattepligtige har indskudt med virkning  

 for indkomståret 1978 eller tidligere indkomstår, kan dog frigives i det  

 omfang, det godtgøres, at kommanditisten inden 4. december 1979 har indgået  

 aftale om erhvervelse af anpart i et aktiv, hvorom virksomheden inden lovens  

 ikrafttræden har indgået aftale om anskaffelsen, jfr. § 3, stk. 1 og stk. 2,  

 i lov nr. 537 af 28. december 1979.
 (* 9) Bestemmelsen i § 3A, stk. 2, har virkning for anskaffelser, der har  

 fundet sted den 17. maj 1983 eller senere, jfr. § 2, stk. 2, i lov nr. 188 af  

 20. maj 1983.
 (* 10) Bestemmelsen i § 4, stk. 1, finder i den her anførte affattelse  

 anvendelse fra og med indkomståret 1975, jfr. § 2, stk. 1, i lov nr. 444 af  

 16. september 1975.
 (* 11) Bestemmelsen i § 4, stk. 3, har virkning fra og med indkomståret  

 1983, jfr. § 2 i lov nr. 195 af 18. maj 1982.
(* 12) Bestemmelserne i § 5, stk. 1-4, i den her anførte affattelse har  

 virkning for henlæggelser for henlæggelsesåret 1983 og senere.
For personer,  

 hvis indkomstår 1983 er udløbet inden 17. maj 1983, finder bestemmelserne i §  

 5, stk. 1-4, i den her anførte affattelse dog først anvendelse for  

 henlæggelser for henlæggelsesåret 1984 og senere år, jfr. § 2, stk. 3, i lov  

 nr. 188 af 20. maj 1983.
 (* 13) Bestemmelsen i § 6, stk. 1, finder i den her anførte affattelse  

 anvendelse på henlæggelser for henlæggelsesåret 1975 og senere år, jfr. § 2,  

 stk. 2, i lov nr. 444 af 16. september 1975.
 (* 14) Bestemmelsen i § 6, stk. 2, finder i den her anførte affattelse  

 anvendelse fra og med indkomståret 1983, jfr. § 2, i lov nr. 195 af 18. maj  

 1982.
(* 15) Bestemmelsen i § 8, 3. pkt., i den her anførte affattelse har  

 virkning for henlæggelser for henlæggelsesåret 1983 og senere år.
For  

 personer, hvis indkomstår 1983 er udløbet inden 17. maj 1983, finder  

 bestemmelsen i § 8, 3. pkt., i den her anførte affattelse dog først  

 anvendelse for henlæggelser for henlæggelsesåret 1984 og senere år, jfr. § 2,  

 stk. 3, i lov nr. 188 af 20. maj 1983.
 Bestemmelsen i § 8, 4. pkt., finder anvendelse på henlæggelser for  

 henlæggelsesåret 1975 og senere år, jfr. § 2, stk. 2, i lov nr. 444 af 16.  

 september 1975.
(* 16) Bestemmelsen i § 17, stk. 1, i den her anførte affattelse har  

 virkning for henlæggelser for henlæggelsesåret 1983 og senere år.
For  

 personer, hvis indkomstår 1983 er udløbet inden 17. maj 1983, finder  

 bestemmelsen i § 17, stk 1, i den her anførte affattelse dog først anvendelse  

 for henlæggelser for henlæggelsesåret 1984 og senere år, jfr. § 2, stk. 3, i  

 lov nr. 188 af 20. maj 1983.
 (* 17) Bestemmelsen i § 18A træder i kraft den 1. januar 1970, jfr. lov  

 nr. 126 af 29. marts 1969.
