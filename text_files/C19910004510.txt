 Til Motorvejskontorer, amtskommuner, kommuner.
I henhold til råstofloven, jf.
Miljøministeriets lovbekendtgørelse nr. 108  

 af 30. januar 1989 om råstoffer, må forekomster i jorden kun indvindes  

 erhvervsmæssigt efter tilladelse fra vedkommende amtsråd, jf. lovens § 7.
 I forbindelse med råstofloven fra 1977 udsendte Vejdirektoratet til bl.a.  

 motorvejskontorer en cirkulæreskrivelse af 24. januar 1979.
I henhold til denne cirkulæreskrivelse betragtes det ikke som  

 råstofindvinding, såfremt fjernelse af grusmaterialer er fornødent til  

 gennemførelse af vejprojekter.
Dette forudsætter, at grusmaterialerne er  

 indvundet i selve vejarealet.
Grusmaterialer, som udgraves ekstra - f.eks.  

 ved at gå i dybden under den normale bundkote - er at betragte som  

 råstofindvinding.
Det samme gælder grusmaterialer indvundet udenfor selve  

 vejtraceet.
For råjordsarbejder kræves ikke tilladelse, hvis råjord skal udgraves eet  

 sted på vejstrækningen, og indbygges et andet sted eller udlægges.
Dette  

 gælder råjord udgravet i forbindelse med terrænregulering, der er et led i  

 gennemførelse af vejprojektet, forudsat at en efterbehandling af  

 udgravningsstederne er en del af projektets udførelse.
 I henhold til skrivelse af 14. oktober 1983 fra den daværende  

 Fredningsstyrelse, som administrerede råstofloven, kan der i forbindelse med  

 vejarbejder forekomme sådanne grænsetilfælde, der nødvendiggør en nærmere  

 fortolkning af bestemmelserne i ovennævnte cirkulæreskrivelse.
I sådanne tvivlstilfælde finder man det hensigtsmæssigt, at  

 vejmyndighederne forelægger sagen for de amtskommunale råstofmyndigheder,  

 inden udgravningen påbegyndes.
Såfremt der ikke kan opnåes enighed mellem  

 råstofmyndighederne og anlægsmyndigheden, kan spørgsmålet indbringes for  

 Fredningsstyrelsen - nu Skov- og Naturstyrelsen - der vil træffe afgørelse i  

 samråd med Vejdirektoratet.
 I forbindelse med nogle konkrete sager i Nordjyllands Amt og Storstrøms  

 Amt skal Skov- og Naturstyrelsen og Vejdirektoratet hermed indskærpe  

 ovennævnte regler.
Hovedreglen er altså, at indvinding af råstoffer udenfor linieføringen  

 kræver forudgående tilladelse fra vedkommende amtsråd, selvom materialerne  

 anvendes som led i vejprojektet.
Råjord og egentlige råstoffer udgravet i  

 forbindelse med terrænreguleringer, der er en integreret del af et vejanlæg,  

 kræver dog ikke tilladelse efter råstofloven, forudsat at en efterbehandling  

 af udgravningsstedet er en del af projektets udførelse.
 Indvinding af råstoffer udenfor linieføringen - eller hvis man udvinder i  

 større dybde end betinget af linieføringen - vil kræve amtskommunens  

 tilladelse i råstofloven.
 Skov- og Naturstyrelsen og Vejdirektoratet skal understrege, at det kan  

 være hensigtsmæssigt - i god tid i forhold til vejprojektet - at drøfte  

 eventuelle tvivlsspørgsmål med vedkommende amtskommune.
