Vedtaget af Folketinget ved 3. behandling den 3. december 2009 Forslag til Lov om ændring af lov om CO2-kvoter og lov om fremme af vedvarende energi1) (Kvoteregulering af luftfart og forlængelse af skrotningsordningen for vindmøller) § 1 I lov om CO2-kvoter, jf. lovbekendtgørelse nr. 348 af 9. maj 2008, som ændret ved § 18 i lov nr. 1336 af 19. december 2008, foretages følgende ændringer:
1. I fodnoten til lovens titel indsættes efter »(EU-Tidende 2004 nr.
L 338, side 18)«: », Europa-Parlamentets og Rådets direktiv 2008/101/EF af 19. november 2008 (EU-Tidende 2009 nr.
L 8, side 3) og Europa-Parlamentets og Rådets direktiv 2009/29/EF af 23. april 2009 (EU-Tidende 2009 nr.
L 140, side 63). « 2. § 2 affattes således:
 »§ 2. I denne lov forstås ved følgende:
 1) Administrerende medlemsstat: Den medlemsstat, der er ansvarlig for at administrere kvotedirektivet, for så vidt angår luftfartsoperatører.
 2) Biomasse: Brændsler, som efter bilag 1 har en CO2-udledningsfaktor på nul, og tilsvarende brændsler af biologisk oprindelse, lossepladsgas, slam og lign.
 3) CDM-kredit: En CDM-kredit er et tilgodehavende på et antal CO2-ækvivalenter, som er udstedt i medfør af Kyotoprotokollens artikel 12 og beslutninger vedtaget i henhold til FNs klimakonvention eller Kyotoprotokollen.
 4) CDM-land: Et land, som har ratificeret Kyotoprotokollen, og som ikke er nævnt i bilag B til protokollen og dermed ikke har kvantitative reduktionsforpligtelser efter protokollen.
 5) Chicagokonventionen: Konventionen angående international civil luftfart, som blev undertegnet i Chicago den 7. december 1944, fastsætter minimumskrav med henblik på at varetage sikkerhed inden for civil luftfart.
 6) CO2-ækvivalent: En mængde drivhusgas, der har samme effekt på den globale opvarmning som 1 t CO2 set over en given periode.
 7) Driftsleder: Den juridiske eller fysiske person, der ejer en produktionsenhed eller driver produktionsenheden for egen regning.
 8) Drivhusgasser: Kuldioxid (CO2), metan (CH4), lattergas (N2O), hydrofluorcarboner (HFC), perfluorcarboner (PFC) og svovlhexafluorid (SF6).
 9) Emissionsfaktor: Udledning af CO2 pr. brændselsenhed pr. ton af en vare el.lign. i forbindelse med aktiviteter omfattet af loven.
 10) Erhvervsmæssig luftfartstransportør: En operatør, der mod vederlag stiller rute- eller charterflyvninger til rådighed for offentligheden med henblik på personbefordring, godstransport eller transport af postforsendelser.
 11) Executive Board: Det organ, som FN har nedsat under Kyotoprotokollen til godkendelse af CDM-kreditter.
 12) FNs klimakonvention: De Forenede Nationers rammekonvention om klimaændringer af 9. maj 1992 (UNFCCC).
13) Fossil elproduktion: Den del af en elproduktion, der tilvejebringes ved anvendelse af fossile brændsler.
Anvendes både fossile og andre brændsler, bestemmes den fossile elproduktion pro rata.
14) Fossil kapacitet: El- eller varmekapaciteten på en produktionsenhed ved anvendelse af fossile brændsler.
Anvendes både fossile og andre brændsler, bestemmes den fossile kapacitet pro rata.
 15) Fossile brændsler: Brændsler, der er udvundet fra eller fremstillet på basis af fossilt, ikke fornybart organisk materiale, herunder kul, koks, naturgas, raffinaderigas, mineralolieprodukter, tørv og brunkul.
 16) Historiske luftfartsemissioner i EU: Den gennemsnitlige middelværdi af de årlige emissioner i kalenderårene 2004, 2005 og 2006 fra luftfartøjer, der udfører en af de luftfartsaktiviteter, som er nævnt i § 8 a.
17) I drift: En produktionsenhed eller en del heraf anses at være i drift den 1. i måneden efter det tidspunkt, hvor der første gang finder en CO2-udledning sted fra denne.
Produktionsenheder eller en del heraf, som første gang udleder CO2 efter den 31. marts 2004, anses dog først at være i drift den 1. i måneden efter det tidspunkt, hvor der første gang i forbindelse med produktion finder en CO2-udledning sted fra denne.
 18) Indfyret effekt: Den maksimale indfyrede brændselsmængde i MW eller MJ/s, som kan tilføres et anlæg.
 19) Investorland: Det land, der investerer i et projekt til generering af CDM- eller JI-kreditter, eller det land, hvor investor i et projekt til generering af CDM- eller JI-kreditter er hjemmehørende.
20) JI-kredit: En JI-kredit er et tilgodehavende på et antal CO2-ækvivalenter, som er udstedt i medfør af Kyotoprotokollens artikel 6 og beslutninger vedtaget i henhold til FNs klimakonvention eller Kyotoprotokollen.
Betegnes i kvotedirektivet som ERU.
 21) JI-land: Et land, som har ratificeret Kyotoprotokollen, og som er nævnt i bilag B til protokollen og derfor efter denne har kvantitative reduktionsforpligtelser.
 22) Kapacitet: Den maksimale produktionsevne pr. tidsenhed, jf. §§ 5-8.
23) Kvote: Bevis for retten til at udlede 1 t CO2 i en nærmere angivet periode.
Kvoter, der kun kan anvendes til dækning af emissioner fra luftfarten, betegnes sædvanligvis luftfartskvoter.
 24) Kyotoprotokollen: Klimaaftalen under klimakonventionen vedtaget den 11. december 1997 med tilhørende fortolkningsbidrag vedtaget under partskonferencer.
25) Luftfartskvoter: Kvoter, der kan anvendes til dækning af emissioner fra luftfarten.
Den samlede mængde af luftfartskvoter består af luftfartskvoter tildelt luftfartsoperatørerne, jf. § 23 c, stk. 5 og 6, luftfartskvoter, der bortauktioneres, jf. § 23 c, stk. 3 og 4, og luftfartskvoter i puljen til nye operatører og operatører med kraftig vækst, jf. § 23 c, stk. 7.
 26) Luftfartsoperatør: En person, der driver et luftfartøj på det tidspunkt, hvor det udfører en af de i § 8 a nævnte luftfartsaktiviteter, eller ejeren af luftfartøjet, hvis førstnævnte person er ukendt eller ikke er identificeret af ejeren.
 27) Procesudledning: Udledninger af CO2, som ikke er brændselsrelaterede, og som opstår som et resultat af tilsigtede eller utilsigtede reaktioner mellem materialer eller gennem deres omdannelse i en proces.
 28) Produktionsenhed: En teknisk enhed, der består af et eller flere anlæg beliggende på samme lokalitet, hvorfra der udføres de af loven omfattede aktiviteter.
 29) Produktionsrate: Faktisk produktion pr. tidsenhed, f.eks. ton pr. time el.lign.
 30) Supervisory Committee: Det organ under Kyotoprotokollen, som FN nedsætter til godkendelse af JI-kreditter.
 31) Tonkilometer: Flyvestrækning gange nyttelast, hvor flyvestrækning er storcirkelafstanden (great circle distance) mellem afgangsflyvepladsen og ankomstflyvepladsen plus et yderligere fast tillæg på 95 km og nyttelast er den samlede masse af transporteret fragt, post og passagerer.
32) Værtsland: Det land, hvor et projekt til generering af CDM- eller JI-kreditter gennemføres.« 3. Efter § 2 indsættes:
»§ 2 a.
Loven omfatter de luftfartsaktiviteter, som er nævnt i § 8 a.
Stk. 2. §§ 3-12, §§ 15-19, § 20, stk. 1 og 2, og § 20 a gælder ikke for de luftfartsaktiviteter, som er nævnt i stk. 1.« 4. Efter § 8 indsættes:
»§ 8 a.
Loven omfatter alle flyvninger, der afgår fra eller ankommer til en flyveplads i en EU-medlemsstat, jf. dog stk. 2, såfremt luftfartsoperatøren er angivet på en liste over luftfartsoperatører, der har Danmark som administrerende medlemsstat.
Listen offentliggøres af klima- og energiministeren.
 Stk. 2. Loven finder ikke anvendelse på flyvninger angivet i bilag 3.
Stk. 3. Luftfartsoperatøren er forpligtet til at overvåge og rapportere verificerede CO2-udledninger fra flyvninger omfattet af § 8 a fra den 1. januar 2010. Forpligtelsen til at returnere kvoter, jf. § 26, gælder for CO2-udledninger foretaget efter den 1. januar 2012.« 5. I § 13, stk. 1, indsættes efter »produktionsenhed«: »eller luftfartsaktiviteter«, og »jf. dog stk. 6« ændres til: »jf. dog stk. 5«.
 6. § 13, stk. 3, affattes således:
»Stk. 3. Anvendelse af en kvote, herunder en luftfartskvote, til dækning af udledninger af CO2, jf. stk. 1, sker ved returnering af kvoten, jf. § 26. Driftsledere for produktionsenheder kan ikke anvende luftfartskvoter til dækning af deres CO2-udledninger.« 7. I § 13, stk. 4, udgår », jf. dog stk. 5«.
 8. § 13, stk. 5, ophæves.
 9. I § 14, stk. 1, udgår »efter §§ 15-21«.
 10. § 19, stk. 3, 5. pkt., ophæves.
 11. I § 20, stk. 3 og 5, indsættes begge steder efter »en driftsleder«: »eller en luftfartsoperatør«.
 12. § 20, stk. 6, affattes således:
»Stk. 6. Tildelingen af kvoter, herunder luftfartskvoter, sker, ved at ministeren hvert år senest den 28. februar i tildelingsåret indsætter kvoterne på de berettigedes konti i registeret og underretter disse om tildelingen.« 13. § 21, stk. 1, affattes således:
»Bortauktionering eller salg af kvoter, herunder luftfartskvoter, varetages af klima- og energiministeren.« 14. § 23, stk. 1, affattes således:
»Klima- og energiministeren kan efter godkendelse af Europa-Kommissionen tillade, at driftsledere af produktionsenheder, der udfører en af de aktiviteter, der er nævnt i §§ 5-8, og luftfartsoperatører, der udfører en af de aktiviteter, der er nævnt i §§ 5-8 a, for en periode opretter en pulje for samme aktiviteter i Danmark.« 15. I § 23, stk. 2, indsættes efter »Driftsledere«: »og luftfartsoperatører«.
 16. I § 23, stk. 3, indsættes efter »driftslederes«: »og luftfartsoperatørers«.
 17. I § 23, stk. 3, indsættes efter »driftslederne«: »og luftfartsoperatørerne«.
 18. Efter § 23 indsættes:
»Kapitel 4 a Ansøgning om og fastsættelse og tildeling af kvoter til luftfart § 23 a.
Luftfartsoperatører kan ansøge om tildeling af luftfartskvoter efter § 23 c, stk. 5 og 6, ved at indsende deres verificerede tonkilometerdata for 2010 for de luftfartsaktiviteter, der er nævnt i § 8 a.
En ansøgning skal indgives senest den 31. marts 2011 på et ansøgningsskema anvist af ministeren.
 Stk. 2. De tonkilometerdata, som er nævnt i stk. 1, skal overvåges i overensstemmelse med § 28, stk. 2-4, og verificeres i overensstemmelse med § 29.
 Stk. 3. Tildelingen af gratis luftfartskvoter efter § 23 c, stk. 5 og 6, er baseret på benchmarks pr. verificeret tonkilometer fastsat af Europa-Kommissionen.
§ 23 b.
Luftfartsoperatører, der påbegynder en luftfartsaktivitet som nævnt i § 8 a efter den 31. december 2010, og luftfartsoperatører, hvis tonkilometerdata i gennemsnit stiger med mere end 18 pct. om året mellem 2010 og 2014, kan ansøge om tildeling af luftfartskvoter efter § 23 c, stk. 7, ved at indsende deres verificerede tonkilometerdata for 2014 for de luftfartsaktiviteter, der er nævnt i § 8 a.
En ansøgning skal indgives senest den 30. juni 2015 på et ansøgningsskema anvist af ministeren.
 Stk. 2. De tonkilometerdata, som er nævnt i stk. 1, skal overvåges i overensstemmelse med § 28, stk. 2-4, og verificeres i overensstemmelse med § 29.
 Stk. 3. Det er en forudsætning for tildeling af luftfartskvoter efter stk. 1, at aktiviteten ikke helt eller delvis er en fortsættelse af en luftfartsaktivitet, som tidligere blev udført af en anden luftfartsoperatør.
 Stk. 4. En luftfartoperatør, hvis tonkilometerdata i gennemsnit stiger med mere end 18 pct. om året mellem 2010 og 2014, kan maksimalt få 1.000.000 luftfartskvoter fra reserven, som er omtalt i § 23 c, stk. 7.
§ 23 c.
For perioden fra den 1. januar 2012 til den 31. december 2012 udgør den samlede mængde luftfartskvoter på EU-niveau 97 pct. af de historiske luftfartsemissioner i EU.
 Stk. 2. For den periode, der begynder den 1. januar 2013, og for hver efterfølgende periode udgør den samlede mængde luftfartskvoter på EU-niveau 95 pct. af de historiske luftfartsemissioner i EU ganget med antallet af år i perioden.
 Stk. 3. I 2012 bortauktioneres 15 pct. af den samlede mængde luftfartskvoter, som er nævnt i stk. 1.
 Stk. 4. Fra den 1. januar 2013 bortauktioneres 15 pct. af den samlede mængde luftfartskvoter, som er nævnt i stk. 2.
 Stk. 5. I 2012 tildeles 85 pct. af den samlede mængde luftfartskvoter, som er nævnt i stk. 1, til operatørerne.
 Stk. 6. Fra den 1. januar 2013 tildeles 82 pct. af den samlede mængde luftfartskvoter, som er nævnt i stk. 2, til operatørerne.
Stk. 7. Fra den 1. januar 2013 afsættes 3 pct. af den samlede mængde luftfartskvoter, som er nævnt i stk. 2, i en reserve til operatører, der påbegynder en luftfartsaktivitet som nævnt i § 8 a efter den 31. december 2010, og operatører, hvis tonkilometerdata i gennemsnit stiger med mere end 18 pct. om året mellem 2010 og 2014. Kvoter fra denne reserve, som ikke tildeles luftfartsoperatører, kan bortauktioneres.« 19. I § 26, stk. 1, indsættes efter »Driftslederen for en produktionsenhed«: »og luftfartsoperatøren for en luftfartsaktivitet«.
 20. I § 26, stk. 1, indsættes efter »CO2-udledning fra produktionsenheden«: »eller fra luftfartsaktiviteten«.
 21. I § 26, stk. 2, indsættes to steder efter »driftslederen«: »eller luftfartsoperatøren«.
 22. I § 26, stk. 3, indsættes som 3. og 4. pkt.:
»For perioden fra den 1. januar 2012 til den 31. december 2012 kan luftfartsoperatører anvende CDM- og JI-kreditter for op til 15 pct. af det antal kvoter, som de er forpligtet til at returnere.
For efterfølgende perioder nedsættes andelen af kreditter, som kan anvendes til returnering, fra 15 pct. til 1,5 pct.« 23. I § 26, stk. 4, indsættes efter »returnerer driftslederen«: »og luftfartsoperatøren«.
 24. I § 26, stk. 5, indsættes efter »om driftslederens«: »og luftfartsoperatørens«.
 25. I § 26 a, stk. 1, ændres »§ 26, stk. 1 eller 2« til: »§ 26, stk.1, 2 eller 3«.
 26. § 28, stk.1, affattes således:
»Driftslederen og luftfartsoperatøren er forpligtet til løbende at overvåge CO2-udledningen fra produktionsenheder eller luftfartsaktiviteter, som denne er ansvarlig for.
Udledningen kan enten beregnes eller måles.« 27. I § 28, stk. 2, indsættes efter »Overvågningen«: »af CO2-udledningen og tonkilometerne«.
 28. I § 28, stk. 3, indsættes efter »den konkrete produktionsenhed«: »eller luftfartsaktivitet«.
 29. I § 28, stk. 3, indsættes efter »driftslederen«: »og luftfartsoperatøren«.
 30. I § 28, stk. 4, indsættes efter »produktionsenhedens«: »eller luftfartsaktivitetens«.
 31. I § 29, stk. 1, indsættes som 2. pkt.:
»Overvågningen af tonkilometer efter § 23 a, stk. 2, skal årligt verificeres af en uafhængig virksomhedsverifikator, som er godkendt hertil af klima- og energiministeren.« 32. I § 29, stk. 2, indsættes efter »udledninger af CO2«: »eller tonkilometer«.
 33. I § 29, stk. 3, indsættes efter »CO2-udledningerne«: »eller tonkilometerne«.
 34. § 30 affattes således:
 »§ 30. En driftsleder eller luftfartsoperatør, hvis produktionsenhed eller luftfartsaktiviteter er omfattet af loven, er ansvarlig for årligt senest den 31. marts at rapportere verificerede CO2-udledninger for det foregående år fra produktionsenheder eller luftfartsaktiviteter, som denne er ansvarlig for, til klima- og energiministeren og til det register, som er nævnt i § 24.
 Stk. 2. Rapporteringen fra hver driftsleder skal omfatte følgende oplysninger for hver produktionsenhed:
 1) Identifikationsdata for produktionsenheden.
 2) Aktivitetsdata, emissionsfaktorer, oxidationsfaktorer, samlede udledninger og usikkerhed for opgørelsen for hver af de af loven omfattede aktiviteter, der udføres på produktionsenheden.
 Stk. 3. Rapporteringen fra hver luftfartsoperatør skal ske på et standardskema, der er anvist af ministeren.
Stk. 4. Hvis en driftsleder eller en luftfartsoperatør ikke rapporterer efter stk. 1, kan ministeren fastsætte produktionsenhedens eller luftfartsaktivitetens CO2-udledning.
Ministerens fastsættelse af udledningen har samme retsvirkning som en verificeret rapportering efter stk. 1. Omkostningerne i forbindelse med fastsættelsen, herunder omkostninger til eventuel sagkyndig bistand, påhviler driftslederen eller luftfartsoperatøren.
 Stk. 5. En driftsleder eller luftfartsoperatør kan ikke afhænde kvoter, herunder luftfartskvoter, gennem registeret, jf. § 24, før den verificerede rapportering efter stk. 1-3 er foretaget eller en endelig udledning er fastsat af ministeren efter stk. 4.
 Stk. 6. Ministeren kan fastsætte nærmere regler om rapporteringen efter stk. 1-3.
Stk. 7. Ministeren kan videregive de indrapporterede oplysninger til en anden offentlig myndighed med de begrænsninger, der følger af lovgivningen.« 35. § 31, stk. 1, affattes således:
»Såfremt en driftsleder eller en luftfartsoperatør ikke har overholdt sin forpligtelse efter § 26, pålægger klima- og energiministeren driftslederen eller luftfartsoperatøren at betale en afgift til statskassen.
Afgiften udgør et beløb svarende til 100 euro for hver ton CO2, som er udledt uden returnering af kvoter eller kreditter, jf. § 26 og § 26 a.« 36. I § 31, stk. 5, indsættes efter »driftslederen«: »og luftfartsoperatøren«.
 37. § 31, stk. 6, affattes således:
»Stk. 6. For betaling af afgift efter loven hæfter driftslederen eller luftfartsoperatøren.
Hvis denne ikke er ejer af produktionsenheden eller luftfartøjet, hæfter ejeren solidarisk med driftslederen eller luftfartsoperatøren for afgiftens betaling.
Hvis driftslederen eller luftfartsoperatøren ikke driver produktionsenheden eller luftfartøjet for egen regning, hæfter den, der driver aktiviteten for egen regning, solidarisk med driftslederen eller luftfartsoperatøren for afgiftens betaling.« 38. Efter § 31 indsættes:
»§ 31 a.
Hvis en luftfartsoperatør ikke opfylder kravene i denne lov og andre håndhævelsesforanstaltninger ikke har kunnet sikre opfyldelsen, kan klima- og energiministeren anmode Europa-Kommissionen om at træffe afgørelse om at nedlægge driftsforbud over for den pågældende luftfartsoperatør.
Stk. 2. En luftfartsoperatør kan forlange, at klima- og energiministerens beslutning om at anmode Europa-Kommissionen om at træffe beslutning som angivet i stk. 1 indbringes for domstolene som angivet i § 11, stk. 3, inden anmodningen fremsendes til Europa-Kommissionen.
Meddelelse af en beslutning efter stk. 1 skal indeholde oplysninger om adgangen til at begære domstolsprøvelse og fristen herfor.
Stk. 3. Klima- og energiministeren sikrer, at Europa-Kommissionens beslutninger om at nedlægge driftsforbud over for bestemte luftfartsoperatører håndhæves på dansk territorium.« 39. I § 32, stk. 1, indsættes efter »driftsledernes«: »og luftfartsoperatørernes«.
 40. I § 32, stk. 2, indsættes efter »Driftsledere«: »og luftfartsoperatører«.
 41. I § 33 indsættes efter stk. 1 som nyt stykke:
»Stk. 2. Klima- og energiministerens udgifter til tildeling af kvoter til luftfartsoperatører efter §§ 23 a-23 c, behandling og afgørelse af sager vedrørende overvågning, verifikation og rapportering vedrørende luftfartsoperatører efter §§ 28-30, afgørelse om afgiftsbetaling efter § 31 og tilsyn efter § 32, stk. 1, påhviler luftfartsoperatører omfattet af loven.« 42. § 33, stk. 2, der bliver stk. 3, affattes således:
»Stk. 3. Klima- og energiministeren fastsætter regler om driftslederens og luftfartsoperatørens betaling af udgifter nævnt i stk. 1 og 2.« 43. I § 34, stk. 3, indsættes efter nr. 2 som nyt nummer:
»3) Ministerens afgørelser truffet efter § 23 a, stk. 1 og 3, og 23 b, stk. 1 og 2.« 44. I § 35 a, stk. 1, indsættes efter »anlæg,«: »luftfartøjer,«.
 45. Som bilag 3 indsættes:
 a) Flyvninger, der udføres udelukkende med det formål at transportere en regerende monark og dennes nærmeste familie, statsoverhoveder, regeringschefer eller ministre fra et tredjeland på officiel tjenesterejse, når dette formål fremgår af en relevant statusindikator i flyveplanen.
 b) Militære flyvninger, der udføres af militærfly, og toldmyndighedernes og politiets flyvninger.
 c) Eftersøgnings- og redningsflyvninger, brandslukningsflyvninger, humanitære flyvninger og medicinske nødflyvninger, der er godkendt af den relevante kompetente myndighed.
 d) Flyvninger, der udelukkende udføres efter visuelflyvereglerne som defineret i bilag 2 til Chicagokonventionen.
 e) Flyvninger, der afsluttes på den flyveplads, hvorfra luftfartøjet er startet, og som ikke indebærer nogen mellemlanding.
 f) Træningsflyvninger, der udføres udelukkende med det formål at opnå et certifikat eller, hvis der er tale om flyvebesætningsmedlemmer, en rating af certifikat, når dette fremgår af en passende bemærkning i flyveplanen, forudsat at flyvningen ikke tjener til transport af passagerer eller fragt eller til positionering eller transport af luftfartøjet.
 g) Flyvninger, der udføres udelukkende som led i videnskabelig forskning eller med det formål at kontrollere, afprøve eller certificere et luftfartøj eller udstyr, uanset om dette er luftbåret eller jordbaseret.
 h) Flyvninger, der udføres med luftfartøjer med en højst tilladt startmasse på under 5.700 kg.
 i) Flyvninger, der udføres inden for rammerne af forpligtelser til offentlig tjeneste, som i henhold til forordning (EØF) nr. 2408/92 pålægges ruter i regionerne i den yderste periferi som defineret i artikel 299, stk. 2, i EF-traktaten, eller på ruter, hvor den udbudte kapacitet ikke overstiger 30.000 sæder pr. år.
j) Flyvninger, som, hvis det ikke var for dette litra, ville falde ind under denne aktivitet, og som foretages af en erhvervsmæssig lufttransportoperatør, der enten  i tre på hinanden følgende perioder på 4 måneder foretager under 243 flyvninger pr. periode eller  foretager flyvninger med samlede årlige emissioner på under 10.000 t.« § 2 I lov nr. 1392 af 27. december 2008 om fremme af vedvarende energi, som ændret ved lov nr. 509 af 12. juni 2009, foretages følgende ændringer:
 1. I § 42, stk. 4, ændres »den 31. december 2010« til: »den 31. december 2011«, og »den 15. december 2010« ændres til: »den 15. december 2011«.
 2. I § 42, stk. 6, ændres »den 31. december 2010« til: »den 31. december 2011«.
§ 3 Stk. 1. Loven træder i kraft den 31. december 2009.
Stk. 2. Klima- og energiministeren pålægger driftsledere, der udfører aktiviteter, som i medfør af direktiv 2009/29/EF eller i medfør af beslutning truffet efter artikel 24 i direktiv 2003/87/EF omfattes af kvoteordningen fra 2013, at indsende dokumenterede og verificerede oplysninger om deres CO2-udledning inden den 30. april 2010. Ministeren fastlægger, hvilke data der skal indrapporteres.
Udgifterne til indrapportering afholdes af driftslederen.
Folketinget, den 3. december 2009 Thor Pedersen / Jens Vibjerg 1) Loven gennemfører Europa-Parlamentets og Rådets direktiv 2008/101/EF af 19. november 2008 (EU-Tidende 2009 nr.
L 8, side 3) og Europa-Parlamentets og Rådets direktiv 2009/29/EF af 23. april 2009 (EU-Tidende 2009 nr.
L 140, side 63).
