Skriftlig fremsættelse (10. december 2003) Fødevareministeren  

  

 (Mariann Fischer Boel):
 Herved tillader jeg mig for Folketinget at fremsætte:
Forslag til lov om  

 landbrugsejendomme (Lovforslag nr.
L 113).
Formålet med lovforslaget er at forenkle og præcisere  

 reglerne om erhvervelse mv. af landbrugsejendomme og landbrugsjord.
Loven  

 skal  

 erstatte den hidtidige landbrugslov, idet der samtidig sker en fokusering af  

 lovens regler på erhvervelse og struktur.
 Lovforslaget skal ses i sammenhæng med 2 andre lovforslag,  

 nemlig lov om drift af landbrugsjorder og lov om hold af dyr.
De 3 love skal alle tilstræbe en bæredygtig udvikling i  

 landbruget.
Det er fortsat en målsætning at opretholde en betydelig  

 landbrugsproduktion, og erhvervet skal derfor have gode muligheder for at  

 tilpasse strukturen til de nye markedsvilkår og til de forventede ændringer i  

 teknologiske og andre vilkår.
Der har været nedsat et udvalg, som skulle se på behovet og  

 mulighederne for forenklinger i jordlovgivningen.
Udvalget afgav sin  

 betænkning  

 i juli 2003, og forslaget til lov om landbrugsejendomme bygger i vid  

 udstrækning på udvalgets forslag.
 Lovforslaget indeholder en række forenklinger og lempelser i  

 forhold til den gældende landbrugslov, og en præcisering af lovteksten skaber  

 klarhed over, i hvilke situationer en påtænkt disposition kan gennemføres  

 uden  

 tilladelse fra jordbrugskommissionerne.
 Loven har bl.a. til formål at sikre en forsvarlig og  

 flersidig anvendelse af landbrugsejendomme under hensyn til  

 jordbrugsproduktion, natur, miljø og landskabelige værdier.
Der er således tale om en flersidig anvendelse, hvor der kan  

 tages hensyn til både natur, miljø og bevarelse af landskabelige værdier.
Der  

 gives mulighed for, at ejeren kan drive landbrugsejendommen erhvervsmæssigt  

 eller lade jorderne overgå mere eller mindre til naturformål.
Også behovet  

 for  

 arealer til rekreativ anvendelse kan bedre tilgodeses.
På baggrund af overvejelserne i udvalget lægges der i  

 forslaget op til, at visse fonde, der har til formål at støtte almennyttige  

 naturbeskyttelsesformål, kan erhverve en landbrugsejendom f.eks. til  

 naturformål.
Det er hensigten, at der skal fastsættes regler om, at der skal  

 være fuld åbenhed om disse fondes formål, ledelse, regnskab, aktiviteter m.v.  

 Der lægges også op til, at ejere af vandforsyningsanlæg kan købe  

 landbrugsjord  

 til drikkevandsbeskyttelse.
Forslaget giver også større råderum for den enkelte landmand  

 med hensyn til at følge med i strukturudviklingen, idet der dog opretholdes  

 visse areal-, afstands- og antalgrænser.
Det gælder med hensyn til  

 erhvervelse,  

 sammenlægning og samdrift af landbrugsejendomme.
Det foreslås således, at landmanden kan erhverve  

 landbrugsejendomme inden for en arealgrænse på 400 ha uden begrænsning i  

 antal  

 ejendomme.
Hvis landmanden derimod ikke kommer til at eje mere end 4  

 landbrugsejendomme, vil der ikke være nogen øvre arealbegrænsning.  

 Ejendommene  

 skal ligge inden for en luftlinieafstand af 10 km fra landmandens bopæl,  

 hvilket betyder en stor forenkling.
 Bygningerne på de erhvervede ejendomme kan fraskilles,  

 bortset fra det bygningssæt, hvorfra bopælspligten opfyldes.
 Adgangen for de såkaldte § 20-selskaber til at købe  

 landbrugsejendomme lempes, idet der åbnes op for, at både landmanden i  

 selskabet og investorerne kan eje deres aktier eller anparter i en  

 holdingkonstruktion, og kredsen af investorer udvides med samlever,  

 søskendebørn og svigerforældre.
 Samdrift af landbrugsejendomme, der lovligt ejes af samme  

 ejer, skal kunne ske uden begrænsning med hensyn til areal, afstand og antal  

 ejendomme.
For forpagtning til samdrift foreslås en grænse på enten 500  

 ha eller 5 landbrugsejendomme (uden arealbegrænsning), dog således at en  

 landmand altid kan forpagte arealer fra 2 landbrugsejendomme udover, hvad  

 denne  

 ejer.
Der gælder derimod ikke nogen afstandsgrænse for forpagtning.
Ved sammenlægning af landbrugsejendomme foreslås en  

 arealgrænse for den enkelte ejendom på 200 ha.
Det betyder, at en landmand,  

 der  

 ejer 4 ejendomme, i princippet kan supplere hver af disse op til 200 ha.
Afstandsgrænsen ved sammenlægning foreslås som nu at være på  

 2 km, men beregnet som luftlinieafstand.
Dette giver både en liberalisering  

 og  

 en administrativ lettelse.
Samtidig betyder det, at sammenlægning ikke  

 begrænses, fordi der f.eks. er for megen trafik på den korteste vej fra  

 ejendommens  

 bolig ud til de lodder, der ønskes sammenlagt med ejendommen.
 Reglerne om fortrinsstilling foreslås også forenklet,  

 således at landmænd, der ejer over 30 ha, men under 70 ha, kun kan gøre krav  

 på  

 fortrinsstilling op til 70 ha forud for landmænd, der vil blive ejer af mere  

 end 200 ha.
Endelig foreslås en ændring, der betyder ligestilling mellem  

 mænd og kvinder.
Med denne ændring vil en ægtefælle kunne erhverve en  

 landbrugsejendom, uden at der ved erhvervelsesbetingelserne (højst 400 ha  

 eller  

 højst 4 ejendomme) skal medregnes landbrugsejendomme, som den anden ægtefælle  

 er ejer af.
Herved sker der også en ligestilling mellem samlevere og  

 ægtefæller  

 i forhold til lovens erhvervelsesregler.
Om administrationen foreslås det i lovforslaget, at  

 jordbrugskommissionerne opretholdes indtil videre.
Det foreslås samtidig, at  

 der til varetagelse af natur- og miljøhensyn sker en udvidelse af  

 kommissionen  

 med 2 medlemmer, der udpeges af amtsrådet efter indstilling fra Friluftsrådet  

 og Danmark Naturfredningsforening.
Den hidtidige vetoret foreslås afskaffet,  

 og  

 i tilfælde af uenighed er formandens stemme afgørende ved stemmelighed.
 Endvidere foreslås, at betydelig flere sager om  

 sammenlægning, udstykning og ophævelse af landbrugspligt kan gennemføres på  

 baggrund af en erklæring fra en praktiserende landinspektør.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets velvillige behandling.
