 Direktoratets bekendtgørelse nr. 836 af 12. december 1990 om tilsynet med  

 de anerkendte arbejdsløshedskassers økonomi og regnskabsvæsen m.v. er ændret  

 ved bekendtgørelse nr. 1214 af 28. december 1992.
 Som følge heraf ændres direktoratets vejledning af 25. januar 1991  

 således:
 Teksten under afsnit 2. Medlemsbidrag til staten (bekendtgørelsens §  

 11) erstattes af følgende:
 »2.1. Indbetaling af medlemsbidraget (stk. 1, 4 og 5).
Medlemsbidraget til staten skal indbetales månedsvis bagud på  

 direktoratets konto i Danmarks Nationalbank senest den 10. i den  

 efterfølgende måned.
For eksempel skal bidraget for januar måned indbetales  

 den 10. februar.
 Hvis medlemsbidraget ikke indbetales rettidigt, tilskrives beløbet en  

 rente på 11/2 pct. pr. påbegyndt måned fra forfaldsdagen, indtil beløbet  

 indbetales.
2.2. Opgørelse af medlemsbidraget (stk. 2.) Medlemsbidraget til staten skal beregnes på grundlag af det registrerede  

 antal betalende medlemmer pr. den 1. i måneden.
For eksempel skal bidraget  

 for januar måned, der indbetales den 10. februar, beregnes på grundlag af det  

 registrerede antal betalende medlemmer den 1. januar.
 2.3. Regulering af medlemsbidraget (stk. 3, 6 og 7).
 Medlemstallet og dermed medlemsbidraget til staten skal med  

 tilbagevirkende kraft reguleres for indmeldelser, overflytninger og  

 sletninger, der har virkning for den 1. i hver måned, og som berører  

 tidligere afregnede medlemsbidrag til staten.
Reguleringer af medlemsbidraget skal udlignes i forbindelse med aflæggelse  

 af årsregnskabet via mellemregningen med direktoratet.
Reguleringer i årets  

 løb, kan ske ved de månedsvise indbetalinger, eller eventuelt kvartalsvis.
 Enhver regulering skal specificeres på antal, bidragssatser og de måneder,  

 reguleringen vedrører.
Tilbagebetaling af medlemsbidrag efter at årsregnskabet er aflagt, skal  

 ske ved fremsendelse af særskilt anmodning bilagt dokumentation.« Teksten under afsnit 3. Tilbagebetalingskrav (bekendtgørelsens §  

 13) erstattes af følgende:
»3.1. Registrering og afregning af tilbagebetalingskrav Alle tilbagebetalingskrav skal registreres i kassens finansbogholderi, men  

 detaljeringsgraden er forskellig efter, om kassen har krav på refusion eller  

 ej.
Hvis kassen ikke har krav på refusion fra statskassen, skal beløbet  

 indbetales til Danmarks Nationalbank senest den 20. i måneden efter, at der  

 er truffet afgørelse om tilbagebetaling, eller tilbagebetalingsbeløbet er  

 gjort op.
Specifikation med de oplysninger, der er nævnt i stk. 3, fremsendes  

 samtidig med afregningen til direktoratet.
Såfremt en tidligere afregnet  

 fejludbetaling ændres til fordel for kassen, kan der foretages modregning.  

 Ved modregning, skal det af specifikationen fremgå, hvornår beløbet  

 oprindeligt er afregnet, samt årsagen til modregningen.
 Hvis kassen har krav på refusion, skal kravet registreres med de  

 oplysninger, der er nævnt i stk. 4.
Tilbagebetalingskrav, der ikke er overdraget til inddrivelse af  

 Hypotekbanken, skal anføres i en specifikation til årsregnskabet.
De i stk. 4  

 nævnte oplysninger skal være indeholdt i specifikationen.
Det gælder også  

 krav, der er opstået og/eller indfriet i regnskabsåret.
 Hvis det af bogholderimæssige grunde ikke er muligt at isolere krav, der  

 ikke er overført til Hypotekbanken, på den årlige specifikation til  

 direktoratet, skal det tydeligt fremgå af specifikationen, hvilke krav kassen  

 selv administrerer, og hvilke krav der er overført til Hypotekbanken.
 Indkomne afdrag på tilbagebetalingskrav, der ikke er overdraget til  

 Hypotekbanken, skal indbetales til Danmarks Nationalbank senest den 20. i  

 måneden efter, at afdraget er indgået.
 Afdrag på tilbagebetalingskrav, som kassen modtager efter, at sagen er  

 overdraget til Hypotekbanken, skal straks afregnes til Hypotekbanken.  

 Tilsvarende gælder beløb, som kassen har modregnet efter oversendelsen.
Beløb, der indgår på tilbagebetalingskrav, der er overdraget til  

 Hypotekbanken, afregnes direkte fra Hypotekbanken til direktoratet.
Kassen  

 vil særskilt modtage oplysninger fra Hypotekbanken om bevægelser vedrørende  

 den enkelte debitor.
3.2. Procesrenter Hvis kassen efter en retssag får krav på procesrenter af  

 tilbagebetalingskravet, skal renterne tilskrives løbende eller senest i  

 forbindelse med afslutningen af årsregnskabet pr. 31. december.
 Procesrenter skal tilskrives uanset, om der er afdraget på gælden i årets  

 løb eller ej.
 Tilskrivningen sker ved, at debitorsaldoen og tilsvarssaldoen opskrives  

 med de påløbne procesrenter.
 Eventuelle procesrenter skal således fremgå af specifikationen af det  

 enkelte tilbagebetalingskrav og være indeholdt i restgælden (saldoen) ved  

 årets udgang.
 Indkomne procesrenter på krav, der ikke er overdraget til  

 Hypotekbanken, skal indbetales til Danmarks Nationalbank senest den 20. i  

 måneden efter, at beløbet er indgået.
Standardblanket til brug for afregning af beløb efter § 13 udsendes af  

 direktoratet.« I afsnit 4. Administration udført af andre (bekendtgørelsens § 15)  

 , punkt 4.6. Sikkerhedsstillelse for medlemskontingent til kassen (stk.  

 8) første afsnit, erstattes »seneste kvartal« med »den  

 seneste måned«.
