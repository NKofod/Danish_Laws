 1. Indledning:
 20. almindelige vurdering af samtlige faste ejendomme  

 i landet finder sted pr. 1. januar 1996 og sker efter reglerne i  

 lovbekendtgørelse nr. 876 af 18 . oktober 1994 af lov om vurdering af landets  

 faste ejendomme, som ændret ved § 5 i lov nr. 1113 af 21. december 1994.
 Ifølge skattestyrelsslovens § 13 skal Told- og Skattestyrelsen forud for  

 den almindelige vurdering udarbejde en plan for vurderingens forløb og for  

 fremgangsmåden ved udøvelsen af Told- og Skattestyrelsens tilsyn med  

 vurderingsmundighederne.
 Told- og Skattestyrelsen udarbejder desuden anvisninger til  

 vurderingsmyndighederne (vurderingsrådene og skyldrådene) og  

 vurderingssekretariaterne om fremgangsmåde, tilrettelæggelse og gennemførelse  

 af ejendomsvurderingen.
 Vurderingsplanen forlægges Ligningsrådet til godkendelse.
 Tilrettelæggelsen af ejendomsvurderingen skal i videst muligt omfang  

 sikre, at ansættelsen sker ensartet og korrekt på grundlag af ejendommenes  

 tilstand og prisforholdene pr. 1. januar 1996, således at  

 ejendomsvurderingerne er i overensstemmelse med ejendommenes aktuelle  

 markedsværdi.
 Vurderingen skal gennemføres efter såvel de materielle som de formelle  

 regler på vurderingsområdet.
Vurderingsmyndigheder og sekretariater skal fortsat fungere i et godt  

 samspil og i forhold til borgerne og virksomhderne optræde og fungere som en  

 helhed, og den enkelte sag skal gennemføres hurtigst muligt.
Der henvises til  

 vurderingsloven med tilhørende bekendtgørelser nr. 972 af 1. december 1994 om  

 forretningsorden for vurderingsråd og nr. 973 af 1. december 1994 om  

 forretningsorden for skyldråd.
 Ved vurderingsmyndighdernes informations- og instruktionsvirksomhed skal  

 det tilstræbes, at reglerne for vurderingen gøres forståelige for ejerne, så  

 vurderingssystemet opfattes retfærdigt.
 Ligningsrådet fastlægger retningslinier for Told- og Skattestyrelsens  

 administration på vurderingsområdet og udøver sammen med styrelsen tilsyn med  

 vurderingen og de lokale vurderingsmyndigheders virksomhed.
2. Den lokale vurderingsopgave 2.1. Vurderingsrådenes ansættelse Som vurderingsmyndighed i første instans værdiansætter vurderingsrådet  

 efter reglerne i vurderingsloven alle vurderingspligtige ejendomme i  

 vurderingskredsen, og vurderingsrådet foretager de efter vurderingsloven  

 nødvendige ansættelser og fordelinger.
 Bygninger på fremmed grund kan dog forbigås, hvis deres værdi ikke skønnes  

 at overstige 100.000 kr.
 Følgende fordelinger skal foretages uden særlig anmodning:
 Følgende fordelinger skal foretages efter anmodning:
Ved den almindelige vurdering pr. 1. januar 1996 skal der ske en  

 gennemgang af samtlige ejendomme.
Arbejdet med enkeltansættelser skal  

 afsluttes, såldes at samtlige ansættelser er godkendt og indberettet af  

 vurderingssekretariatet til vurderingssystemet senest den 12. juli 1996.
2.2. Særlig indsats 20. almindelige vurdering er sidste almindelige  

 vurdering, hvor der skal ske enkeltvis gennemgang af samtlige ejendomme.
Ved  

 overgangen til årlige vurderinger i 1998 er det forudsat, at kun 25 % af  

 ejendommene udtages til særlig gennemgang. 20. almindelige vurdering er  

 samtidig den første vurdering, hvor der udsendes en forbedret ejermeddelelse  

 med egentlig specifikation af ejendomsværdien.
Det er et afgørende mål for den 20. almindelige vurdering at få  

 registreret alle vurderingsrelevante oplysninger.
Dette er et nødvendigt  

 grundlag for vurderingen før overgangen til årlige vurderinger i 1998, hvor  

 kun en del af ejendommene gennemgås særskilt - med kortere tid til rådighed.
 Den udvidede ejermeddelelse og de kommende årlige vurderinger nødvendiggør  

 således, at oplysninger, som er relevante for vurderingen, registreres i det  

 omfang, de ikke er tilgængelige i de eksisterende registre.
2.3. Den lokale vurderingsplan Fra den 1. januar 1996 har vurderingsrådet pligt til at udfærdige en  

 vurderingsplan.
Vurderingsplanen skal omfatte perioden 1. januar til 31.  

 december 1996.
 Vurderingsrådet skal vedtage vurderingsplan og fastlægge  

 vurderingsniveauer i vurderingskredsen på grundlag af de af Ligningsrådet og  

 Told- og Skattestyrelsen givne retningslinier og anvisninger.
I vurderingsplanen skal også vurderingssekretariatets bemyndigelse  

 fastlægges.
Vurderingsplanen skal i øvrigt tilpasses de lokale forhold og kan  

 udover de i loven fastsatte forhold indeholde overordnede beslutninger og mål  

 for vurderingsrådet.
 Ved fastlæggelsen af vurderingsniveauer skal vurderingsrådet bl.a.  

 godkende følgende:
- inddelingen i grundværdiområder, - fastlæggelse af vurderingsprincipper for det enkelte område, - fastlæggelse af prisgrupper i områder, hvor byggeretsprincippet  

 anvendes, - områdepriser for samtlige grundværdiområder, - evt. inddeling i lokalkorrektionsområder (kun ejendomme med  

 vurderingsforslag), - lejeværdier og kapitalisationsfaktorer vedrørende  

 beboelsesudlejningsejendomme og erhvervsejendomme og - »tillægsparcelværdiprocenter« for landbrugsejendomme.
 Told- og Skattestyrelsen, Kommunernes Landsforening, Københavns Kommune og  

 Frederiksberg Kommune har i fællesskab udarbejdet en vejledende  

 indholdsskitse til lokal vurderingsplan, som vurderingsrådene og -  

 sekretariaterne kan tage udgangspunkt i ved udarbejdelse af planen.
2.4. Vurderingssekretariaterne Kommunen yder vurderingsrådet kontormæssig bistand.
Der henvises til  

 cirkulære nr. 214 af 1. december 1994 om kommunernes sekretariatsbistand i  

 henhold til § 39 A i lov om vurdering af landets faste ejendomme.
 Sagsbehandlingen ved vurderingen af enkeltejendomme - borset fra  

 besigtigelser - foretages af det kommunale vurderingssekretariat på  

 vurderingsrådets ansvar og i dettes navn på grundlag af de maskinelle forslag  

 og de af vurderingsrådet godkendte niveauer og principper.
 Vurderingssekretariatet kan kun sammen med vurderingsrådet eller mindst et  

 medlem af vurderingsrådet deltage i besigtigelser, og kun såfremt det findes  

 påkrævet.
 Vurderingssekretariatet varetager i øvrigt alle under et sekretariat  

 hørende opgaver, herunder udarbejdelse af oplæg vedrørende områder, niveauer  

 m.v.
2.5. Bemyndigelse Herudover kan vurderingssekretariatet efter bemyndigelse udføre særligt  

 afgrænsede opgaver på vurderingsrådets vegne, hvor dette vil gøre  

 arbejdsdelingen mellem sekretariat og vurderingsråd mere fleksibel.
 Delegationen kan f.eks. omfatte berigtigelse af rent tekniske fejl, mens  

 egentlig skønsudøvelse og besigtigelser ikke kan delegeres.
3. Den regionale vurderingsopgave 3.1. Skyldrådenes opgaver Det er skyldrådenes opgave i samarbejde med told- og skatteregionen at  

 vejlede vurderingsrådene ved vurderingen samt at påkende klager over  

 vurderingsrådenes ansættelser og fordelinger.
Det samlede skyldråd skal gennem klagebehandlingen og vejledningen af  

 vurderingsrådene sikre, at skyldkredsens vurderingsniveau er korrekt, og at  

 der er ensartethed i vurderingerne.
Skyldrådsformanden har i denne henseende  

 et særligt ansvar.
 Skyldrådene medvirker endvidere ved behandlingen af landsskatteretssager  

 med erklæringer og oplysning af sagerne.
3.2. Told- og skatteregionernes opgaver Told- og skatteregionerne varetager tilsynet med vurderingsmyndighedernes  

 vurdering.
Herunder skal det påses, at vurderinger sker i overensstemmelse  

 med lovens regler og de af skatteministeren, Ligningsrådet og Told- og  

 Skattestyrelsen givne bestemmelser og anvisninger.
Tilsynet udøves ved  

 samarbejde, instruktion og vejledning.
Told- og skatteregionerne har adgang til indsigt i de lokale  

 vurderingsmyndigheders konkrete arbejde - herunder at deltage uden stemmeret  

 i vurderingsrådenes og skyldrådenes møder og forhandlinger.
Regionerne kan  

 endvidere udtage en vurderingssag til gennemgang, og regionen kan indbringe  

 udtagne sager for Ligningsrådet.
 Told- og skatteregionerne varetager i samarbejde med skyldrådsformændene  

 og vurderingsrådene koordineringen af den samlede vurderingsindsats m.v. i  

 den enkelte region.
 Regionerne skal udbygge og intensivere samarbejdet med  

 vurderingsmyndighederne og derved bl.a. sikre en ensartet vurdering.
Regionerne vejleder og instruerer vurderingsmyndighederne om ny lovgivning  

 og praksis.
Endelig yder told- og skatteregionerne sekretariatsbistand til  

 skyldrådene.
4. Told- og Skattestyrelsen Told- og Skattestyrelsen har ansvaret for den samlede planlægning og  

 koordinering af ejendomsvurdering - herunder indberetninger til  

 vurderingsregistrene.
Det bemærkes, at dele af vurderingsopgaven - særligt  

 for så vidt angår driftsopgaverne - som led i udlægningen fra Told- og  

 Skattestyrelsen er udlagt til Told- og Skatteregion København 2 (Nord).
Styrelsen udarbejder en plan for den almindelige vurdering og for tilsyn  

 med vurderingsarbejdet.
Planen forelægges Ligningsrådet.
 Desuden forsyner Told- og Skattestyrelsen vurderingsmyndighederne og told-  

 og skatteregionerne med de fornødne oplysninger til brug ved vurderingen og  

 giver anvisninger om den formelle fremgangsmåde.
Told- og Skattestyrelsen kan gribe ind i konkrete sager og udtage dem til  

 behandling og forelæggelse til Ligningsrådets afgørelse.
Dette kan ske af  

 egen drift eller på foranledning fra told- og skatteregionerne.
4.1. Særlig indsats Told- og Skattestyrelsen vil i samarbejde med vurderingsmyndighederne  

 sikre, at der ved 20. almindelige vurdering gives ejere af fast ejendom bedre  

 information om, hvorledes vurderingsmyndigheden er kommet frem til  

 ejendommens ansættelse.
Ejermeddelelsen omlægges for at styrke borgernes retssikkerhed gennem  

 bedre oplysning om grundlaget for vuderingen.
Det skal samtidig give en  

 forbedret kvalitet af vurderingerne gennem større samspil med ejerne om  

 forhold, er indgår i vurderingen.
 Styrelsen skal desuden tilrettelægge mere fyldig og korrekt registrering  

 af vurderingsrelevante oplysninger som en forudsætning for de kommende årlige  

 vurderinger.
 Told- og Skattestyrelsen vil fortsætte sine undersøgelser af de betydende  

 forhold for vurderingen af forurenede grunde.
 Told- og Skattestyrelsen vil også i samarbejde med vurderingsmyndighederne  

 fortsætte arbejdet med at forbedre vurderingen af erhvervsejendomme.
4.2. Vejledninger og registre Told- og Skattestyrelsen udarbejder vejledning om vurdering og udsender  

 cirkulærer og anvisninger til brug ved tilrettelæggelse og gennemførelse af  

 vurderingen.
Vejledningen om 20. almindelige vurdering opdateres og udsendes  

 løbende.
Told- Skattestyrelsen sørger for udvikling og drift af de centrale  

 vurderingssystemer.
Oplysningerne fra disse registre stilles under  

 hensyntagen til indgåede aftaler til rådighed for vurderingsmyndighederne.
Styrelsen orienterer om ny lovgivning m.v. på vurderingsområdet.
Der  

 lægges vægt på, at regler og vurderinger gennem det materiale, som udsendes,  

 gøres forståelige for borgere og virksomheder.
