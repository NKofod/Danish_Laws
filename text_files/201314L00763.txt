Betænkning afgivet af Uddannelses- og Forskningsudvalget den 6. maj 2014 Betænkning over Forslag til lov om ændring af universitetsloven og lov om maritime uddannelser (Finansiering af international studentermobilitet og udskydelse af virkningstidspunktet for tilmelding og framelding til uddannelsens fag og prøver for visse studerende m.v.) [af ministeren for forskning, innovation og videregående uddannelser (Morten Østergaard)]:
1. Udvalgsarbejdet Lovforslaget blev fremsat den 29. januar 2014 og var til 1. behandling den 4. februar 2014. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 1. juli 2013 dette udkast til udvalget, jf. folketingsåret 2012-13, FIV alm. del  bilag 209. Den 29. januar 2014 sendte ministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til uddannelses- og forskningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
Dansk Folkepartis medlemmer af udvalget har den holdning, at det primære for Danmark er at give de bedst mulige uddannelser til de danske studerende.
Derfor støttede Dansk Folkeparti regeringen, dengang den daværende uddannelsesminister fremlagde forslaget om en forenkling af dette område ved hjælp af balanceprincippet.
For det handlede om, at man simpelthen ville give støtte til de danske studerende, der bliver uddannet, uanset om universiteterne uddannede dem i Danmark eller fandt ud af at sende dem til udenlandske universiteter, hvor de så kunne få deres uddannelse.
Det var en ubureaukratisk, enkel og smidig måde at gøre det på.
 Nu, da regeringen har opgivet denne model, bliver vi nødt til at holde fast i den bureaukratiske måde, som har været gældende de seneste år.
Man skal huske, at det her forslag ikke indeholder noget nyt  balanceprincippet eksisterer i forvejen.
Problemet er, at man ikke har levet op til det, og at man ikke har fulgt op på det.
Dansk Folkeparti er tilfreds med, at regeringen i det her forslag siger, at det nu skal overholdes.
Den anden del af lovforslaget handler om studiefremdriftsreformen, hvor det kan konstateres, at der er udfordringer på universiteterne i forhold til at implementere den i henhold til den gældende tidsplan.
Derfor kan Dansk Folkeparti  under forudsætning af, at slutresultatet bliver det samme, som det hele tiden har været hensigten  godt støtte, at man nu går ind og giver en forlænget frist for implementeringen af reformen.
 Et mindretal i udvalget (EL) indstiller lovforslaget til forkastelse.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jeppe Bruus (S) Jesper Petersen (S) Mette Reissmann (S) Rasmus Prehn (S) fmd.
Per Husted (S) Ole Hækkerup (S) Trine Bramsen (S) Lotte Rod (RV) Marlene Borst Hansen (RV) Jeppe Mikkelsen (RV) Annette Vilhelmsen (SF) Jonas Dahl (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Kristian Jensen (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Christian Langballe (DF) Merete Riisager (LA) Villum Christensen (LA) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 118 Bilagsnr.
