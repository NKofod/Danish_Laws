 Dette cirkulære afløser Fiskeriministeriets Industritilsyns cirkulærer af  

 19. november 1979 og 20. marts 1981 til fiskeindustrien om e-mærkning.
 Muligheden for at mærke færdigpakninger med et særligt EØF-tegn, e-mærket,  

 fremgår af Rådets direktiv af 20. januar 1976 om tilnærmelse af EF-landenes  

 lovgivning om emballering af visse varer efter vægt og volumen i  

 færdigpakninger (76/211/EØF), som ændret ved kommissionsdirektiv af 28.  

 september 1978 om tilpasning til den tekniske udvikling af bilagene til  

 rådsdirektivet (78/891/EØF).
Rådsdirektivet blev gennemført i Danmark ved industriministeriets  

 bekendtgørelse nr. 445 af 15. oktober 1980, som nu er ophævet og afløst af  

 Statens Metrologiråds bekendtgørelse nr. 142 af 31. januar 1985 om  

 EØF-mærkning (e-mærkning) af færdigpakkede varer.
Bekendtgørelsen omfatter  

 også EF-bestemmelser om færdigpakning af visse væsker i bestemte  

 volumenstørrelser, men disse bestemmelser har hidtil været uden betydning for  

 fiskeindustrien.
Ifølge bekendtgørelsens § 2, stk. 2, skal virksomheder, der ønsker at  

 anvende e-mærket, indgive anmeldelse herom.
Fiskeindustrielle virksomheder  

 skal indsende anmeldelsen til Fiskeriministeriets Industritilsyn, der i  

 medfør af bekendtgørelsens § 7, stk. 1, er blevet bemyndiget til at modtage  

 anmeldelser og administrere mærkningsordningen, for så vidt angår varer, der  

 henhører under lov nr. 167 af 12. maj 1965 om kvalitetskontrol med fisk og  

 fiskevarer.
 Statens Metrologiråd har udarbejdet et teknisk direktiv (MDIR nr.  

 35.00.1-01, udgave 2 af 31. januar 1985: »EØF-mærkning (e-mærkning) af  

 færdigpakninger«), som kan købes hos Teknologistyrelsen, Tagensvej 135,  

 2200 København N (tlf. 01-851066). I dette direktiv angives en række  

 betingelser vedrørende produktionskontrol og produkter, som skal være  

 opfyldt, for at virksomheder kan godkendes til at benytte e-mærket.
 Det anbefales, at fiskeindustrielle virksomheder, der ønsker at anvende  

 e-mærket, kontakter Fiskeriministeriets Industritilsyn for vejledning om  

 udfærdigelse af anmeldelse.
