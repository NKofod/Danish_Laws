Bekendtgørelse om omsætning af  

 fødevarer forurenet med dioxini I medfør af § 13, stk. 1, § 41, § 44, stk. 3, samt § 63, stk. 3, i  

 lov nr. 310 af 6. juni 1973 om levnedsmidler m.m., som ændret ved lov  

 nr. 1228 af 27. december 1996, §§ 2 og 4 samt § 15, stk. 4, i lov nr. 290 af  

 29. april 1992 om æg og ægprodukter, som ændret ved lov nr.  

 481 af 12. juni 1996, § 4, stk. 1, § 11, § 15, stk. 1, § 21 og § 22, stk. 3,  

 i lov nr. 342 af 12. juni 1992 om mælk, mælkeprodukter,  

 margarine, m.v. (mælkeproduktloven), som ændret ved lov nr. 481  

 af 12. juni 1996, § 2, stk. 2, § 12, stk. 1, § 14, § 19, stk. 1, § 26 og §  

 27, stk. 3 i lov nr. 343 af 14. maj 1992 om kød (kødloven), som  

 ændret ved lov nr. 481 af 12. juni 1996 og § 1, stk. 1, og § 3 i lov  

 nr. 343 af 25. maj 1990 om administration af De Europæiske  

 Fællesskabers retsakter om levnedsmidler m.m., fastsættes  

 følgende:
 § 1. Bekendtgørelsen vedrører de i  

 nr. 1 - 3 anførte produkttyper, jf. bilaget, samt fødevarer  

 fremstillet heraf:
1)	fødevarer af slagtet fjerkræ eller æg som stammer  

 fra fjerkræ opdrættet i Belgien efter den 14. januar 1999, 2)	fødevarer af slagtede kreaturer og svin som er  

 opdrættet i Belgien efter den 14. januar 1999, og 3)	fødevarer af mælk og mælkeprodukter, såvel  

 varmebehandlet som ikke-varmebehandlet, som stammer fra kvæg  

 opdrættet i Belgien efter den 14. januar 1999.
 Stk. 2. Bekendtgørelsen vedrører ligeledes  

 de af stk. 1 omfattede produkttyper som stammer fra dyr der må antages  

 at være blevet fodret med foder som helt eller delvis er produceret i  

 Belgien efter den 14. januar 1999 eller foder som på tilsvarende vis  

 må mistænkes for at være forurenet med dioxin.
 Stk. 3. Bekendtgørelsen omfatter ikke  

 fødevarer med et indhold af æg og ægprodukter på  

 højst 2%, såfremt fødevarerne ikke herudover indeholder  

 ingredienser der stammer fra de i stk. 1 og 2 anførte  

 produkttyper.
Stk. 4. Ved fødevarer forstås i denne  

 bekendtgørelse såvel færdige fødevarer til  

 menneskeføde som halvfabrikata og råvarer til  

 fødevarefremstilling § 2. De i § 1, stk. 1, anførte  

 fødevarer må ikke omsættes medmindre virksomheden har den  

 i stk. 2, anførte dokumentation.
 Stk. 2. Dokumentation skal foreligge eller fremskaffes i  

 form af en erklæring fra de belgiske myndigheder om, at  

 fødevarer, jf. § 1, stk. 1, som er indført fra Belgien, er i  

 overensstemmelse med henholdsvis Kommissionens beslutning nr.1999/363/EF  

 eller Kommissionens beslutning nr. 1999/368/EF, eller i form af en  

 analyseattest fra et kvalificeret laboratorium som viser, at  

 fødevarerne ikke er forurenet med dioxin.
 Stk. 3. Dokumentationen skal opbevares i mindst 2  

 år.
 § 3. De i § 1, stk. 2, anførte  

 fødevarer må ikke omsættes, medmindre virksomheden har den  

 i stk. 3, anførte dokumentation.
 Stk. 2. Der må ikke uden tilladelse fra  

 Veterinær- og Fødevaredirektoratet leveres dyr, æg eller  

 mælk fra besætninger som har anvendt foder som helt eller delvis  

 er produceret i Belgien efter den 14. januar 1999, eller foder som på  

 tilsvarende vis må mistænkes for at være forurenet med  

 dioxin, medmindre der foreligger dokumentation for at foderet ikke er  

 mistænkt for at være forurenet med dioxin.
 Stk. 3. Dokumentation skal foreligge eller fremskaffes i  

 form af en erklæring fra de belgiske myndigheder om at det  

 pågældende foderstof eller ingrediens i foderet er i  

 overensstemmelse med henholdsvis Kommissionens beslutning nr.1999/363/EF  

 eller Kommissionens beslutning nr. 1999/368/EF, eller i form af en  

 analyseattest fra et kvalificeret laboratorium som viser at foderet  

 henholdsvis fødevarerne, jf. stk. 1, ikke er forurenet med dioxin.
 Stk. 4. Dokumentationen skal opbevares i mindst 2  

 år.
§ 4. Virksomheder, herunder besætninger, som  

 har produceret eller foretaget engrossalg af de i § 1 anførte  

 fødevarer skal til de virksomheder de har leveret til omgående  

 meddele, at der er leveret fødevarer som er mistænkt for at  

 være forurenet med dioxin.
Kopi af meddelelsen skal samtidig fremsendes  

 til tilsynsmyndigheden.
 Stk. 2. Meddelelsen skal indeholde en specifikation af de  

 pågældende mistænkte partier.
 § 5. Virksomheder der er i besiddelse af de i § 1,  

 stk. 1 og 2, anførte fødevarer skal omgående indberette  

 dette til tilsynsmyndigheden.
 Stk. 2. Der skal dog ikke ske indberetning om partier for  

 hvilke der foreligger dokumentation, jf. §§ 2 og 3.
 § 6. Ved indførsel af de i § 1, stk. 1,  

 anførte fødevarer, skal de ledsagende dokumenter være  

 forsynet med en officiel erklæring underskrevet af de belgiske  

 myndigheder om, at fødevarerne opfylder henholdsvis Kommissionens  

 beslutning nr. 1999/363/EF eller Kommissionens beslutning nr.  

 1999/368/EF.
 § 7. Udgifter til fremskaffelse af den i § 2, stk.  

 2, § 3, stk. 3, og § 6 anførte dokumentation er det offentlige  

 uvedkommende.
 § 8. Tilsynsmyndighedens afgørelse kan  

 påklages i henhold til §§ 20-22 samt § 24, stk. 1 og 3 i  

 bekendtgørelse nr. 176 af 24. marts 1999 om Veterinær- og  

 Fødevaredirektoratets opgaver og beføjelser.
 § 9. Overtrædelse af § 2, stk. 1, § 3, stk.  

 1 - 2, eller §§ 4 - 6 straffes med bøde.
Stk. 2. For overtrædelse af regler fastsat med  

 hjemmel i lov om kød, lov om mælk, mælkeprodukter,  

 margarine m.v. eller lov om levnedsmidler kan straffen stige til hæfte  

 eller fængsel i indtil 1 år, hvis overtrædelsen er  

 begået forsætligt eller groft uagtsomt og hvis der ved  

 overtrædelsen er 1)	voldt skade på sundheden eller fremkaldt fare derfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges juridiske selskaber  

 m.v. (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 10. juni 1999.
Veterinær- og Fødevaredirektoratet, den 9.  

 juni 1999 Ole Kopp Christensen /Anne Ramløse Bilag 1)	Fjerkrækød omfattet af bekendtgørelse nr.  

 878 af 20. oktober 1994 om fersk fjerkrækød kød, hvori  

 fersk fjerkrækød er defineret som kød (dvs. alle  

 spiselige dele af husdyr af følgende arter: høns, kalkuner,  

 perlehøns, ænder og gæs), herunder kød der er  

 vacuumpakket eller pakket i kontrolleret atmosfære, og som med  

 undtagelse af kuldebehandling ikke har været underkastet nogen  

 behandling der forlænger holdbarheden.
 2)	Kød af kvæg og svin omfattet af
bekendtgørelse nr. 351 af 2. maj 1996 om fersk kød m.v.,  

 hvori fersk kød er defineret som kød (dvs. alle spiselige  

 dele af kvæg og svin), herunder kød der er vacuumpakket  

 eller pakket i kontrolleret atmosfære, og som med undtagelse af  

 kuldebehandling ikke har været underkastet nogen behandling der  

 forlænger holdbarheden.
 3)	Maskinsepareret kød  omfattet af bekendtgørelse  

 nr. 351 af 2. maj 1996 om fersk kød m.v. samt af bekendtgørelse  

 nr. 878 af 20. oktober 1994 om fersk fjerkrækød, hvori  

 maskinsepareret kød defineres som kød af kvæg eller svin  

 der er mekanisk udvundet fra kødbærende knogler, undtagen  

 knogler fra hovedet, fra lemmerne under forknæet og haseleddet samt fra  

 svinehaler, og som er bestemt til at anvendes på autoriserede  

 kødproduktvirksomheder henholdsvis maskinsepareret  

 fjerkrækød er defineret som kød af fjerkræ der er  

 mekanisk udvundet fra kødbærende knogler , og som er bestemt til  

 at anvendes på autoriserede kødproduktvirksomheder.
 4)	Hakket kød omfattet af bekendtgørelse nr. 897  

 af 10. oktober 1996 om hakket kød og tilberedt kød, hvori  

 hakket kød defineres som fersk fjerkrækød eller fersk  

 kød som er findelt i en hakkemaskine med roterende kniv eller som er  

 hakket i en hakkemaskine med snegl.
 5)	Tilberedt kød omfattet af bekendtgørelse nr.  

 897 af 10. oktober 1996 om hakket kød og tilberedt kød, hvori  

 tilberedt kød defineres som varer tilberedt helt eller delvis af  

 kød, som a) har gennemgået en anden behandling end den, der er  

 defineret i bekendtgørelse om kødprodukter m.v., eller b) er  

 tilsat levnedsmidler, smagsbærende stoffer eller  

 tilsætningsstoffer.
 6)	Kødprodukter omfattet af bekendtgørelse nr.  

 1073 af 10. december 1996 om kødprodukter m.v., hvori  

 kødprodukter er defineret som produkter der er tilvirket af eller med  

 kød af kvæg eller svin eller fjerkrækød og som har  

 været underkastet en behandling, således at der ved et snit til  

 midt i produktet på snitfladen kan konstateres, at kødet ikke  

 længere har fersk køds karakteristika.
7)	Andre produkter af animalsk oprindelse omfattet af  

 bekendtgørelse nr. 1073 af 10. december 1996 om kødprodukter  

 m.v., hvori disse produkter defineres som a)	kødekstrakter, b)	afsmeltet animalsk fedt, dvs. fedt afsmeltet fra kød,  

 herunder ben, bestemt til konsum, c)	grever, dvs. de proteinholdige rester fra afsmeltning efter delvis  

 adskillelse af fedt og vand d)	kødmel, svær i pulverform, saltet eller tørret  

 blod, saltet eller tørret blodplasma, e)	rensede, saltede, tørrede eller varmebehandlede maver,  

 blærer og tarme 8)	Æg: æg til konsum eller til fremstilling af  

 ægprodukter fra husdyr af følgende arter: høns, kalkuner,  

 perlehøns, ænder og gæs.
 9)	Ægprodukter omfattet af bekendtgørelse nr. 626  

 af 14. juli 1992 om ægprodukter, hvori ægprodukter fremstillet af  

 æg, deres forskellige bestanddele eller blandinger deraf efter  

 fjernelse af skal og hinder, bestemt til konsum; de kan delvis suppleres med  

 andre levnedsmidler eller tilsætningsstoffer; de kan være  

 flydende, koncentreret, tørret, krystalliseret, frossen, dybfrossen  

 eller koaguleret form.
 10)	Mælk af kvæg omfattet af bekendtgørelse  

 nr. 418 af 23. juni 1993 om produktion og transport af mælk.
 11)	Mælkeprodukter fremstillet af  mælk af  

 kvæg omfattet af bekendtgørelse nr. 902 af 29. november 1993 om  

 mælkeprodukter mv. og margarine mv.
 i   Bekendtgørelsen indeholder  

 bestemmelser, der gennemfører dele af Kommissionens beslutning nr.  

 1999/363/EF af 3. juni 1999 om beskyttelsesforanstaltninger over for  

 animalske produkter til konsum eller foderbrug, som er forurenet med  

 dioxiner, EF-Tidende 1999 L 141, side 24, samt dele af Kommissionens  

 beslutning nr. 1999/368/EF af 4. juni 1999 om beskyttelsesforanstaltninger  

 over for dioxinforurenede produkter til konsum eller foderbrug, der er  

 fremstillet på basis ag kvæg eller svin, EF-Tidende 1999 L 142,  

 side 46.
