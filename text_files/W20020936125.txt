Kendelse fra Pressenævnet i sag nr.  

 57/2002 [En mand   K] har klaget til Pressenævnet over en  

 artikel bragt i B.T.s internetavis den 13. maj 2002, idet han mener, at  

 god presseskik er tilsidesat.
 Artiklen med overskriften "Tilsynsråd ser  

 på druk- og ædegilde" havde følgende indhold:
"Æde- og drukgildet i festforeningen Venstre i  

 Farum og de politiske støttepartier skal ikke betales af skatteyderne,  

 men af dem, der har deltaget i orgiet.
Det vil blandt andre sige borgmester  

  Peter  Brixtofte, folketingsmedlem for Venstre,  Flemming  Oppfeldt,  

 afdelingschef i Forbrugerrådet  Hans  Carl  Nielsen (S),  

 forbundsformand [K] (S) og advokaten  Per  Edrén (K).
En Farum-borger,  Søren  Lester, skrev i går  

 til Tilsynsrådet for Frederiksborg Amt.
Han vil have rådet til at  

 anlægge erstatningssag mod de byrådsmedlemmer, der har  

 været med til at solde skattekroner op.
 "Jeg er dybt rystet over det voldsomme og  

 ekstravagante forbrug, der har fundet sted på kommunens regning,"  

 siger  Søren  Lester, der bor tæt på Farum Park.
 I går sagde tidligere stiftamtmand  Henning  

  Strøm til B.T., at Venstreflertallets eventyrlige svineri med  

 skattekroner i titusindvis for mad og drikke til gruppemøderne giver  

 grundlag for at kræve, at de skal betale pengene tilbage til  

 kommunen.
Det fik  Søren  Lester til at sætte sig til  

 computeren og skrive til Tilsynsrådet for at bede rådet  

 gøre brug af sin beføjelse i styrelsesloven til at kræve  

 erstatning af byrådsmedlemmerne for at have påført  

 kommunen et tab "ved at organisere og deltage i de overdrevne, og i  

 mange tilfælde kommunen uvedkommende, arrangementer." Klageren har anført, at indklagede mod bedre  

 vidende har givet udtryk for, at han har deltaget i druk- og ædegilde  

 på Farum-borgernes regning.
Oplysningen er i strid med sandheden, og  

 indklagede har ikke kontaktet klager for at forelægge oplysningen eller  

 på anden måde søgt at få kontrolleret, om  

 oplysningen var rigtig.
De af indklagede fremlagte regninger giver ikke  

 på nogen måde dokumentation for klagers deltagelse.
Klageren har særligt om sin deltagelse oplyst, at  

 han har deltaget i det møde, som den af indklagede fremlagte regning  

 af 25. oktober 2001 vedrører.
Klager deltog fra kl. ca. 15.00 til kl.  

 ca. 17.30, hvorfor han kan tilbagevise, at han skulle have drukket og spist  

 for 2.000 kr.
Hvad angår de øvrige bilag, kan klager ikke  

 genkende at skulle have deltaget i de nævnte arrangementer.
Klager har  

 deltaget i møder med beskedne bespisninger efter  

 byrådsmøder og i forbindelse med budgetmøder, men det kan  

 ikke føre til, at indklagede uden forudgående kontakt til klager  

 eller dokumentation kan tillade sig at sætte klager ind i en omtale af  

 den karakter, som indklagede har gjort.
 Klageren har endelig anført, at artiklen og dens  

 fremtræden i sin kontekst er en ubeføjet krænkelse af  

 klagers person og hans omdømme som deltager i det politiske liv.
 Indklagede har bestridt at have handlet i strid med god  

 presseskik ved at bringe den påklagede oplysning.
Indklagede har oplyst, at artiklen er baseret på  

 bilagsmateriale modtaget fra Farum Kommune.
Klager var indtil udgangen af  

 2001 medlem af byrådet for Farum Kommune.
Det fremgår af faktura  

 nr. 202444 fra Restaurant Brdr.
Ox i Farum, at klager den 25. oktober 2001  

 sammen med fire andre personer, herunder  Peter  Brixtofte, deltog i et  

 "arrangement" til en samlet pris af 9.585 kr.
Det må antages,  

 at hver af deltagerne i arrangementet gennemsnitligt har spist og drukket for  

 knap 2.000 kr.
Af de øvrige fakturaer fremgår, at der efter  

 byrådsmøder og budgetmøder for betydelige beløb er  

 afholdt tilsvarende arrangementer.
Der er tilsvarende holdt møder  

 mellem Socialdemokratiet, Venstre og Det Konservative Folkeparti.
Bortset fra  

 faktura nr. 202444 fremgår det ikke direkte af fakturaerne i hvilket  

 omfang, klager har deltaget.
Klager har imidlertid umiddelbart, efter  

 artiklen blev offentliggjort, over for indklagede telefonisk tilkendegivet,  

 at han har deltaget i budgetmøder og byrådsmøder med  

 tilhørende middagsarrangementer på kommunens regning.
Det  

 må således kunne lægges til grund, at det er korrekt, at  

 klager har deltaget i bekostelige arrangementer på kommunens  

 regning.
Indklagede har anført, at på grund af det  

 bilagsmateriale, som indklagede var i besiddelse af, og på baggrund af  

 den langvarige medieomtale af forholdene omkring Farum byråd var  

 oplysningen om, at klager har deltaget i bespisning på kommunens  

 regning, ikke af en sådan karakter, at den burde have været  

 forelagt for klager, inden artiklen blev bragt.
Oplysningens rigtighed  

 må efter de fremlagte bilag anses for utvivlsom.
Indklagede har særligt om anvendelsen af udtrykkene  

 "orgie" og "æde- og drukgilde" bemærket, at  

 den konkrete udformning af artiklerne er omfattet af mediernes redaktionelle  

 frihed.
Anvendelsen må ses i sammenhæng med de øvrige  

 oplysninger, der er fremkommet om forholdene i Farum Kommune.  

 Middagsarrangementer m.v., der for hver deltager koster omkring 2.000 kr.,  

 overstiger endvidere i væsentlig grad, hvad der er sædvanligt for  

 privatpersoner og passende kommunale arrangementer.
Anvendelsen af udtrykkene  

 kan ikke anses for at udgøre en overtrædelse af god  

 presseskik.
 Indklagede har endelig anført, at indklagede  

 efterfølgende har tilbudt klager at bringe en artikel, der bringer  

 hans syn på sagen, men klager har afslået at medvirke dertil.  

 Indklagede har samtidig bemærket, at spørgsmålet om,  

 hvorvidt artiklen og dens fremtræden i sin kontekst er en  

 ubeføjet krænkelse af klagers person og hans omdømme som  

 deltager i det politiske liv, ikke er omfattet af de presseetiske regler.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Det fremgår af de vejledende regler for god  

 presseskik, at oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
 Pressenævnet bemærker indledningsvis, at  

 nævnet ikke har mulighed for at efterprøve rigtigheden af det  

 påklagede udsagn.
Nævnet finder, at oplysningen om, at klager skulle  

 have deltaget i "æde- og drukgildet i festforeningen Venstre i  

 Farum" er skadelig og krænkende for klager.
Uanset de i sagen  

 fremlagte fakturaer finder nævnet   særligt henset til karakteren  

 om det om forholdene i Farum Kommune oplyste   , at indklagede forud for  

 offentliggørelsen burde have forelagt oplysningen for klager.
Ved at  

 undlade dette har indklagede handlet i strid med god presseskik, og  

 nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 B.T.´s internetavis at offentliggøre følgende:
 "Kendelse fra Pressenævnet:
 Den 13. maj 2002 bragte B.T.´s internetavis en omtale af  

 blandt andet tidligere byrådsmedlem [K]s deltagelse i  

 middagsarrangementer i Farum Kommune.
 [K] har klaget til Pressenævnet, idet han finder, at  

 god presseskik er tilsidesat.
Pressenævnet finder, at oplysningen om, at klager  

 skulle have deltaget i "æde- og drukgildet i festforeningen  

 Venstre i Farum" er skadelig og krænkende for klager.
Uanset de i  

 sagen fremlagte fakturaer finder nævnet   særligt henset til  

 karakteren om det om forholdene i Farum Kommune oplyste   , at indklagede  

 forud for offentliggørelsen burde have forelagt oplysningen for  

 klager.
Ved at undlade dette har indklagede handlet i strid med god  

 presseskik, og nævnet udtaler sin kritik.
 København, den 19. juni 2002.
Axel Kierkegaard, Aage Lundgaard, Kaare R.
Skou og Kirsten  

 Dyregaard." Afsagt den 19. juni 2002.
