 1. Danmark, Færøerne, Grønland, Finland, Island, Norge og Sverige  

 indgik den 7. december 1987 en overenskomst om bistand i skattesager.
 I henhold til artikel 20, punkt 1, i denne overenskomst har samtlige lande  

 den 30. juni 1997 indgået en overenskomst, der nærmere præciserer  

 bistandspligtens omfang.
 Denne »Overenskomst i henhold til artikel 20 i aftalen af 7. december  

 1989 mellem de nordiske lande om bistand i skattesager« er optrykt som  

 bilag 1 til dette cirkulære.
 Landene med undtagelse af Grønland har endvidere samme dato indgået en  

 overenskomst om opkrævning og overførsel af skat.
 Denne »Overenskomst om opkrævning og overførsel af skat« er  

 optrykt som bilag 2 til dette cirkulære.
 2. Overenskomsten af 30. juni 1997 i henhold til artikel 20 i  

 aftalen af 7. december 1989 mellem de nordiske lande om bistand i skattesager  

 (bilag 1) afløser en tilsvarende overenskomst af 19. juni 1991 om  

 bistandspligtens omfang (der var optrykt som bilag I i skatteministeriets  

 cirkulære nr. 57 af 30 april 1992).
 I den ny overenskomst er der foretaget en opdatering af listen over de  

 skatter og afgifter, med hensyn til hvilke landene skal yde hinanden bistand.
 3. Overenskomsten af 30. juni 1997 om opkrævning og overførsel af  

 skat (bilag 2) afløser en tilsvarende overenskomst af 19. juni 1991 (der var  

 optrykt som bilag II i skatteministeriets cirkulære nr. 57 af 30 april 1992).
Overenskomsten indeholder detaljerede regler om hvilket land, der skal  

 opkræve forskudsskat for en person, der er hjemmehørende i et land, men har  

 indkomst fra et andet land.
Desuden har overenskomsten regler om overførsel  

 af skat, der er opkrævet eller indeholdt i et land, men skal betales i et  

 andet land.
 4. De to overenskomster træder i kraft den 1. januar 1998.
 5. Skatteministeriets cirkulære nr. 57 af 30. april 1992 ophæves.
Skatteministeriet, den 3. december 1997 Peter Loft /Ivar Nordland Bilag 1 Overenskomst i henhold til artikel 20 i aftalen af 7. december 1989 mellem de  

 nordiske lande om bistand i skattesager For at gennemføre aftalen af 7. december 1989 mellem de nordiske lande om  

 bistand i skattesager, som omfatter Danmark, Færøerne, Grønland, Finland,  

 Island, Norge og Sverige, er der i henhold til artikel 20 indgået  

 overenskomst om følgende bestemmelser:
1. Med udtrykket »tilvejebringelse af  

 selvangivelser eller andre meddelelser« i artikel 1, b), i aftalen  

 forstås tilvejebringelse af selvangivelse eller anden meddelelse til brug for  

 skatteansættelse (beskatning) eller anden foranstaltning i sager vedrørende  

 skat i den kontraherende stat, som anmoder om bistanden.
Udtrykket omfatter  

 tillige fremskaffelse af selvangivelser eller andre dokumenter, i original  

 eller kopi, som er indgivet med henblik på skatteansættelse (beskatning)  

 eller anden foranstaltning i sager vedrørende skat i den kontraherende stat,  

 til hvilken anmodningen rettes.
2. Med skatter, for hvilke der skal gives bistand,  

 ligestilles, 3.A.
Ved »motorafgifter« i aftalens artikel 2, stykke 1, h), 2),  

 forstås skatter og afgifter, som for tiden udskrives i henhold til følgende  

 love med ændringer:
3.B.
Ved »merværdi og anden almindelig omsætningsafgift« i  

 aftalens artikel 2, stykke 1, h), 3), forstås skatter og afgifter, som for  

 tiden udskrives i henhold til følgende love med ændringer:
3.C.
Ved »punktafgifter« i henhold til aftalens artikel 2,  

 stykke 1, h), 4), forstås skatter og afgifter, som for tiden udskrives i  

 henhold til følgende love med ændringer:
3.D.
Ved bidrag i aftalens artikel 2, stykke 1, h), 5), forstås skatter og  

 afgifter, som for tiden udskrives i henhold til følgende love med ændringer:
3.E.
Overenskomsten skal også finde anvendelse på skatter og afgifter af  

 samme eller i det væsentlige tilsvarende art som de, der er nævnt under  

 punkterne A) - D), og som før undertegnelsen af overenskomsten er blevet  

 pålagt - eller efter undertegnelsen måtte blive pålagt - ved siden af eller i  

 stedet for ovennævnte skatter og afgifter.
De kontraherende myndigheder i de  

 kontraherende stater skal snarest muligt give hinanden meddelelse om  

 væsentlige ændringer, der er foretaget i de respektive lovgivninger.
 4. Pligt til at give oplysninger i henhold til  

 aftalens artikel 11 omfatter tillige oplysninger om udbetalte periodiske  

 underholdsydelser.
 5. Ved anmodning om bistand til inddrivelse skal  

 vedlægges i original eller kopi den afgørelse, på hvilken skattekravet  

 grundes, eller bekræftet afskrift af restanceliste eller andet dokument,  

 hvoraf kravet fremgår.
 I anmodningen skal angives:
 Tilsvarende oplysninger skal gives i en anmodning om bistand til  

 sikkerhedsstillelse for betaling af skyldig skat.
 6. Anmodning om bistand til inddrivelse af skat må kun  

 fremsættes, såfremt det sammenlagte betalingskrav, heri ikke indregnet beløb,  

 som omfattes af stykke 2 a), udgør mindst 2.500 danske kroner, 1.500 finske  

 mark, 25.000 islandske kroner, 2.500 norske kroner eller 2.500 svenske  

 kroner.
7. Inddrivelse sker i den kontraherende stats  

 møntsort, hos hvilken inddrivelsen anmodes.
Den pågældende myndighed i denne  

 stat skal snarest muligt, efter at bistandsanmodningen er indkommet, omregne  

 det beløb, som anmodningen omfatter, til denne stats møntsort i  

 overensstemmelse med en af centralbanken anbefalet kurs, som var gældende på  

 den dag, da anmodningen indkom, og inddrivelsen skal herefter anses at gælde  

 det således beregnede beløb.
Ved omregningen kan anvendes de bestemmelser om  

 afrunding til rundt beløb, som måtte gælde ifølge lovgivningen i denne stat.
 Såfremt der sker ændring i vekselkursen, mens inddrivelsen foretages, kan  

 den kompetente myndighed i den kontraherende stat, hvori der anmodes om  

 inddrivelse, efter høring af centralbanken i denne stat, træffe afgørelse om  

 den vekselkurs, der som følge af ændringen skal anvendes i sagen.
 Uanset foranstående bestemmelser i dette stykke kan betaling af det beløb,  

 som anmodningen omfatter, ske i den anmodende stats møntsort.
 For Færøernes og Grønlands vedkommende anvendes som møntsort danske  

 kroner.
 8. Inddrivelsesmyndighederne skal snarest muligt  

 indbetale beløb, der er indgået som følge af bistand i henhold til denne  

 aftale, til centralbanken i egen stat på en konto, som ejes af centralbanken  

 i den kontraherende stat, for hvis regning inddrivelsen er sket.
 I forbindelse med indbetalingen skal der gives oplysninger om navn og  

 adresse på den inddrivelsesmyndighed, som skal oppebære beløbet, samt om det  

 skattekrav, hvortil beløbet skal henføres.
 Beløb kan tillige indsættes på postgirokonto, tilhørende den  

 inddrivelsesmyndighed, som har anmodet om bistanden.
 I givet fald skal søgsmåls- og konkursomkostninger modregnes i det  

 indgåede beløb (artikel 22 i aftalen).
Ved »inddrivelsesmyndighed« forstås i dette stykke, for Danmarks vedkommende: Told- og Skattestyrelsen, for Finlands vedkommende: Skatteverket, distriktstoldkammeret og  

 køretøjsforvaltningscentralen, for Færøernes vedkommende: Færøernes opkrævningskontor, for Grønlands vedkommende: Skattedirektoratet, for Islands vedkommende: Tolddirektøren i Reykjavik, for Norges vedkommende: Skattefogeden i Oslo, og for Sveriges vedkommende: Kronefogedmyndigheden.
 Ved »centralbanken« forstås i dette punkt:
for Danmarks vedkommende: Danmarks Nationalbank, for Finlands vedkommende: Finlands Bank, for Færøernes vedkommende: Færøernes Landsbank, for Grønlands vedkommende: GrønlandsBANKEN, for Islands vedkommende: Islands Seddelbank, for Norges vedkommende: Norges Bank, og for Sveriges vedkommende: Sveriges Rigsbank.
 9. Overførsel af valuta til skattebetaling fra en  

 kontraherende stat til en anden kontraherende stat skal ske inden for  

 rammerne af gældende betalingsoverenskomst mellem disse stater.
 Denne overenskomst træder i kraft den 1. januar 1998, og den finder  

 anvendelse på sager, som er indkommet efter ikrafttrædelsen til den  

 kompetente myndighed i den kontraherende stat, til hvilken anmodningen  

 rettes.
 Med denne overenskomsts ikrafttræden ophæves overenskomsten af 19. juni  

 1991 i henhold til artikel 20 i aftalen af 7. december 1989 mellem de  

 nordiske lande om bistand i skattesager.
 Denne overenskomst er udfærdiget i otte eksemplarer, på det danske, det  

 færøske, det grønlandske, det finske, det islandske, det norske og det  

 svenske sprog, idet der på det svenske sprog er udfærdiget to tekster, en for  

 Finland og en for Sverige, hvilke samtlige tekster har lige gyldighed.
Kangerlussuaq, den 30. juni 1997 Ivar Nordland P.A.
Lamhauge Kaare  

 Hagemann Hillel Skurnik Gardar Valdimarsson Odd Hengsle Kerstin Bostrøm Bilag 2 Overenskomst om opkrævning og overførsel af skat For at gennemføre aftalen af 7. december 1989 mellem de nordiske lande om  

 bistand i skattesager er følgende overenskomst indgået mellem de kompetente  

 myndigheder i Danmark, Færøerne, Finland, Island, Norge og Sverige i henhold  

 til aftalens artikel 20:
I.
Indledende bestemmelser Artikel 1 Skatter som omfattes af overenskomsten Denne overenskomst finder anvendelse på indkomstskatter, som omfattes af  

 aftalen mellem de nordiske lande til undgåelse af dobbeltbeskatning for så  

 vidt angår indkomst- og formueskatter (i det følgende kaldet  

 »dobbeltbeskatningsaftalen«).
Artikel 2 Definitioner 1. Medmindre andet fremgår af sammenhængen, har  

 følgende udtryk den nedenfor angivne betydning ved anvendelsen denne  

 overenskomst:
2. At forskudsskat er erlagt, betyder i denne  

 overenskomst, at skatten er blevet betalt eller indeholdt i en arbejdstagers  

 løn eller i pensionsudbetaling.
Dette gælder også i tilfælde, hvor skatten er  

 indeholdt og godskrevet den skattepligtige, men ikke er indbetalt til  

 skattemyndighederne i den anmodede stat.
 3. Andre udtryk, der forekommer i denne overenskomst  

 og tillige forekommer i dobbeltbeskatningsaftalen, skal have den betydning,  

 som udtrykket har i henhold til denne aftale.
 4. I tilfælde, hvor en kontraherende stat på noget  

 tidspunkt anvender denne overenskomst, skal, medmindre andet fremgår af  

 sammenhængen, ethvert udtryk, som ikke omfattes af stk. 1-3, tillægges den  

 betydning, som det har på dette tidspunkt i henhold til denne stats  

 lovgivning vedrørende de skatter, hvorpå overenskomsten finder anvendelse, og  

 den betydning, som udtrykket har i henhold til skattelovgivningen i denne  

 stat, skal gå forud for den betydning, som udtrykket har i anden lovgivning i  

 denne stat.
II.
Opkrævning af skat af arbejdsindkomst Artikel 3 Den stat, i hvilken forskudsskat kan kræves 1. I tilfælde, hvor en person, der er hjemmehørende i  

 en kontraherende stat, oppebærer indkomst ved arbejde, som udføres i en anden  

 kontraherende stat, og bopælsstaten antager, at arbejdet kommer til at vare i  

 een eller flere perioder, der tilsammen ikke vil overstige 183 dage inden for  

 en 12-måneders-periode, samt at vederlaget betales af eller på vegne af en  

 arbejdsgiver, der er hjemmehørende i denne stat, skal forskudsskat erlægges i  

 bopælsstaten.
Skattemyndighederne i arbejdsstaten skal i sådanne tilfælde  

 undlade at kræve forskudsskat, hvis det ved skriftlig meddelelse fra  

 skattemyndighederne i bopælsstaten godtgøres, at indeholdelse af forskudsskat  

 sker der.
Hvis arbejdsstaten godtager bopælsstatens bedømmelse efter 1.  

 punktum, kan arbejdsstaten undlade at kræve forskudsskat, selv om den i 2.  

 punktum nævnte meddelelse ikke er givet.
Hvis der ikke længere foretages  

 indeholdelse af forskudsskat i bopælsstaten, skal skattemyndighederne i denne  

 stat, så snart de får kendskab hertil, underrette skattemyndighederne i  

 arbejdsstaten herom.
2. Bestemmelserne i stk. 1 finder ikke anvendelse,  

 hvis skattemyndighederne i bopælsstaten anser, at det vederlag, som  

 udbetales, rettelig skal belaste et fast driftssted eller et fast sted i  

 arbejdsstaten.
Hvis der derfor ikke længere foretages indeholdelse af  

 forskudsskat i bopælsstaten, skal skattemyndighederne i denne stat snarest  

 underrette skattemyndighederne i arbejdsstaten herom.
3. Såfremt det fremgår af meddelelse fra  

 arbejdsgiveren eller på anden måde, at forudsætningerne for skattetræk i  

 bopælsstaten i henhold til stk. 1 ikke længere er tilstede, eller at et  

 sådant skattetræk ikke finder sted, kan indeholdelse af forskudsskat kræves i  

 arbejdsstaten.
Skattemyndighederne i arbejdsstaten skal, forinden sådan  

 indeholdelse finder sted, underrette skattemyndighederne i bopælsstaten om de  

 ændrede forhold samt om, at sådan skat vil blive krævet i arbejdsstaten.
Artikel 4 Krav på forskudsskat i arbejdsstaten 1. I tilfælde, hvor vederlaget skal beskattes i  

 arbejdsstaten i henhold til bestemmelserne i artikel 21, stk. 7, i  

 dobbeltbeskatningsaftalen af 1996 eller tilsvarende bestemmelser i en anden  

 dobbeltbeskatningsaftale, som er omfattet af artikel 1, kan forskudsskat  

 kræves i denne stat.
Det samme gælder i tilfælde, hvor det i artikel 3, stk.  

 1, omhandlede vederlag betales af eller på vegne en arbejdsgiver, der hverken  

 er hjemmehørende i arbejdsstaten eller i arbejdstagerens bopælsstat.
2. Finder skattemyndighederne i arbejdsstaten, at  

 forskudsskat erlægges eller vil blive erlagt i arbejdsstaten i henhold til  

 bestemmelserne i denne artikel, skal disse myndigheder underrette  

 skattemyndighederne i arbejdstagerens bopælsstat om det nævnte forhold.
Når  

 de sidstnævnte skattemyndigheder har modtaget sådan underretning, skal  

 forskudsskat ikke mere kræves i arbejdstagerens bopælsstat.
Artikel 5 Udleje af arbejdskraft 1. Finder skattemyndighederne i arbejdsstaten, at der  

 foreligger udleje af arbejdskraft, kan forskudsskat kræves der.
En  

 arbejdstager, som omhandlet i artikel 3, stk. 1, anses for udlejet, når han  

 af en anden person (udlejer) stilles til rådighed for at udføre arbejde i en  

 andens virksomhed i arbejdsstaten (hvervgiver), forudsat denne er  

 hjemmehørende i eller har fast driftssted i arbejdsstaten og at udlejeren  

 ikke er ansvarlig for og ikke bærer risikoen for arbejdsresultatet.
2. Spørgsmålet om, hvorvidt en arbejdstager skal anses  

 for udlejet, afgøres ud fra en samlet bedømmelse, ved hvilken det især skal  

 tillægges vægt om 3. Skattemyndighederne i arbejdsstaten skal underrette  

 skattemyndighederne i bopælsstaten om, at forskudsskat betales til  

 arbejdsstaten.
Når sådan meddelelse er modtaget, skal skattemyndighederne i  

 bopælsstaten undlade at kræve forskudsskat af indkomsten.
Artikel 6 Gensidig aftale ved uenighed om opkrævning af forskudsskat 1. Hvis skattemyndighederne i en kontraherende stat,  

 som ifølge foranstående bestemmelser skal afstå fra at kræve forskudsskat,  

 ikke kan tiltræde den af skattemyndighederne i en anden kontraherende stat  

 trufne afgørelse, skal spørgsmålet afgøres ved gensidig aftale mellem de  

 kompetente myndigheder i disse kontraherende stater.
2. Såfremt de kompetente myndigheder ikke når til  

 enighed om andet, må skat, indtil spørgsmålet er afgjort, ikke opkræves i Artikel 7 Grænsegængere Såfremt dobbeltbeskatningsaftalen eller en særskilt overenskomst mellem  

 kontraherende stater indeholder bestemmelser om beskatning af indkomst, som  

 såkaldte grænsegængere, der er hjemmehørende i en kontraherende stat,  

 erhverver ved personligt arbejde, som udføres i en anden kontraherende stat,  

 skal bestemmelserne i artiklerne 3-6 ikke finde anvendelse på sådan indkomst.
III.
Overførsel af skat Artikel 8 Generelt om overførsel af skat Såfremt der i en kontraherende stat er erlagt forskudsskat af  

 arbejdsindkomst, pension eller indkomst ved erhvervsvirksomhed, kan den  

 erlagte skat, efter anmodning fra den kompetente myndighed i en anden  

 kontraherende stat, overføres til denne anden stat for der at blive  

 godskrevet den skattepligtige som skat på indkomsten.
Artikel 9 Anmodning om overførsel af skat af arbejdsindkomst eller pension på  

 forskudsskattestadiet 1. Såfremt forskudsskat er erlagt af arbejdsindkomst  

 eller pension i en anden kontraherende stat end den, som i henhold til  

 dobbeltbeskatningsaftalen har ret til at kræve den endelige skat, skal  

 skatten, efter anmodning fra den sidstnævnte stat, overføres til denne stat.
 2. Anmodning i henhold til stk. 1 skal være kommet  

 frem til den kompetente myndighed - i Danmark og på Færøerne senest den 1.  

 februar, i Norge senest 1. april og i Finland, Island og Sverige senest den  

 31. maj i det år, der følger efter indkomståret.
3. Overførsel skal ikke finde sted med et større beløb  

 end det, der under hensyntagen til den skattepligtiges indkomstforhold burde  

 have været erlagt som forskudsskat af arbejdsindkomsten eller pensionen i  

 henhold til lovgivningen i den ansøgende stat.
Der skal heller ikke overføres  

 et større beløb end det, som er erlagt som forskudsskat af arbejdsindkomsten  

 eller pensionen i den anmodede stat.
Dersom arbejdsindkomst eller pension  

 fritages for beskatning i den anmodede stat, hindrer dette ikke overførsel af  

 den forskudsskat, som i henhold til foreliggende oplysninger på  

 opkrævningstidspunktet burde have været erlagt i denne stat.
Artikel 10 Anmodning af overførsel af skat inden tre år efter indkomstårets  

 udløb 1. Fremsættes anmodning om overførsel af skat inden  

 tre år efter indkomstårets udløb skal, med de begrænsninger som følger af  

 stk. 2, skat, som er erlagt af indkomsten i den anmodede stat, overføres til  

 den stat, som i henhold til dobbeltbeskatningsaftalen har fortrinsret til at  

 beskatte indkomsten.
Med hensyn til overførsel af skat på arbejdsindkomst  

 eller pension gælder dette kun, såfremt anmodningen fremsættes efter de i  

 artikel 9 angivne tidspunkter, men inden tre år efter indkomstårets udløb.
2. Den anmodede stat kan begrænse overførslen til det  

 beløb, med hvilket den i denne stat erlagte skat overstiger det i  

 indkomståret påløbne skattekrav, som tilbagestår, efter at indkomsten er  

 fritaget for beskatning, eller efter at credit er indrømmet for den endelige  

 skat af indkomsten i den ansøgende stat.
Det beløb, for hvilket der skal  

 indrømmes credit, kan dog begrænses til den del af indkomstskatten (beregnet  

 uden creditnedslag), der i den anmodede stat falder på den indkomst, som kan  

 beskattes i den ansøgende stat.
Artikel 11 Anmodning om overførsel af skat senere end tre år efter indkomstårets  

 udløb Fremsættes anmodning om overførsel af skat senere end tre år efter  

 indkomstårets udløb, kan overførsel ske i henhold til bestemmelserne i  

 artikel 10. Det beløb, der skal overføres, kan imidlertid i dette tilfælde  

 yderligere begrænses af andre krav, som den anmodede stat har på sådanne  

 skatter og afgifter, som ikke vedrører indkomståret.
Denne modregningsret er  

 ikke begrænset til de skatter og afgifter, som er omhandlet i  

 bistandsoverenskomsten af 7. december 1989. Den anmodede stat er derimod  

 berettiget til i henhold til sin egen lovgivning at anvende skattebeløbet som  

 modregning mod enhver fordring mod den skattepligtige, som måtte foreligge  

 ved omdebiteringen.
Artikel 12 Tilbagebetaling 1. Såfremt der er erlagt forskudsskat af samme  

 indkomst i flere kontraherende stater, skal den stat, som i henhold til  

 bestemmelserne i artikel 6 ikke skal opkræve skat, tilbagebetale skatten.
 2. Opstår der i en kontraherende stat spørgsmål om  

 tilbagebetaling af skat, skal tilbagebetalingen, hvis en anden kontraherende  

 stat har anmeldt et krav på skatten, afvente, at den sidstnævnte stat  

 fremsætter anmodning om overførsel af skatten indenfor det tidsrum, der er  

 angivet i artikel 9, stk. 2. Hvis den skattepligtige selv begærer  

 tilbagebetaling af skatten, finder stk. 3 i denne artikel anvendelse.
3. Såfremt der i en kontraherende stat skal foretages  

 tilbagebetaling af for meget erlagt skat af indkomst, der er erhvervet i en  

 anden kontraherende stat, og denne anden stat ikke har fremsat krav om  

 overførsel af skat, skal denne stat underrettes herom, forinden  

 tilbagebetaling finder sted.
Hvis den førstnævnte stat ikke inden 30 dage  

 efter afsendelsen af denne underretning har modtaget sådant krav om  

 overførsel, kan tilbagebetaling finde sted.
Artikel 13 Rente Den anmodede stat er ikke pligtig at betale rente af skattebeløb, der  

 overføres i henhold til artiklerne 8-11. Den ansøgende stat kan heller ikke  

 kræve renter af sådanne skattebeløb.
IV. Øvrige bestemmelser Artikel 14 Underretning og anmodninger 1. Underretning i henhold til artiklerne 3-6 skal  

 indeholde oplysning om Såfremt skattemyndighederne ikke anser de oplysninger, der er meddelt, for  

 tilstrækkelige til at danne grundlag for en beslutning om, at  

 forskudsskattetræk ikke skal foretages, skal skattemyndighederne i den anden  

 stat straks underrettes herom.
2. Underretninger i henhold til artikel 12, stk. 3,  

 skal indeholde oplysning om samt i tilfælde af arbejdsindkomst eller pension 3. Anmodning om overførsel af skat i henhold til  

 artiklerne 9-11 skal indeholde oplysning om samt i tilfælde af arbejdsindkomst eller pension 4. Meddelelsen skal så vidt muligt også indeholde  

 arbejdstagerens personnummer i begge staterne samt arbejdsgiverens  

 identifikationsnummer i begge staterne.
 5. Meddelelser og anmodninger i henhold til denne  

 overenskomst fremsendes gennem de kompetente myndigheder.
Artikel 15 Overenskomstens anvendelse De kompetente myndigheder kan træffe aftale om den nærmere anvendelse af  

 bestemmelserne i denne overenskomst.
Artikel 16 Ikrafttræden Denne overenskomst træder i kraft den 1. januar 1998. Med denne  

 overenskomsts ikrafttræden ophæves overenskomsten af 19. juni 1991 om  

 opkrævning og overførsel af skat.
 Efter denne overenskomsts ikrafttræden skal dens bestemmelser finde  

 anvendelse på de sager, som efter ikrafttrædelsen er indgået til den  

 kompetente myndighed i den anmodede stat.
 Denne overenskomst er udfærdiget i syv eksemplarer på dansk, færøsk,  

 finsk, islandsk, norsk og svensk, idet der udfærdiges to tekster på svensk,  

 et for Finland og et for Sverige, alle teksterne har lige gyldighed.
