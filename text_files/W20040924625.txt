Landsskatteretskendelse vedr. fradrag for positiv  

 driftsmiddelsaldo ved virksomhedsophør Klagen vedrører opgørelsen af indkomsten på følgende punkt:
Godkendt fradrag for positiv driftsmiddelsaldo 2.019.871  

 kr.Selskabet har fratrukket beløbet i indkomståret 2001 Det klagende selskab har under navnet B ApS drevet  

 underleverandørfabrikation af printplader og revisionsvirksomhed.
Det klagende selskabs repræsentant har oplyst, at selskabet  

 den 4. februar 1999 har indgået kontrakt vedrørende salg af  

 kundekartotek/goodwill til C A/S.
Kontrakten har virkning fra den 1. marts  

 1999  

 og 2 år frem, hvor al produktion samt salg i en periode på 3 år fra 1. marts  

 1999 at regne ophører.
C A/S er forpligtet til en gang om året, første gang den 1.  

 marts 2000, ved revisorpåtegning at dokumentere omsætningen beroende alene  

 fra  

 B ApSs kunder og varenumre.
Repræsentanten har ikke fremlagt kontrakten  

 men  

 har fremlagt kopi af et brev af den 4. februar 1999, hvori det klagende  

 selskabs advokat omtaler den pågældende aftales indhold.
 Repræsentanten har indsendt kopi af C A/Ss afregninger og  

 dokumentation for omsætningens størrelse vedrørende de overtagne B-kunder og  

 varenumre for perioden 1. marts 1999 til 29. februar 2000 samt perioden 1.  

 marts 2000 til 29. februar 2001.
Det klagende selskab har beholdt edb-udstyr til en værdi af  

 1.060 kr.
Dette edb-udstyr er blevet skrottet i år 2001.
 Skatteforvaltningen har nedsat selskabets selvangivne  

 indkomst for indkomståret 1999 med selskabets positive driftsmiddelsaldo.
 Til støtte herfor har skatteforvaltningen anført, at  

 selskabet er ophørt med sine aktiviteter i marts 1999, uanset at selskabet  

 har  

 modtaget en omsætningsbestemt afgift for salg af kundekartotek og goodwill.  

 Det  

 kan ikke godkendes, at selskabet anvender edb-udstyret til at kontrollere og  

 registrere grundlaget for den omsætningsbestemte afgift, da det er det  

 købende  

 selskab, der skal føre kontrollen.
 Selskabets repræsentant har over for Landsskatteretten  

 nedlagt påstand om, at selskabet kan fradrage den positive driftsmiddelsaldo  

 i  

 indkomståret 2001 med 2.019.871 kr.
Til støtte herfor har repræsentanten anført, at selskabets  

 virksomhed er ophørt i 2001, og i den forbindelse skrottede selskabet det  

 sidste driftsmiddel.
Fradraget i 2001 er herefter i overensstemmelse med  

 ordlyden af afskrivningslovens § 9, stk. 1, der klart udtrykker, at der skal  

 ske fradrag i ophørsåret, når der ikke er flere driftsmidler tilbage.
Når  

 skatteafdelingen mener, at selskabet er ophørt i 1999, følger  

 skatteafdelingen  

 ikke sammenhængen i afskrivningslovens § 9, stk. 1 og 2.
Selskabets aktiviteter er ikke ophørt i 1999, idet der er  

 indgået aftale om, at selskabet modtager en omsætningsbestemt afgift én gang  

 årligt de følgende 2 år.
Selskabet har endvidere ikke solgt det sidste  

 driftsmiddel, da selskabet har beholdt den PCer, hvori bl.a.  

 kundekartotek  

 samt kundeoplysninger var lagret.
Dette var nødvendigt for at selskabet kunne  

 kontrollere, hvorvidt selskabet modtog den rigtige afgift.
Herudover blev  

 PCen  

 anvendt til den almindelige løbende bogføring, hvilket var nødvendigt for at  

 kunne afregne moms og udarbejde årsregnskaber mv.
 De to afregninger af henholdsvis 29. august 2000 og 29.  

 november 2001 dokumenterer, at kontraktgrundlaget er overholdt.
Selskabets repræsentant har endvidere anført, at  

 afskrivningslovens § 9, stk. 2, efter sin ordlyd er helt klar, og han har med  

 henvisning til forarbejderne til bestemmelsen gjort gældende, at der ikke er  

 grundlag for at indfortolke en forudsætning om, at virksomheden  

 forretningsmæssigt skal kunne begrunde den successive afhændelse.
Tilsvarende  

 kan virksomheden ikke fremskynde tabet til et tidspunkt, der ligger inden  

 salg  

 eller destruktion af det sidste driftsmiddel.
Højesterets dom af 20. august  

 2002, offentliggjort i Tidsskrift for Skatter og Afgifter 2002.788, blev  

 afsagt  

 på grundlag af den dagældende regel i afskrivningslovens § 6, der blev ændret  

 ved lov nr. 433 af 26. juni 1998, og dommen er udtryk for en konkret  

 vurdering  

 af den foreliggende sag.
Dommen kan således ikke føre til en indskrænkende  

 fortolkning af afskrivningslovens § 9, da dette ville stride mod lovens og  

 forarbejdernes ordlyd.
I Ligningsvejledningen for 2002 anføres det om lovændringen,  

 at der nu er taget klart stilling til, hvornår et tab i form af en resterende  

 positiv driftsmiddelsaldo kan fratrækkes.
Ligningsvejledningen gør således op  

 med de sager, der senest har været ført på baggrund af den dagældende  

 afskrivningslovs § 6, hvorfor realitetsvurderingen i Højesterets dom af 20.  

 august 2002 ikke kan finde anvendelse efter lovændringen.
Der er således fuld  

 overensstemmelse mellem henvisningen i lovbemærkningerne til praksis før 1999  

 og ligningsvejledningens bemærkning om, at grundlaget for de første sager nu  

 er  

 blevet helt afklaret.
I TfS 2002.760, D A/S mod Skatteministeriet, er der  

 foretaget en konkret vurdering af Ds overtagelse af et leasingselskab,  

 hvori  

 leasingselskabets samtlige risici og gevinstmuligheder efter selskabets salg  

 var udelukket, og administrationen af leasingaktiviteterne var overdraget til  

 sælgeren af leasingselskabet.
Vestre landsret fandt på trods af, at D og  

 sælger  

 havde en fælles skattemæssig interesse ved indgåelsen af aftalerne, at  

 parternes reelle hensigt var at ændre det bestående ejerforhold til  

 leasingaktiverne.
Herefter har leasingselskabet ikke i skattemæssig henseende  

 afhændet samtlige driftsmidler i skatteåret 1993/1994, hvorfor den negative  

 driftsmiddelsaldo ikke skulle fradrages i dette skatteår.
 Landsskatteretten  

 skal udtale:
 Ved lov nr. 433 af 26. juni 1998 blev afskrivningsloven  

 ændret med virkning fra og med indkomståret 1999. Lovens § 9, stk. 2, har  

 følgende ordlyd:
Såfremt saldoværdien ved ophørsårets udgang er positiv, og  

 der fortsat er driftsmidler eller skibe, der ikke er solgt, videreføres den  

 positive saldo for efterfølgende indkomstår.
Salgssummer for driftsmidler og  

 skibe, der sælges efter ophørsåret, fradrages i saldoværdien.
Tab kan først  

 fradrages i den skattepligtige indkomst for det indkomstår, hvori det sidste  

 driftsmiddel eller skib er solgt. Af bemærkningerne til lovforslaget fremgår følgende:
Efter den foreslåede bestemmelse i stk. 2 videreføres en  

 eventuel positiv saldo, hvis ikke alle driftsmidler og skibe, der har indgået  

 i  

 virksomheden, endnu er blevet solgt eller destrueret eller lignende.
Dette  

 indebærer, at et tab tidligst kan fradrages, når samtlige driftsmidler m.v.  

 er  

 solgt, da tabet først konstateres på dette tidspunkt.
Bestemmelsen er i  

 overensstemmelse med gældende praksis for successiv afhændelse. Den 1. marts 1999 er selskabet ophørt med fabrikationen af  

 printplader og har overdraget sit kundekartotek/goodwill til C A/S.
Selskabet  

 må derfor anses for at være ophørt med at drive virksomhed fra dette  

 tidspunkt.  

 Selskabets modtagelse af den omsætningsbestemte afgift kan ikke anses for en  

 fortsættelse af  

    

 virksomheden, og det  

 forhold, at selskabet har beholdt noget edb-udstyr indtil skrotning i 2001,  

 kan  

 ikke anses for forretningsmæssigt begrundet.
Dette edb-udstyr kan derfor ikke  

 efter virksomhedsophøret anses for at være et driftsmiddel i relation til  

 selskabet.
Som det fremgår af bemærkningerne til bestemmelsen i  

 afskrivningslovens § 9, stk. 2, er bestemmelsen i overensstemmelse med den  

 hidtidige praksis for successiv afhændelse af driftsmidler i forbindelse med  

 virksomhedsophør.
Det er herefter med rette, at den positive  

 driftsmiddelsaldo  

 i overensstemmelse med hidtidig praksis er henført til fradrag i indkomståret  

 1999, idet den ikke forretningsmæssigt begrundede disposition ikke kan  

 udskyde  

 fradragstidspunktet, jf.
Højesterets dom i TfS 2002.788.
 Den påklagede ansættelse stadfæstes derfor.
