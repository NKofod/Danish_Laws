Garanti og rentetilskud § 1.  Finansudvalget har ved aktstykke nr. 514 af 11.  

 juni 1981 bemyndiget landbrugsministeren til i tiden indtil den 31. marts  

 1982 inden for en beløbsramme på 125 mill. kr. at yde garanti på statskassens  

 vegne for lån, som ejere eller forpagtere af væksthusgartnerier optager i  

 pengeinstitutter her i landet til likviditetslettelse, investeringer i  

 energibesparende foranstaltninger eller investeringer i  

 effektivitetsforbedrende foranstaltninger.
 Stk. 2.  Landbrugsministeren er endvidere bemyndiget til  

 i de første 3 år af de pågældende låns løbetid at yde et rentetilskud på  

 henholdsvis 7, 5 og 3 pct. af lånets hovedstol.
Ansøgning om garanti og rentetilskud § 2.  Ansøgning om garanti for lån og rentetilskud  

 udfærdiges på et særligt skema, hvoraf eksemplarer vil kunne fås på Dansk  

 Erhvervsgartnerforenings konsulentkontorer - jfr. bilag 1 - eller hos  

 Erhvervskontoret, Kongeriget Danmarks Hypotekbank og Finansforvaltning,  

 Landgreven 4, 1301 Kbh.
K, tlf. 01-11 46 40.
 Stk. 2.  Ansøgningen skal attesteres af en af de i bilag  

 1 anførte konsulenter.
 Stk. 3.  Ansøgningen skal indleveres til det långivende  

 pengeinstitut og videresendes af dette til hypotekbanken.
 Stk. 4.  Ansøgningen skal være modtaget i hypotekbanken  

 senest den 31. marts 1982.
Vilkår for de lån, for hvilke der ydes  

 garanti og rentetilskud § 3.  Lån til en ansøger må højst udgøre 30 kr. pr. m2  

 opvarmet væksthus under glas og må ikke overstige 500.000 kr. pr. gartneri.
 Stk. 2.  Det er en betingelse, at ansøgeren er ejer  

 eller forpagter af det pågældende gartneri, samt at dette er i drift på  

 ansøgningstidspunktet.
§ 4.  Lånet skal sikres ved oprykkende panteret inden  

 for handelsværdien i det pågældende væksthusgartneri.
Der vil ved senere  

 optagelse af lån til investeringer m.v. kunne ske tilbagerykning for lån til  

 finansiering af dokumenterede investeringsudgifter i det omfang, lånet  

 fortsat er sikret inden for handelsværdien.
 Stk. 2.  Kongeriget Danmarks Hypotekbank og  

 Finansforvaltning kan dog i særlige tilfælde efter ansøgning godkende anden  

 betryggende sikkerhed.
 Stk. 3.  Ved ejendommens handelsværdi, forstås værdien  

 af ejendommen i fri handel på sædvanlige prioriteringsvilkår ifølge en nylig  

 foretaget realkreditvurdering eller sidste offentlige vurdering.
 Stk. 4.  Ved beregning af byrdefuldheden af foranstående  

 prioriteter skal der ske sædvanlig omregning af realkreditlån.
 Stk. 5.  Pengeinstituttet skal endvidere give andre lån  

 end realkreditlån et tillæg på 50 pct. i det omfang, summen af sådanne lån  

 overstiger 30 pct. af handelsværdien fratrukket det ansøgte låns hovedstol.  

 Omregningen skal dog ikke ske, hvis pengeinstituttet har påset, at et  

 foranstående lån indestår i ejendommen ved ejerskifte, og at dette ikke er  

 mere byrdefuldt end et 10 pct. + 3 pct. lån, som fra kreditors side er  

 uopsigeligt indtil udløb.
 § 5.  Lånet skal være afdragsfrit i det første år,  

 hvorefter det skal afdrages med lige store afdrag i de følgende 9 år.
Stk. 2.  I lånedokumentet skal optages følgende  

 bestemmelse: »Låntager forpligter sig til straks at give långiver og  

 Kongeriget Danmarks Hypotekbank og Finansforvaltning meddelelse, såfremt  

 virksomheden ophører eller afhændes eller der sker andre væsentlige ændringer  

 i virksomhedens forhold, herunder brugerskifte.
I sådanne tilfælde skal der  

 inden 6 måneder efter modtagelse af låntagers meddelelse efter forhandling  

 mellem långiver og hypotekbanken træffes afgørelse om, hvorvidt garantien kan  

 opretholdes.« Stk. 3.  Lånet skal ydes på det pågældende  

 pengeinstituts sædvanlige lånevilkår med hensyn til renteberegning, opsigelse  

 m.v.
Bevilling og udbetaling af lån § 6.  Lån på de anførte vilkår bevilges af vedkommende  

 pengeinstitut, der påser, at lån ikke bevilges, hvis det er åbenbart, at  

 ansøgeren selv med udbetaling af lånet ikke vil kunne videreføre driften af  

 det pågældende gartneri.
 Stk. 2.  Lånet må ikke anvendes til indfrielse af  

 eksisterende lån i vedkommende pengeinstitut.
 § 7.  Når pengeinstituttet har bevilget lånet, og  

 pantebrev er tinglyst uden retsanmærkninger, oversender vedkommende  

 pengeinstitut ansøgningsmaterialet til Kongeriget Danmarks Hypotekbank og  

 Finansforvaltning.
 § 8.  Udbetaling af lånet må først finde sted, når  

 pengeinstituttet har modtaget den i § 9 nævnte bekræftelse fra hypotekbanken.
Administration af støtteordningen § 9.  Ordningen administreres af Kongeriget Danmarks  

 Hypotekbank og Finansforvaltning, der meddeler det långivende pengeinstitut,  

 hvorvidt der kan bevilges statsgaranti for lån samt rentetilskud.
Garantiforpligtelsens indhold og forhold i  

 forbindelse med § 10.  Statens garantiforpligtelse indebærer, at  

 staten dækker 80 pct. af det tab, som pengeinstituttet vil lide, såfremt det  

 garanterede lånebeløb ikke indfries, og at staten som selvskyldnerkautionist  

 ved forfaldsdag betaler 80 pct. af forfaldne beløb, når påkrav fremsættes  

 herom.
 Stk. 2.  Garantien omfatter foruden hovedstolen tillige  

 renter, provision og omkostninger m.v. i forbindelse med skadesløs indfrielse  

 af det garanterede lånebeløb.
 § 11.  Hvor opsigelsesadgang foreligger i medfør af  

 låneaftalen, og hvor pengeinstituttet gør brug heraf, er pengeinstituttet  

 berettiget til at fordre 80 pct. af den opgjorte restgæld betalt hos staten.
 Stk. 2.  Ved misligholdelse med en ydelse kan  

 pengeinstituttet lade låneforholdet fortsætte og kræve 80 pct. af restancen  

 hos staten.
Stk. 3.  Pengeinstituttet kan uden hypotekbankens  

 samtykke yde henstand med betaling af ydelser i indtil 6 måneder.
Henstand ud  

 over 6 måneder skal godkendes af hypotekbanken.
Såfremt der ved  

 misligholdelse eller henstand optages forhandlinger med låntager om en særlig  

 afviklingsordning, skal denne ligeledes godkendes af hypotekbanken.
 Stk. 4.  Hypotekbanken skal inden 2 måneder efter  

 forfaldsdagen underrettes såvel om ydet henstand som om misligholdelse med  

 betaling af ydelser.
§ 12.  Pengeinstituttet skal uden ugrundet ophold  

 underrette hypotekbanken, såfremt det bliver bekendt med, at ejendommen skifter ejer eller forpagter, herunder overgår til  

 ægtefællen (overgang til ægtefælle anses dog ikke for forfaldsgrund), at låntageren har givet urigtige eller vildledende oplysninger  

 eller fortiet oplysninger af betydning for meddelelsen af tilsagn om garanti  

 og rentetilskud, eller at væsentlige forudsætninger for disse tilsagn må antages at være  

 bristet, herunder ophør af driften eller forringelse af pantet.
 Stk. 2.  Ønsker pengeinstituttet ikke selv at opsige  

 lånet i anledning af disse forhold, afgør hypotekbanken efter forhandling med  

 pengeinstituttet, om statsgarantien skal opsiges.
 Stk. 3.  Hypotekbanken kan opsige statsgarantien, dersom  

 pengeinstituttet efter forhandling ikke ønsker at opsige lånet ved  

 misligholdelse med betaling af ydelser.
§ 13.  Såfremt pengeinstituttet ved misligholdelse  

 undlader at tage skridt til realisation af de stillede sikkerheder, er  

 hypotekbanken berettiget til at forlange sikkerhederne udleveret, for at  

 hypotekbanken selv kan foranledige realisationen.
Provenuet ved realisation  

 af sikkerhederne skal deles mellem staten og pengeinstituttet med henholdsvis  

 80 pct. og 20 pct., uanset om det er hypotekbanken eller det långivende  

 pengeinstitut, der foranlediger realisationen gennemført.
 Stk. 2.  Pengeinstituttet skal uden ugrundet ophold  

 underrette hypotekbanken i tilfælde af betalingsstandsning, tvangsauktion og  

 lignende.
 § 14.  Såfremt der i forbindelse med ydelsen af lånet  

 særskilt er stillet yderligere sikkerhed over for pengeinstituttet i form af  

 pant, kaution eller depot ved trediemand, deles provenuet ved realisation af  

 disse sikkerheder ligeledes mellem staten og pengeinstituttet med henholdsvis  

 80 pct. og 20 pct..Det samme gælder eventuel dividende i låntagers konkursbo.
Stk. 2.  Den sikkerhed, som eventuelt er stillet for  

 låntagers øvrige engagementer med pengeinstituttet, tjener primært til  

 sikkerhed for disse engagementer til enhver tid, herunder kreditter der er  

 ydet af pengeinstituttet efter lånets optagelse.
Overskydende sikkerhed i  

 forbindelse med disse andre engagementer skal, når sikkerheden er stillet ved  

 debitor, i fornødent omfang komme staten og långiver til gode ved afskrivning  

 af det overskydende provenu på gælden ifølge det garanterede lån.
Bortfald af rentetilskud § 15.  Såfremt statens garantiforpligtelse i medfør af  

 bestemmelserne i kapitel 6 bortfalder inden for den periode, hvor der ydes  

 rentetilskud til det pågældende lån, bortfalder ligeledes rentetilskuddet  

 forholdsvis for den pågældende periode.
Stk. 2.  Ved ekstraordinær nedbringelse sker ligeledes  

 afkortning i rentetilskuddet.
Meddelelse om sådanne ændringer skal af  

 pengeinstituttet straks tilsendes hypotekbanken.
 Stk. 3.  Såfremt ansøgeren har givet urigtige eller  

 vildledende oplysninger eller fortiet oplysninger af betydning for sagen, kan  

 udbetalte rentetilskud forlanges tilbagebetalt.
Nærmere retningslinier § 16.  Nærmere retningslinier for støtteordningens  

 administration, herunder for udbetaling af rentetilskud, kan aftales mellem  

 hypotekbanken og pengeinstitutternes organisationer, der orienterer de  

 enkelte pengeinstitutter.
 § 17.  Bekendtgørelsen træder i kraft ved  

 offentliggørelsen i Lovtidende.
Landbrugsministeriet, den 11. september  

 1981 Bjørn Westh /P.
Baumann Bilag 1.
DEG, Anker Heegaards Gade 2, Postboks 3070, 1508 Kbh.
V. tlf. 01 15 85 30.
 Driftsøkonomiske konsulenter:
Mette Blåbjerg Torben Lippet Petersen Teknisk konsulenttjeneste:
Nils Kirstein Finn Busk Madsen Anne Grete Elvang Lars Ibsen Planteavlskonsulenter:
Margit Andersen Georg Priisholm Andersen Niels Peter Holmenlund Erik Hvalsøe DEG, Middelfartvej 9-11, 5000 Odense C. tlf. 09 12 69 39.
 Driftsøkonomiske konsulenter:
H.
Søndergaard Nielsen Ivan Jensen Svend Lundgaard J.
Grønborg Eskesen Erik Moes Teknisk konsulenttjeneste:
Jan Kromann Jørgen Hjelmdal Jensen Planteavlskonsulenter:
Ib Stenberg Pedersen Jens Solvang Jens Rystedt Anders Pilgaard Egon Jensen Hans P.
Mathiassen DEG, Finlandsgade 15, 8200 Århus N. tlf. 06 16 41 66.
 Driftsøkonomiske konsulenter:
Karl Steffensen Niels Bloch Arne Svendsen Teknisk konsulenttjeneste:
Jørgen Thule Kristensen Planteavlskonsulenter:
Erik Riis Lavsen Jørgen Storm Petersen Torben Huus-Bruun DEG, Stubdrupvej 151, 6000 Kolding. tlf. 05 56 82 85.
 Planteavlskonsulent:
 Mogens Hansen.
