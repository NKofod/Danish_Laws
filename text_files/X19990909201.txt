Patent udstedt på apparat til rensning  

 af overflader med en rensevæskestråle frembragt af et  

 oscillerende dyselegeme År 1997, den 17. marts afsagde  

 Patentankenævnet (Hans Chr.
Thomsen, Grønbæk, Laubst, Terndrup  

 Pedersen) følgende KENDELSE i sagen j.nr.
P 23/95:	Klage fra K.E.W.
Industri A/S, Hadsund, v/Dansk Patent Kontor A/S over Patentdirektoratets afgørelse af 25. juli 1995 vedrørende patentansøgning nr. 3948/86 for NILFISK - GERNI A/S, Randers, v/Chas.
Hude A/S.
 Den 3. juli 1989 fremlagdes under nr. 156158 B en den 19.  

 august 1986 indleveret ansøgning om patent på apparat til  

 rensning af overflader med en rensevæskestråle frembragt af et  

 oscillerende dyselegeme.
 De fremlagte krav lød således:
 "1.	Apparat til rensning af overflader med en  

 stråle af rensevæske og med et spulerør (1) med et hus (2)  

 forsynet med et vippeligt lejret dyselegeme (4), der er indrettet til at  

 udføre oscillerende svingninger ved hjælp af et i huset (2)  

 monteret  bevægeorgan (6), fortrinsvis en hydraulikmotor, som drives af  

 den til dyselegemet (4) strømmende rensevæske,  

kendetegnet ved, at dyselegemet (4) er vippeligt i kun et plan og er  

 anbragt inden i huset (2), og at dyselegemet ved sin forende har en  

 anlægsflade (8), hvormed det kan vugge på en med udløbshul  

 (10) forsynet bæreflade (9) på et ved husets (2) udgang (9)  

 anbragt udløbslegeme (12), hvilket sidste har en central  

 udstrømningskanal (14) for rensevæsken, og at  

 udløbshullet (10) har et tværsnitsareal, som er større  

 end hularealet af dyselegemets (4) gennemgående kanal (16).
 2.	Apparat ifølge krav 1, kendetegnet  

 ved, at udløbslegemets (12) bæreflade findes på en i dette  

 legeme indlagt bæredel (12a), som helt eller delvis er af polyimid,  

 polyphenylensulfid, polyamidimid, polyetheretherketon, polyetherimid eller  

 polyethersulfoner.
 3.	Apparat ifølge krav 1 eller 2,  

kendetegnet ved, at udløbslegemets (12)  

 udstrømningskanal (14) er konisk og ligger i forlængelse af  

 dyselegemets (4) gennemgående kanal (16), hvilken  

 udstrømningskanal har en toppunktsvinkel (v), som fortrinsvis ligger i  

 intervallet 10E-90E.
 4.	Apparat ifølge krav 1, 2 eller 3,  

kendetegnet ved, at tværsnitsarealet af bærefladens (9)  

 udløbshul (10) er mindst 1,5 gange større end dyselegemets (4)  

 hulareal.
 5.	Apparat ifølge et eller flere af kravene 1-4,  

kendetegnet ved, at udløbslegemet (12) udvendigt fra er  

 indskruet i et husets (2) udgang dannende cirkulært hul (23).
 6.	Apparat ifølge et eller flere af kravene 1 -  

 5, og hvor bevægeorganet (6) udgøres af en rotor for en  

 hydraulikmotor, kendetegnet ved, at drivforbindelsen mellem  

 dyselegemet (4) og rotoren (6) udgøres af en direkte på  

 dyselegemet (4) monteret aflang bevægering (27), som ligger omkring et  

 fra rotoren udragende excentrikfremspring (25), eventuelt en tap, hvilken  

 bevægering (27) kun delvis udfyldes af excentrikfremspringet (25).
 7.	Apparat ifølge et eller flere af kravene 1 -  

 6, kendetegnet ved, at en del (16a) af dyselegemets (4)  

 gennemgående kanal (16) er hovedsagen konisk, og at denne kanal,  

 eventuelt umiddelbart før den koniske del (16a), indeholder en  

 væske-  strømningsensretter (17).
8.	Apparat ifølge et eller flere af kravene 1 -  

 7, kendetegnet ved, at anlægsfladens (8) krumningsradius  

 (ra) er mindre end bærefladens (9) krumningsradius  

 (rb)." Klageren, K.E.W.
Industri A/S v/Dansk Patent Kontor A/S,  

 nedlagde ved skrivelse af 3. oktober 1989 indsigelse mod udstedelse af patent  

 under henvisning til, at "....den i ansøgningen omhandlede opfindelse savner  

 nyhed/opfindelseshøjde i forhold til de danske  

 patentansøgninger nr. 3584/87 og nr. 5032/79 samt de tyske  

 offentliggørelsesskrifter nr. 2.753.444 og 3.150.879 samt  

 USA-patentskrift nr. 2.974.877." I indsigelsesbegrundelse af 1. december 1989 har klageren  

 anført:
"Fra dansk ansøgning nr. 3584/87 kendes der et  

 apparat, som indeholder en dyse (28), der er indrettet til at ligge  

 tætnende an mod en lejeskål (23) indvendigt i rotorhuset.
Dysen  

 (28), der fremdrives ved hjælp af en hydraulikmotor (12) ved virkning  

 af trykvæsken.
Dyselegemet (28) har en gennemgående kanal (38)  

 med et tværsnitsareal, der er mindre end tværsnitsarealet af  

 udløbshullet (22) i rotorhuset.
 Dyselegemet (28) vil være presset i anlæg mod  

 lejefladen (29) af trykfaldet over dyselegemet, og der vil derved opnås  

 en effektiv lejetætning, som vil være selvkompenserende over for  

 slitage.
 Det fremlagte krav 1 er ikke begrænset i forhold til  

 denne kendte teknik, og der er heller ikke i ansøgningens beskrivelse  

 foretaget en nærmere forklaring af opfindelsen i forhold til den kendte  

 og efter vor mening meget nærliggende opfindelse ifølge den  

 ældre danske patentansøgning nr. 3584/87. For en ordens skyld  

 bemærkes, at dansk ansøgning nr. 3584/87 har effektiv  

 indleveringsdag (11. juli 1986), før den fremlagte ansøgning  

 nr. 3948/86 (19. august 1986).
 Den detalje, der i fremlæggelsesskriftets indledning  

 tillægges størst betydning ("man kan sige, at  

 akseltætningen er det svage punkt" og "dette apparat fungerer ikke helt  

 tilfredsstillende, fordi der ikke er tilvejebragt nogen kompensering for det  

 slid, der sker, når dyselegemet roterer".) er således erkendt og  

 løst af andre, og opfindelsen ifølge den fremlagte  

 ansøgning ses derfor ikke at bidrage med noget, der kan betegnes som  

 et teknisk fremskridt på området.
Forskellen mellem den fremlagte ansøgning nr.  

 3948/86 og den ældre ansøgning nr. 3584/87 består alene  

 deri, at dyselegemet er begrænset til at kunne foretage en  

 vippebevægelse i ét plan ved den fremlagte ansøgning,  

 medens dyselegemet ved den modholdte ansøgning nr. 3584/87 har et  

 roterende, gyroskopisk bevægelsesmønster.
Denne forskel  

 forekommer for det første ikke at være væsentlig i forhold  

 til den opgave, der ifølge beskrivelsen søges løst ved  

 opfindelsen ifølge den fremlagte ansøgning, for det andet er  

 det en i sig selv kendt foranstaltning, der f.eks. er beskrevet i  

 ansøgerens egen ældre danske patentansøgning nr. 5032/79,  

 hvor dyselegemet er monteret uden for huset vippeligt på en aksel, men  

 hvor der altså er tale om en vippebevægelse, der fremkaldes af en  

 hydraulikmotor inden i huset.
 Det fremlagte krav 1 indeholder efter vor mening intet  

 patenterbart i forhold til dansk ansøgning nr. 3584/87 og den igennem  

 årtier almindeligt anvendte teknik på området.
 Også den i fremlæggelsesskriftets krav 2  

 omhandlede udførelsesform er identisk beskrevet i krav 5 i den af os  

 fremdragne ansøgning nr. 3584/87.
 De øvrige underkrav ses ikke at indeholde noget  

 selvstændigt patenterbart og er i øvrigt i vid udstrækning  

 også kendt fra den prioritetsældre ansøgning nr. 3584/87  

 den prioritetsældre ansøgning nr. 3584/87.
For fuldstændigheds skyld skal vi endvidere henvise  

 til tysk offentliggørelsesskrift nr. 3.150.879, der viser et  

 dyselegeme (80), som er indrettet til at kunne foretage en svinge- og  

 drejebevægelse inden i et dyselegeme i lejekontakt med en indre  

 sfærisk lejeflade, jf. fig. 1-4 og den tilhørende tekst side 13  

 i beskrivelsen.
Også fra dette skrift er det således kendt at  

 udnytte trykfaldet over dyselegemet til at tilvejebringe tætning mod en  

 indre lejeflade samtidig med, at dyselegemet kan udføre en  

 ønsket svinge- eller drejebevægelse, når det ønskes  

 at koncentrere en væskestråle skriftende over et bestemt  

 fladeareal, således som det også er tilfældet ved  

 højtryksrensning.
Fra USA-patentskrift nr. 2.974.877 kendes en konstruktion,  

 hvor et dyselegeme foretager en gyroskopisk bevægelse fremkaldt af  

 reaktionstrykket fra den gennemstrømmende væske.
Også her  

 er der således tale om anlæg mod en indvendigt i huset anbragt  

 lejeflade, og der vil være et selvkompenserende lejeslid.
Endelig kendes der fra tysk offentiggørelsesskrift  

 nr. 2.753.444 et aggregat, hvor den gennemstrømmende væske som  

 en hydraulikmotor fremdriver et dysehoved i en sammensat svinge- og  

 drejebevægelse omkring en lodret akse (C). Ved dette aggregat anvendes  

 der en af væsketrykket frembragt lejetætning, idet lejefladen  

 (52) samvirker med kugleskallen (54) til at tilvejebringe den ønskede  

 tætning mellem husets indre og omgivelserne.
Tætningen er  

 således tilvejebragt indvendigt i huset, og i forhold hertil er det  

 mindre væsentligt, at der ved den på tegningen viste  

 udførelsesform er tale om et dyserør, der rager ud fra huset.  

 Dyserøret kunne i princippet være afsluttet inden for  

 tætningen." I skrivelse af 6. juni 1990 har ansøgeren  

 imødegået indsigelsen og bl.a. skrevet følgende:
 "Indsigeren modholder fem skrifter, som jeg i det  

 følgende skal kommentere.
For det første modholdes DK pat. ans. nr. 3584/87,  

 som en såkaldt ældre ansøgning.
For et sådan modhold  

 gælder, at nærværende ansøgnings krav 1 blot skal  

 adskille sig herfra.
Der kræves altså ikke  

 opfindelseshøjde.
Som indsigeren selv peger på, er der en  

 forskel mellem opfindelsen og modholdet derved, at det modholdte dyselegeme  

 28 udfører en gyroskopisk roterende bevægelse, medens  

 dyselegemet 4 ifølge opfindelsen udfører en ren  

 vippebevægelse.
Denne forskel indebærer, at apparatet  

 ifølge opfindelsen kan udføres konstruktivt enklere end den  

 modholdte konstruktion, og derfor er enklere at samle.
At apparatet  

 ifølge opfindelsen er blevet prisbelønnet, se min skrivelse af  

 19. juli 1988 til Direktoratet, beror formentlig på den nævnte  

 forskel.
DK 3584/87 er således ikke nogen nyhedshindring overfor  

 nærværende ansøgnings krav 1.
Mod nærværende ansøgnings krav 2 har  

 indsigeren modholdt krav 5 i DK 3584/87, idet det anføres, at  

 nævnte krav 2 er "identisk beskrevet" i det nævnte krav 5. Denne  

 begrundelse holder ikke, idet krav 2 taler om en bæredel 12a, som er  

 helt eller delvis af polyimid, polyphenylensulfid, polyamidimid,  

 polyetheretherketon, polyetherimid eller polyethersulfoner.
Nævnte krav  

 5 taler ikke et ord om disse materialer.
DK 3584/87 er derfor ikke nogen  

 nyhedshindring.
Indsigeren modholder endvidere DK pat. ans. 5032/79, som  

 tilhører ansøgeren selv.
Dette skrift har Direktoratet  

 tidligere taget stilling til, og ansøgningens krav 1 er blevet  

 begrænset her over for.
Det skulle derfor ikke være  

 nødvendigt at kommentere dette skrift yderligere.
Fremdeles modholdes DE offentliggørelsesskrift nr.  

 31 50 879. Det er rigtigt, at det deri viste dyselegeme 80, som er et  

 rotorlegeme, foretager en svinge- og drejebevægelse, hvor rotationen  

 sker omkring dyselegemets akse.
Dyselegemet 4 ifølge opfindelsen er  

 imidlertid ikke noget rotorlegeme, der udfører rotation omkring sin  

 længdeakse.
Det er blot en dyse, der udfører  

 vippebevægelser i ét plan.
Den i DE 31 50 879 viste konstruktion  

 er derfor ikke nogen nyhedshindring.
USA patentskrift nr. 2.974.877 viser et roterende  

 dyselegeme 34, som roterer omkring sin længdeakse.
Der er slet ikke  

 tale om et dyselegeme, som kan vippe i ét plan, således som  

 tilfældet er ved den foreliggende opfindelse.
Skriftet er derfor ikke  

 nogen nyhedshindring.
DE offentliggørelsesskrift nr. 27 53 444 viser  

 et med hus forsynet overrislingsudstyr, hvor et dyselegeme, som stikker ud af  

 huset, dels kan rotere, dels svinge.
Apparatet ifølge opfindelsen er  

 betydeligt enklere end det kendte udstyr, fordi det ikke kræver nogen  

 rotationsbevægelse af dyselegeme, kun ren vipning af dyselegemet i  

 ét plan.
Heller ikke De 27 53 444 er derfor nogen nyhedshindring.
Da krav 1 i nærværende ansøgning  

 adskiller sig væsentligt fra de modholdte skrifter (og for så  

 vidt angår DK pat. ans. 3584/87 adskiller sig herfra), henstiller jeg,  

 at Direktoratet afviser indsigelsen og snarest muligt fremmer  

 ansøgningen til patent." Klageren har den 11. september 1990 repliceret som  

 følger:
"Vi er naturligvis opmærksom på, at dansk  

 patentansøgning nr. 3584/87 "kun" er modholdsmateriale i henhold til  

 patentlovens par. 2, stk. 2, sidste punktum.
Vi mener imidlertid fortsat, at  

 opfindelsens ifølge den fremlagte ansøgning er foregrebet ved  

 den prioritetsældre danske ansøgning 3584/87.
Ansøgeren synes at give os som indsiger ret i, at  

 der mellem opfindelsen og modholdet ifølge den ældre  

 ansøgning alene er den forskel, "at det modholdte dyselegeme 28  

 udfører en gyroskopisk roterende bevægelse", medens dyselegemet  

 4 ifølge opfindelsen udfører en ren vippebevægelse.
I  

 modsætning til ansøgeren mener vi, at denne enighed må  

 føre til, at opfindelsens "nyhed" i patentlovens forstand er  

 foregrebet af indholdet af den ældre ansøgning nr. 3584/87, idet  

 "en i dette drejeligt lejret rotor (12), der sættes i rotation af  

 rensevæsken" (indledningen til krav 1 i ansøgning 3584/87)  

 patentteknisk må sidestilles med "et i huset (2) monteret  

 bevægeorgan (6), fortrinsvis en hydraulikmotor, som drives af den  

 dyselegemet (4) strømmende rensevæske" (fra indledningen til  

 krav 1 i den fremlagte ansøgning) på samme måde som  

 anvendelsen af et "elastisk materiale" er foregrebet af en omtale af brug af  

 "gummi" under omstændigheder, hvor det er klart, at gummiets elastiske  

 egenskaber nyttiggøres, selv om dette ikke eksplicit er nævnt i  

 den ældre patentansøgning, jf. herved afsnit 7, punkt 2 i Det  

 Europæiske Patentkontors "Guidelines for Examination in the European  

 Patent Office", hvoraf vi til orientering vedlægger en kopi.
Ansøgeren begrunder den påståede  

 nyhedsværdi i forhold til dansk ansøgning nr. 3584/87 ved at  

 nævne, "at apparatet ifølge opfindelsen kan udføres  

 konstruktivt enklere end den modholdte konstruktion, og derfor er enklere at  

 samle". Det forhold, at man ved den ældre ansøgning har  

 beskrevet det eneste patentmæssigt relevante sammenlignet med  

 ansøgerens egen danske ansøgning nr. 5032/79,  nemlig  

 tilvejebringelsen af en indvendig tætning mellem en indvendig lejeflade  

 og det indvendigt anbragte dyselegeme ved hjælp af trykfaldet over  

 samme, i forbindelse med en anden form for hydraulikmotor end den, der er  

 omhandlet i den fremlagte ansøgning, har for os at se ingen betydning  

 og må ikke kunne føre til, at der udstedes patent.
Under alle  

 omstændigheder er det foreliggende krav 1 alt for bredt affattet i  

 forhold til den fra den danske ansøgning 3584/87 kendte teknik, idet  

 de syv sidste linier i den kendetegnende del i krav 1 ("og at dyselegemet  

 ....") er identisk beskrevet i den nævnte ansøgning.
Vi skal derfor henstille, at ansøgning nr. 3948/86  

 afslås, subsidiært at ansøgningens patentkrav 1  

 begrænses ved, at de sidste syv linier udelades eller flyttes til  

 kravets indledning." I duplik af 14. marts 1991 har ansøgeren  

 anført følgende:
"Indsigeren mener, at opfindelsen ifølge krav 1 i  

 DK FS 156158 er foregrebet af den prioritetsældre DK pat.ans. nr.  

 3584/87. Jeg er ganske uenig heri.
Indsigeren overser, at der i det fremlagte  

 krav 1's kendetegnende del står: at dyselegemet 4 er vippeligt i kun  

 et plan..."; og dette træk kan altså ikke udledes af  

 modholdet.
Indsigeren forsøger ganske vist på forskellig  

 måde at få bagatelliseret opfindelsen bl.a. under henvisning til  

 et eksempel i Guidelines for Examination in the EPO afsnit 7, pkt. 2, der  

 drejer sig om materialeegenskaber.
Men det er jo ikke dette,  

 nærværende sag drejer sig om, hvorfor det nævnte punkt er  

 irrelevant.
I øvrigt vil jeg gerne henlede sagsbehandlerens  

 opmærksomhed på, at det er ansøgeren, der har ret til at  

 definere det, der er opfindelsen (krav 1), ikke indsigeren.
Sagsbehandleren  

  bør derfor ikke falde for en eller anden "fiks" formulering af  

 opfindelsen fra indsigerens side." Patentdirektoratet besluttede ved skrivelse af 25. juli  

 1995 at udstede patent, idet indsigelsen blev afvist med følgende  

 begrundelse:
 "Deres indsigelse er primært baseret på dansk  

 patentansøgning nr. 3584/87. (Herefter benævnt 1 A), suppleret  

 med dansk patentansøgning nr. 5032/79 (1 B).
 Sekundært har De baseret indsigelsen på :
Tysk offentliggørelsesskrift nr. 3.150.879 (2  

 A) USA patentskrift nr. 2.974.877 (2 B) Tysk offentliggørelsesskrift nr. 2.753.444 (2  

 C) Ansøgning 1 A har prioritet fra 11 jul. 1986 medens  

 den aktuelle ansøgning nr. 3948/86 (herefter blot benævnt  

 ansøgningen) har indleveringsdag den 19 aug. 1986. Denne del af Deres  

 indsigelse skal derfor behandles efter den gældende patentlovs ? 2, stk. 2, d.v.s. at der blot skal  

 være tale om nyhed; ikke om væsentlig adskillelse.
De angiver selv, at ansøgningen og 1 A adskiller  

 sig ved, at dyselegemet i A er begrænset til at kunne foretage en  

 vippebevægelse i et plan medens dyselegemet i 1 A har et roterende,  

 gyroskopisk bevægelsesmønster.
De mener ikke, at dette  

 indebærer at ansøgningen er ny i forhold til 1 A, begrundet  

 med:
 (1).	Forskellen er ikke væsentlig.
 (2).	En sætning i indledningen til krav 1 i  

 ansøgningen og i indledningen til krav 1 i 1 A kan opfattes som  

 patentteknisk sidestillede under henvisning til Det Europæiske  

 Patentkontors "Guidelines for Examination in the European Patent Office".
(3).	Det er en i sig selv kendt foranstaltning, der  

 f.eks. er beskrevet i ansøgerens egen ældre danske  

 patentansøgning nr. 5032/79. (1 B) Ad (1).	Ifølge patentloven er der ikke noget  

 krav om, at der skal være en væsentlig adskillelse i dette  

 tilfælde.
Det er udelukkende et spørgsmål om der er  

 nyhed.
Ad (2).	Hvorvidt der skulle foreligge en patentteknisk  

 ligestilling med hensyn til indledningen til de 2 krav forekommer at  

 være irrelevant.
Indledningen angiver jo det kendte udgangspunkt.  

 Forskellen forekommer jo i den kendetegnende del, som udgør det nye og  

 særlige for opfindelsen.
Henvisningen til EPO praksis støtter ikke, at der  

 skulle mangle nyhed.
EPO er faktisk mere restriktive med hensyn til nyhed end  

 vi traditionelt har været.
De har lagt vægt på afsnit 7.2.  

 Senere i afsnittet 7 om test for nyhed i slutningen af afsnit 7.4  

 anføres som eksempler, at hvis det er kendt at benytte kobber er det  

 kendt at bruge metal; men ikke kendt at benytte et andet metal end kobber.  

 Hvis det er kendt at nitte er det kendt at benytte fastgørelsesmidler;  

 men det er nyt at benytte et andet fastgørelsesmiddel end nitter.  

 Ifølge EPO er det altså nyt at bruge skruer, selv om det er  

 kendt at bruge søm.
 Ad (3).	Det er ikke tilladt at kombinere indholdet af  

 flere skrifter til at afgøre, om der foreligger nyhed.
 Ansøgningen 1 B indgik selvstændigt i vor  

 behandling af ansøgningen og vi mener, at der er taget behørigt  

 hensyn til denne ansøgning 1 B i den nu foreliggende  

 ansøgning.
Ansøgning 2A vedrører en ventil og dyse til  

 udsprøjtning af en turbulent blanding af luft og vand til  

 massageformål.
Ansøgning 2 B angår en bruser til en  

 brusekabine og 2 C en spreder til havevanding.
Der er derfor næppe tale  

 om de samme trykforhold og slid som kan optræde i en  

 højtryksrenser.
Ingen af de 3 skrifter benytter en udformning, hvor  

 dyselegemet ved sin forende har en anlægsflade, hvormed det kan vugge  

 på en med udløbshul forsynet bæreflade. (Se fx  

 tegningerne).
 Vi mener således ikke, at disse 3 patentskrifter har  

 betydning for bedømmelse af patenterbarheden af  

 ansøgningen.
Vi har derfor vedtaget at udstede det ansøgte  

 patent på basis af fremlæggelsesskriftet nr. 156.158 uden  

 ændringer." Denne afgørelse har klageren ved skrivelse af 22.  

 september 1995 indbragt for Patentankenævnet med påstand om, at  

 ansøgningen bør afslås i sin helhed.
 I klagebegrundelsen skriver klageren:
"Der er fortsat vor opfattelse, at den af  

 Patentdirektoratet godkendte ansøgning omhandler en opfindelse, som  

 hverken er ny eller adskiller sig væsentligt fra den kendte teknik, og  

 vi skal i den forbindelse henvise til vor indsigelsesbegrundelse af 1.  

 december 1989 og de dermed fremsendte bilag, samt vor replik af 11. juli 1990  

 med tilhørende bilag.
Vi betragter dette materiale som en del af vor  

 klagebegrundelse.
 Herudover skal vi fremkomme med følgende  

 supplerende bemærkninger, for så vidt angår vores  

 principale påstand:
 I forbindelse med vurderingen af opfindelsens nyhed i den  

 godkendte danske patentansøgning nr. 3948/86 på baggrund af  

 dysekonstruktionen i den - prioritetsmæssigt ældre - danske  

 patentansøgning nr. 3584/87 er det vor opfattelse, at ansøgeren  

 er enig med os, for så vidt angår fastlæggelsen af den  

 tilsyneladende konstruktionsmæssige forskel mellem de to  

 opfindelser.
Den tilsyneladende forskel mellem de to apparaters  

 dysekonstruktioner består således deri, at dyselegemet i den  

 godkendte ansøgning (3948/86) foretager en vippebevægelse i  

 ét plan, mens dyselegemet i den ældre patentansøgning  

 (3584/87) foretager en roterende bevægelse.
Bortset herfra er der  

 teknisk identitet eller ækvivalens mellem de to opfindelser.
Den nævnte forskel må vi for det første  

 anse for at være uden betydning i det foreliggende tilfælde,  

 idet, som ansøgeren til den godkendte ansøgning også selv  

 skriver på side 1 i beskrivelsen, så hører såvel de  

 roterende som de vippende dysekonstruktioner til indenfor den samme art af  

 apparater til rensning af overflader.
Dvs. at ansøgeren reelt  

 betragter disse to dysekonstruktionstyper som ækvivalente i teknisk  

 henseende.
Dette synspunkt synes også Patentdirektoratet at give udtryk  

 for, idet man i sin afgørelse anfører, at sondringen mellem de  

 to ansøgningers kendte udgangspunkt synes at være irrelevant  

 (afgørelsers punkt Ad (2).).
 Derudover må vi også gøre  

 opmærksom på, at angivelsen af, "at dyselegemet er vippeligt i  

 kun ét plan", som det fremgår af den godkendte ansøgnings  

 krav 1 og beskrivelsen side 1, sidste afsnit, efter vor opfattelse  

 udgør en ændring af patentkravet, som ikke er tilladelig efter  

 patentbekendtgørelsens ? 25,  

 idet kravet med ændringen indeholder noget, som ikke fremgår af  

 ansøgningens basisdokumenter.
Når man læser basisdokumenterne igennem,  

 støder man ikke på noget tidspunkt på en oplysning om, at  

 dyselegemets bevægelse kun foregår i ét plan.  

 Ifølge basisdokumenterne udfører det vippeligt lejrede  

 oscillerende svingninger ved at være forsynet med en anlægsflade,  

 hvormed det kan vugge på et udløbslegemes bæreflade, som  

 er forsynet med et udløbshul.
Præcis hvilken geometrisk  

 udformning, såvel anlægsfladen som bærefladen har, er  

 heller ikke angivet, og objektivt set er der på den baggrund reelt ikke  

 angivet nogen begrænsninger på dyselegemets  

 bevægelsesmønster, når blot der er tale om oscillerende  

 svingninger.
Disse behøver som bekendt ikke nødvendigvis at  

 foregå i ét plan.
Under alle omstændigheder bør  

 kravet ændres således, at der anvendes samme formulering som i  

 basisdokumentet, dvs. "vippeligt lejret og indrettet til at udføre  

 oscillerende svingninger".
 Herudover skal vi henvise til, at den resterende del af  

 krav 1 i den godkendte ansøgning kendes fra den nævnte  

 ældre ansøgning (3584/87), hvilket vi har redegjort for i vor  

 indsigelsesbegrundelse.
 På denne baggrund er det vor opfattelse, at krav 1 i  

 den godkendte ansøgning ikke angiver andet end, hvad der kendes fra  

 den ældre ansøgning, og kravet i Patentlovens ?  2 om adskillelse mellem sådanne to  

 opfindelser er således ikke opfyldt.
 Angående de resterende krav i den godkendte  

 ansøgning er det vor opfattelse, at:
 Krav 2 blot angiver et antal plastmaterialer, som er valgt  

 ud fra en almindelig fagmandsmæssig vurdering af egnede plastmaterialer  

 til brug som lejemateriale, og at kravet derfor ikke angiver noget  

 patenterbart.
 Krav 3-8 enten angiver konstruktionsdetaljer, som kendes  

 fra den ældre ansøgning (3584/87) eller konstruktionsdetaljer,  

 som må anses for at være nærliggende konstruktionsvalg for  

 en fagmand indenfor området.
Sammenfattende er det vor opfattelse, at den godkendte  

 patentansøgning nr. 3948/86 bør afslås i sin helhed." Ansøgeren har i skrivelser den 22. december 1995  

 imødegået klagen og anført som følger:
"Indsigeren peger på at den eneste forskel mellem  

 opfindelsen og konstruktionen ifølge den ældre danske  

 patentansøgning 3584/87 er, at dyselegemet ifølge opfindelsen  

 foretager en vippebevægelse i ét plan, medens dyselegemet  

 ifølge 3584/87 udfører en roterende bevægelse, og at der  

 bortset fra denne forskel skulle være teknisk identitet eller  

 ækvivalens mellem opfindelse og konstruktion.
Derefter fastslår  

 indsigeren, at nævnte forskel er uden betydning og henviser også  

 til Direktoratetsafgørelsen af 25. juli 1995.
Hertil skal jeg for det første bemærke, at  

 jeg er ganske uenig med indsigeren mht., at den nævnte forskel skulle  

 være uden betydning.
Tværtimod! Nævnte forskel er meget  

 vigtig -hvilket turde fremgår af, at opfindelsen medfører en  

 særlig teknisk virkning, nemlig forøget driftssikkerhed på  

 grund af selvkompensation, se DK FS 1516158 B side 2 og større  

 robusthed.
For det andet mener jeg, at indsigeren læser Direktoratets  

 afgørelse af 27. juli 1995 pkt. "Ad 2" forkert.
At både  

 nærværende opfindelse og konstruktionen ifølge 3584/87  

 vedrører apparater af den art, der er angivet i indledningen til krav  

 1 i DK FS 156158 B, kan jeg acceptere, men heller ikke mere.
Indsigerens  

 bemærkning side 2, linie 13-16 er diffus og virker, som om han vil lede  

 læserens tanker på afveje.
Det væsentlige er, om  

 opfindelsen har nyhed (både konstruktivt og virkningsmæssigt), og  

 denne betingelse mener jeg - og også Patentdirektoratet - er opfyldt,  

 jf. det lige nævnte at dyselegemet er vippeligt i kun et plan, og at  

 man opnår ovennævnte særlige tekniske virkning.
Indsigeren mener, at angivelsen: "at dyselegemet er  

 vippeligt i kun ét plan", således som det fremgår af krav  

 1 i DK FA 156158 B er utilladelig, da dette træk ikke skulle  

 fremgå af nærværende ansøgnings basisdokumenter.  

 Hertil skal jeg bemærke, at når en gennemsnitsfagmand (dvs. en  

 fagmand med gennemsnitlig kunnen) gennemlæser basisdokumenterne,  

 især den specielle del af beskrivelsen, idet han følger med  

 på tegningen (tegninger er en del af beskrivelsen, jf.
M.
Koktvedgaard  

 og L. Østerborg - Patentloven med indledning og kommentarer, side 135)  

 kan han, når han sammenligner figurerne 1, 3 og 5, ikke komme til andet  

 resultat end at dyselegemet må vippe i ét plan.
Dette især  

 på grund af at fig. 5, som er en perspektivskitse af apparatet  

 ifølge opfindelsen, viser at apparatets hus 2 kan være ret  

 fladtrykt.
Når det i fig. 5 viste hus skal rumme et bevægeorgan  

 med tilsluttet dyselegeme (såsom en hydraulikmotor) som vist i f.eks.  

 fig. 1 og 3, kan dyselegemet 4 kun vippe i ét plan.
 Indsigeren mener, at den "resterende del af krav 1 i den  

 godkendte ansøgning kendes fra den nævnte ældre  

 ansøgning (3584/87)" (og henviser til indsigelsesbegrundelsen). Jeg er  

 uenig med indsigeren, idet det "udløbslegeme" 20, som er vist i  

 ansøgning nr. 3584/87, grundet dyselegemets 28 cirklende  

 bevægelse skal kunne tåle helt andre påvirkninger end  

 udløbslegeme 12 ifølge opfindelsen.
 Ansøgeren er dog villig til at overveje, at der i  

 DK FS 156158 B's krav 1, linie 4 fra neden - samt på beskrivelsens side  

 1 næstsidste linie - mellem "anbragt" og "udløbslegeme"  

 indføjes "i og for sig kendt".
Bemærkninger til side 3, stk. 5 og 6 Indsigeren er utilfreds med underkravene i DK FS  

 156158 B.
Da disse krav imidlertid ikke er uklare eller gør  

 kravsættet uoverskueligt, og endvidere disse kravs tekniske indhold er  

 korrekt, ja i det hele opfylder Patentdirektoratets Vejledning P5.5-2 om  

 behandling af uselvstændige krav, må også  

 Patentankenævnet kunne godkende dem.
 Min principale påstand i sagen er: at  

 Patentankenævnet afviser den indkomne klage og fremmer ansøgning  

 3948/86 (DK FS 156158 B) til patent.
Min subsidiære påstand i sagen er: at  

 Patentankenævnet afviser den indkomne klage og fremmer ansøgning  

 3948/86 (DK FS 156158 B) til patent, idet der dog i krav 1's fjerdesidste  

 linie - samt på beskrivelsens side 1 næstsidste linie - mellem  

 "anbragt" og "udløbselegeme" indføjes "i og sig kendt"." Ankenævnet har behandlet sagen på sit  

 møde den 12. november 1996.
 For klageren mødte civilingeniør Leif  

 Rørbøl og direktør Anton Sørensen.
For ansøgeren mødte civilingeniør  

 Tage Nørgaard og patentchef I.
Stanley Madsen.
Civilingeniør Leif Rørbøl redegjorde  

 indgående for klagerens synspunkter, idet han i det væsentlige  

 henholdt sig til de til Patentdirektoratet og Ankenævnet fremsendte  

 skriftlige indlæg, som nærmere blev uddybet.
I forbindelse med  

 afgivelse af replik nedlagdes en subsidiær påstand  

 vedrørende omformulering af krav 1.
 Civilingeniør Tage Nørgaard påstod  

 på indklagedes vegne stadfæstelse af Direktoratets  

 afgørelse.
 Ankenævnet skal udtale:
I henhold til de af Patentdirektoratet anførte  

 grunde og idet det over for Ankenævnet anførte ikke kan  

 føre til andet resultat bestemmes:
 Den påklagede afgørelse stadfæstes.
