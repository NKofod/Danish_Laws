Bekendtgørelse om overvågning af  

 fiskefartøjer via satellit I medfør af § 1, stk. 1 og 2, § 3, § 4, stk. 10, og § 17,  

 stk. 2 og 4, i lov nr. 482 af 12. juni 1996 om administration af det  

 Europæiske Fællesskabs forordninger på fiskeriets  

 område og administration af produktionsafgifter m.v.,  

 fastsættes:
Kapitel 1 Bekendtgørelsens definitioner og  

 anvendelsesområde §1. Definitioner:
 1)	Fartøjsovervågningssystem (FOS): Fiskeridirektoratets  

 samlede system til afsendelse, modtagelse og behandling af et fartøjs  

 positionsmeldinger.
 2)	Fartøjsovervågningsenhed (FOE): Det elektroniske udstyr  

 om bord på et fiskefartøj, som indgår i FOS, dvs.  

 strømforsyning, transceiver og antenne.
 3)	Fartøjsovervågningscenter (FOC): Fiskeridirektoratets  

 fartøjsovervågningcenter.
 4)	Ved åbent hav forstås havområder, som ligger uden  

 for en stats højhedsområde eller jurisdiktion.
 5)	Ved industrifiskeri forstås fiskeri, hvor et fartøj  

 fisker, medbringer eller lander fisk til andre formål end  

 konsum.
 Stk.2. FOE transmitterer positionsmeddelelser med følgende  

 indhold: fartøjets identitet, position, kurs og fart samt tidspunkt  

 for måling heraf.
 § 2. Bekendtgørelsen finder anvendelse for  

 danske fiskefartøjer, som har en længde overalt  

 over 24 m, og som er omfattet af én af følgende  

 kategorier:
 1)	Fartøjer, med hvilke der udøves fiskeriaktivitet  

 på det åbne hav med undtagelse af Middelhavet.
 2)	Fartøjer, med hvilke der udøves fiskeriaktivitet i  

 tredjelandsfarvande, forudsat at der i aftalen med det eller de  

 pågældende tredjelande findes bestemmelser om, at FOS også  

 skal anvendes på fartøjer fra dette eller disse tredjelande, med  

 hvilke der udøves fiskeriaktivitet i Fællesskabets farvande.
 3)	Fartøjer, med hvilke der drives industrifiskeri.
 Stk. 2. Bekendtgørelsen gælder fra og med 1.  

 januar 2000 for alle danske fiskefartøjer, som har en længde  

 overalt over 24 meter.
 Stk. 3. Uanset stk. 1 og 2 gælder  

 bekendtgørelsen ikke for fartøjer:
1)	der udelukkende anvendes til fiskeri inden for 12 sømil fra  

 Danmarks basislinie, 2)	der aldrig opholder sig mere end 24 timer på havet fra  

 afsejling til hjemkomst til havn eller 3)	hvis ejer senest den 23. oktober 1998 har afmeldt sin tilladelse til  

 industrifiskeri eller til fiskeri efter atlantoskandiske sild i henhold til  

 bekendtgørelse nr. 852 af 20. november 1997 om regulering af visse  

 fiskerier i 1998. Fiskeridirektoratet vil først stille krav om  

 installation af FOE, jf. § 3, når fartøjsejeren på ny  

 opnår tilladelse til de pågældende fiskerier.
Kapitel 2 Installation, drift og vedligeholdelse af FOE § 3. Ejeren af et fartøj, der er omfattet  

 af § 2, stk. 1, vil fra Fiskeridirektoratet modtage meddelelse med  

 henblik på at aftale tid og sted for installation af FOE.
Aftale herom  

 skal være indgået senest 14 dage fra modtagelsen af  

 ovennævnte meddelelse.
Installation skal være foretaget senest 6  

 uger efter modtagelsen af samme meddelelse, medmindre andet er aftalt med  

 Fiskeridirektoratet.
 Stk. 2. Fartøjsføreren må ikke  

 påbegynde en fangstrejse efter det tidspunkt, der er aftalt efter  

 stk. 1, uden at FOE er installeret og i drift.
§ 4. I tilfælde af funktionsfejl i  

 den FOE, der er installeret om bord på et fiskefartøj, skal  

 fartøjsføreren eller dennes repræsentant fra det  

 tidspunkt, hvor fejlen konstateres, eller fartøjsføreren  

 underrettes herom, mindst én gang i hver firetyvetimers periode  

 meddele alle de data, der er angivet i bilaget ved brug af telex, telefax  

 eller radio via en kystradiostation, der i Fællesskabsretsforskrifterne  

 er godkendt til modtagelse af sådanne meddelelser, til henholdsvis  

 Fiskeridirektoratets og kystmedlemsstatens overvågningscenter.
Samme  

 fremgangsmåde anvendes, hvis der opstår funktionsfejl i  

 Fiskeridirektoratets FOC, således at dette ikke kan modtage.
Afgivelsen  

 af ovennævnte meddelelser skal fortsætte, indtil FOE eller FOC er  

 udskiftet eller repareret, jf. stk. 3 og 4.
 Stk. 2. Fartøjsføreren skal lytte til de  

 internationale nød- og kaldefrekvenser (VHF og mellembølge),  

 således at Fiskeridirektoratet kan underrette  

 fartøjsføreren om fejl i FOE eller FOC, som Fiskeridirektoratet  

 har konstateret.
 Stk. 3. Fartøjsejeren eller dennes repræsentant  

 har pligt til at lade FOE reparere eller udskifte inden én måned  

 efter, at fejlen er konstateret, eller straks når fiskefartøjet  

 kommer i havn igen, hvis fangstrejsen har varet mere end en måned.  

 Fiskeridirektoratet retter henvendelse til fartøjsejeren med henblik  

 på at aftale tid og sted for reparation eller udskiftning inden for  

 ovennævnte frister.
 Stk. 4. Fartøjsføreren må ikke  

 påbegynde en fangstrejse med en defekt FOE, som ikke er blevet  

 repareret eller udskiftet inden for de i stk. 3 nævnte  

 frister.
 Stk. 5. Fartøjsføreren skal sikre, at FOE til  

 enhver tid er fuldt operationel og transmitterer positionsmeddelelser,  

 herunder at der ikke sker tekniske indgreb i FOE eller ydre påvirkning  

 som for eksempel tildækning af antenne eller ved lukning af  

 strømtilførsel til FOE.
§ 5. I perioder, hvor fartøjer ikke  

 udøver fiskeriaktiviteter som nævnt i § 2, stk. 1, og  

 tilladelser til de pågældende fiskerier er afmeldt, gemmer  

 Fiskeridirektoratet ikke eventuelt modtagne transmissioner i FOC.
I samme  

 perioder gælder forpligtelserne i § 4 ikke.
Stk. 2. For fartøjer omfattet af stk. 1 kan FOE  

 efter anmodning fra fartøjsejeren afmonteres.
FOE skal på ny  

 være installeret og i drift fra den dato, hvorfra fartøjet  

 på ny er omfattet af tilladelse til de fiskerier, der er nævnt i  

 § 2, stk. 1.
§ 6. For fartøjer omfattet af § 2,  

 stk. 1, stiller Fiskeridirektoratet en FOE til rådighed uden  

 udgift for fartøjsejeren.
FOE forbliver Fiskeridirektoratets  

 ejendom.
 Stk. 2. Fartøjsejeren skal give Fiskeridirektoratet og  

 montører med skriftlig fuldmagt fra Fiskeridirektoratet adgang til at  

 foretage forud aftalt installation og reparation af fartøjets FOE, jf.  

 §§ 3 og 4, efter Fiskeridirektoratets anvisninger.
 Stk. 3. Fiskeridirektoratet afholder samtlige udgifter til  

 installationen af udstyret på de fartøjer, der er omfattet af §  

 2, stk. 1, og eventuel afmontering, jf. § 5, stk. 2. Ny  

 installation, jf, § 5, stk. 2, 2. pkt., afholdes af  

 fartøjsejeren, hvis fartøjet ejes af samme ejer som på  

 tidspunktet, hvor FOE blev afmonteret.
 Stk. 4. Udgifter til montører, der er fremmødt  

 forgæves, fordi fartøjet ikke er til rådighed for  

 installation, reparation eller udskiftning af FOE på det aftalte  

 tidspunkt og sted, jf. § 3, stk. 1, og § 4, stk. 3, vil  

 Fiskeridirektoratet kræve refunderet af fartøjsejeren.
 Stk. 5. Fiskeridirektoratet afholder transmissionsudgifter for  

 positionsmeddelelser, der bliver afsendt til Fiskeridirektoratet via FOE.  

 Fiskeridirektoratet refunderer mod dokumentation de udgifter til  

 datatransmission, der er anført i § 4, stk. 1. Såfremt FOE  

 bliver anvendt til transmission af andre meddelelser, skal udgiften hertil  

 afholdes af fartøjsejeren.
 Stk. 6. Fartøjsejeren skal uden beregning levere den  

 strøm, der er nødvendig for, at FOE kan fungere.
 Stk. 7. Fartøjsføreren og -ejeren er ansvarlige  

 for, at der kun tilkobles udstyr til FOE, som er godkendt af  

 Fiskeridirektoratet.
Kapitel 3 Sletning af fartøj i fartøjsregister § 7. Hvis et fiskefartøj med installeret  

 FOE skal slettes af Fiskeridirektoratets fartøjsregister, skal  

 fartøjsejeren underrette Fiskeridirektoratet herom senest 1  

 måned, før fartøjet udgår, således at  

 Fiskeridirektoratets udstyr kan tilbageleveres.
Fiskeridirektoratet aftaler  

 med fartøjsejeren tid og sted for dette.
Fiskeridirektoratet afholder  

 omkostningerne ved afmontering.
Kapitel 4 Tilsyns- og kontrolbestemmelser § 8. Fiskeridirektoratet har mod behørig  

 legitimation til enhver tid, hvis det skønnes nødvendigt, og  

 uden forudgående retskendelse adgang til at foretage eftersyn af  

 fartøjets FOE.
 Stk. 2. Fartøjsføreren og -ejeren har pligt til  

 at hjælpe ved foretagelsen af det i stk. 1 nævnte  

 eftersyn.
Kapitel 5 Straffebestemmelser § 9. Overtrædelse eller forsøg  

 på overtrædelse af reglerne i § 3, stk. 2, § 4, § 5,  

 stk. 2, § 6, stk. 2, stk. 6 og 7, § 7 samt § 8 i denne  

 bekendtgørelse straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttrædelse § 9. Bekendtgørelsen træder i kraft  

 den 16. oktober 1998.
Bilag Ved funktionsfejl, jf. § 4, stk.1 og 2, skal  

 følgende oplysninger afsendes til Fiskeridirektoratet.
Såfremt  

 der sejles uden for Danmarks eksclusive økonomiske zone, skal  

 oplysningerne tillige afsendes til kystmedlemstatens  

 overvågningscenter.
Afsendelsen sker ved brug af telex, telefax eller  

 radio via en kystradiostation, der i Fællesskabets retsforskrifter er  

 godkendt til modtagelse af sådanne meddelelser.
 Adresser på de kystradiostationer, der er godkendt  

 til at modtage meddelelserne, oplyses af Fiskeridirektoratet.
 Adresser på kystmedlemsstaternes  

 overvågningscentre oplyses af Fiskeridirektoratet, når en  

 officiel fællesskabsliste foreligger.
Fartøjets navn Fartøjets havnekendingsnummer Fartøjets radiokaldesignal Position:
