Resumé  



  

 En brancheforening klagede til ombudsmanden over at politiet havde  

 tilbagekaldt  

 tilladelsen til et transportfirma til at transportere en bred last på  

 blokvogn  

 fra Frøslev Grænse til Grenå Havn. Årsagen til tilbagekaldelsen var at en  

 anden  

 politikreds på ruten efterfølgende havde oplyst at den var blevet anmodet om  

 at udstede tilladelse til transporten, men at den havde afslået dette af  

 færdselssikkerhedsmæssige årsager, og fordi transporten i stedet kunne ske ad  

 søvejen.
Politiets afgørelse om tilbagekaldelse var blevet stadfæstet af  

 Færdselsstyrelsen.
Ombudsmanden udtalte at politiets sagsoplysning og partshøring  

 i forbindelse med afgørelsen om udstedelse af transporttilladelsen var klart  

 utilstrækkelig.
Herudover opfyldte begrundelsen for afgørelsen ikke kravene i  

 forvaltningsloven, og der var ikke givet klagevejledning.
Sammenfattende  

 mente  

 ombudsmanden at politiets afgørelse om tilbagekaldelse var så mangelfuld at  

 Færdselsstyrelsen som prøvelsesmyndighed burde have tilsidesat afgørelsen som  

 ugyldig.
 Med hensyn til Færdselsstyrelsens afgørelse udtalte  

 ombudsmanden at det måtte anses for tvivlsomt om styrelsens konkrete  

 afvejning  

 af de relevante hensyn for og imod tilbagekaldelse af transporttilladelsen  

 fuldt ud var foretaget i overensstemmelse med de almindelige  

 forvaltningsretlige regler om tilbagekaldelse.
 Ombudsmanden henstillede på den baggrund til Færdselsstyrelsen  

 at genoptage sagen med henblik på en fornyet vurdering. (J.nr.  

 2003-2009-512).
Tilbagekaldelse af transporttilladelse Det fremgik af sagens akter at et transportfirma, A, den 17.  

 februar 2003 ansøgte Horsens Politi om tilladelse til at transportere en  

 maskindel fra Frøslev Grænse til Grenå Havn inden for tidsrummet 19. februar  

 til 22. februar 2003. Det fremgik bl.a. af ansøgningen at transportens  

 totalbredde var 6,20 meter, længden indtil  

 16,50 meter  

 og højden indtil  

 4 meter.
Transporten ville ske med  

 lastbil tilkoblet blokvogn.
Tilladelse til transporten blev givet af Politimesteren i  

 Horsens samme dag.
Tilladelsen blev givet på et skema hvortil der var  

 vedhæftet nogle Almindelige betingelser.
Af disse betingelser  

 fremgik bl.a.  

 at færdselsloven bestemmelser nøje skulle overholdes.
I den forbindelse blev  

 bl.a. henvist til Trafikministeriets bekendtgørelse nr. 313 af 9. maj 1997 om  

 kørsel med blokvogn og mobilkraner.
Desuden blev det anført at  

 transporttilladelser  

 meddeles i overensstemmelse med regler fastsat i Trafikministeriets cirkulære  

 nr. 66 af 30. april  

 1993.  

 Om tilbagekaldelse var anført følgende:
Politiet kan tilbagekalde tilladelsen, såfremt vilkårene for  

 tilladelsen, tilsidesættes.
Tilladelsen kan endvidere tilbagekaldes, såfremt  

 det er nødvendigt af hensyn til færdselssikkerheden eller  

 vejforholdene..
 Senere samme dag, den 17. februar 2003, anmodede A om at få  

 ændret tilladelsen således at transporten i stedet skulle finde sted inden  

 for  

 tidsrummet 21. marts til 27. marts 2003. Politimesteren imødekom senere den  

 17.  

 februar 2003 denne anmodning om ændring af tidspunktet for transporten.
 Den 21. februar 2003 udsendte Politimesteren i Gråsten og  

 Tønder følgende meddelelse til alle de politimyndigheder der udstedte  

 transporttilladelser:
Til orientering Fra tysk speditør er der for tysk vognmandsfirma (C),  

 forespurgt/ansøgt om transporttilladelse til maskindel til  

 uddybningsskib Fra Frøslev Grænse til  

 Grenå Transporten er opgivet til  

  

 6,2 m  

 i bredden  

  

 colli kun  

  

 1,70 m  

 over vejbanen i hele bredden.
  blokvognstransport.
 Denne ansøgning er herfra afslået  under hensyntagen til, at  

 Grenå er en havneby samt grundet færdselssikkerhedsmæssige årsager.
 Dette til orientering, idet det forlyder, at dansk  

 vognmandsfirma er ansøgt om samme transport. Efter at have modtaget denne orientering tilbagekaldte  

 Politimesteren i Horsens As transporttilladelse i et udateret brev.
Af  

 brevet  

 fremgik følgende:
Tilbagekaldelse af  

 Transporttilladelse, journalnr ( ) Padborg Politi  

  

 , v. ( )  

 har givet afslag på ansøgning fra tysk vognmandsfirma (C), med hensyn til  

 transport af maskindel til uddybningsskib fra Frøslev  

 Grænse-Grenå, med en  

  

 bredde på  

 6,20 meter.
 Afslaget begrundes med, at Grenå er en havneby, hvorfor  

 udskibning af godset kan finde sted, og dels også ud fra færdselsmæssige  

 årsager.
Af selv samme årsag, tilbagekaldes ovenstående tilladelse. Den 28. februar 2003 henvendte brancheforening B sig på vegne  

 af A til Politimesteren i Horsens og skrev bl.a. følgende:
(A) har oplyst, at man indgik transportkontrakten under  

 forudsætning af, at tilladelse til transporten kunne opnås.
Da denne blev  

 modtaget disponerede virksomheden i overensstemmelse hermed.
 Transportvirksomheden har endvidere oplyst, at virksomhedens  

 tyske kunde telefonisk har oplyst, at meromkostningen ved  

 transportvirksomhedens manglende kontraktopfyldelse er beregnet til ca.  

 65.000  

 EURO, og at kunden vil kræve dette beløb udbetalt af transportvirksomheden  

 som  

 følge af, at virksomheden væsentligt har misligholdt den indgåede kontrakt.
 Ved at udstede og forlænge foreliggende tilladelse og  

 efterfølgende at tilbagekalde den, har De tilbagekaldt en begunstigende  

 forvaltningsakt i forhold til virksomheden som denne har ageret på og derfor  

 nu  

 kan imødese et ikke ubetydeligt økonomisk tab.
 Det er derfor (B)s opfattelse at De kan holdes ansvarlig for  

 ovennævnte erstatningskrav.
(B) skal derfor venligst anmode Dem om at genoverveje  

 tilbagekaldelsen.
Af hensyn til sagens hastende karakter skal vi anmode Dem  

 om,  

 snarest at meddele beslutningen herom snarest muligt til (B) eller direkte  

 til  

 transportvirksomheden.
Såfremt De opretholder tilbagekaldelsen vil (B) snarest muligt  

 vende tilbage med en endelig opgørelse af erstatningskravet. A gav i brev af 4. marts 2003 Horsens Politi yderligere  

 oplysninger om hvorledes transporten var agtet gennemført.
Firmaet oplyste at  

 det tidligere havde gennemført lignende transporter med endnu større bredde  

 mellem Århus og Grenå.
Horsens Politi anmodede i telefax af 4. marts 2003  

 Vejdirektoratet om hjælp til udarbejdelse af bred transport.  

 Politiet gav  

 nærmere oplysninger om hvad det var A havde søgt om tilladelse til.
Politiet  

 oplyste også at der tidligere var givet tilladelse, men at denne var  

 tilbagekaldt, og at der i den anledning var blevet fremsat erstatningskrav  

 over for politiet.
 I brev af 10. marts 2003 svarede Vejdirektoratet Horsens Politi  

 på følgende måde:
 Det er Vejdirektoratets holdning, at en transport af ovennævnte  

 bredde, og med slutsted i en havneby i Danmark, af færdselssikkerhedsmæssige  

 årsager ikke skal have tilladelse til kørsel på Vejdirektoratets veje.
Transportens bredde vil bl.a. medføre, at transporten fylder  

 begge vognbaner på motorvej E 45. Det vurderes ikke at være trafikalt  

 ansvarligt overfor den øvrige trafik, uanset kørselstidspunkt, mv.
Det er,  

 som  

 De formentlig er bekendt med, ikke tilladt at benytte nødsporet til nogen  

 form  

 for kørsel.
Transporten vil uundgåeligt blive til ulempe, evt. fare, for den  

 øvrige trafik, f.eks. i forbindelse med til- og frakørsler (kun 1 vognbane),  

 og ved svingning.
Grundreglen for behandling af en ansøgning om transporttilladelse  

 fremgår af cirkulærets § 1. I pkt. 2 står anført: såfremt transporten  

 ikke  

 med rimelighed vil kunne kræves gennemført på anden måde.
Det vil, ud  

 fra  

 rimelighedsbetragtningen, efter vores opfattelse være yderst  

 rimeligt, at godset  

 bliver transporteret ad søvejen, fra eksempelvis en nordtysk havneby og  

 direkte til Grenå Havn.
Det er derfor ikke muligt på strækningen Frøslev Grænse  Åby  

 Ringvej ad E 45, der omfatter de veje Vejdirektoratet er vejbestyrer for, at  

 anvise en anvendelig rute til transportens gennemførelse. Den 12. marts 2003 blev Vejdirektoratets udtalelse sendt til A.  

 B henvendte sig i brev af 14. marts 2003 på ny til Politimesteren i Horsens.  

 B  

 meddelte at A endnu ikke havde modtaget den endelige tilladelse fra de tyske  

 myndigheder til transport af maskindelen i Tyskland, men at udstedelse af  

 tilladelse syntes at være uproblematisk, og at den ville blive fremsendt så  

 snart den forelå.
For så vidt angik spørgsmålet om erstatning henviste B til  

 forskellige domme.
 Den 17. marts 2003 sendte B kopi af transporttilladelse i  

 Tyskland til Politimesteren i Horsens.
Den 19. marts 2003 sendte Politimesteren i Horsens sagen til  

 Færdselsstyrelsen idet politiet anså de modtagne indsigelser som værende en  

 klage over den trufne afgørelse om tilbagekaldelse.
B og A blev samme dag  

 orienteret  

 herom.
Politiet eftersendte den 20. marts 2003 til Færdselsstyrelsen kopi af  

 tilladelse fra de tyske myndigheder til transport af det ansøgte fra  

 Düsseldorf til den dansk- tyske grænse.
B sendte den 24. marts 2003 kopier af tidligere  

 transporttilladelser udstedt til A til kørsel med bred last til  

 Færdselsstyrelsen.
Bredderne på lasterne var i disse tilfælde mellem 6,0 og  

 8,30 meter.
Den 25. marts 2003 afgav Politimestrene i Gråsten og Tønder en  

 udtalelse til sagen.
Af denne fremgår bl.a. følgende:
 Fa (D), forespørger pr. telefax den 4. februar 2003  

 undertegnede, om tilladelse til transport af 1 stk. colli fra Grænsen til  

 Grenå.   

  

 Bredden 6,2m.
 Ved tlf. forespørgsel får jeg meddelt, at den omtalte transport  

 har følgende dimensioner:
Bredde: 6,2m Længde 18m Højde 4m Vægt 50 tons Colliet læsses på blokvogn, 7 aksler i alt.
Udformningen af colliet er således, at det vil være placeret  

 over vejbanerne i en højde af kun 1,7m i hele bredden.
Belæsning midt på  

 blokvognladet.
Belæsningen vil således rage ud i 2. vognbane ved kørsel af  

 motorvej samt spærre modgående vognbane ved kørsel på alm. landevej  

 (Aarhus-Grenå)  Vigespor på Motorvej må ikke benyttes (slidlag osv.) (D) er kontaktfirma for et tysk vognmandsfirma, (C). Det er  

 dette tyske firma som skal udføre transporten.
 Transporten skal foregå fra Frøslev Grænse til Grenå.
 Det gives herfra meddelelse til (D), at vi agter at afslå  

 transporten, grundet færdselssikkerhedsmæssige årsager og også under  

 hensyntagen til, at Grenå er en havneby og at transporten derfor bør  

 foretages  

 pr. skib.
 Afslaget blev givet mundtlig, men det blev overfor ansøgeren,  

 (D)., klart præciseret, at såfremt der hertil fremkom en egentlig ansøgning  

 om  

 transporttilladelse på det omtalte colli, ville ansøgningen omgående blive  

 afslået skriftlig. (D) blev ligeledes orienteret/vejledt mht., at der ved  

 evt.  

 klage over vor afgørelse skulle ansøges skriftlig.
 Ingen var i tvivl om herværende kontors afgørelse i sagen,  

 hvorfor der ikke fremkom nogen egentlig ansøgning om transporttilladelse.
Forud for beslutningen om at afslå det ansøgte er  

 Tilladelseskontoret i Aarhus kontaktet.
Også her var man enig i, at en bredde  

 på 6,2m ville være både til væsentlig ulempe men også til fare for den øvrige  

 trafik,  

  

 særlig på strækningen fra Aarhus  

 til Grenå  ad amtsvejen  rute 15.
 Politiledsagelse ville være nødvendig, ligesom afspærring af  

 delstrækninger ville være påkrævet.
 Ad Motorvejen ville transporten være til væsentlig ulempe for  

 den øvrige færdsel, idet venstre collidel vil rage ud i 2. vognbane.  

 Forbikørsel vil på nogle strækninger være umulig.
 På strækningen fra Aarhus til Grenå vil transporten på nogle  

 strækninger rage så langt ud i modsatte vognbane, at transporten vil være  

 direkte til fare for den øvrige færdsel, hvorfor det ville være nødvendigt  

 helt  

 at afspærre lange strækninger for færdsel i begge retninger.
 Selv om transporten ledsages af flere ledsagekøretøjer er vor  

 stilling herfra, at transporten ikke bør gennemføres grundet  

 færdselssikkerhedsmæssige  

 årsager.
 Aarhus er enig i den trufne afgørelse.
Et ledsagekøretøj må her i landet kun vejlede og advare den  

 øvrige trafik.
Ledsageren kan af udstederen ikke pålægges at regulere hhv.  

 stoppe den øvrige trafik (på MTV). Ledsageren har ingen myndighed i  

 færdselsmæssig  

 henseende.
 Transporten skulle efter vort skøn derfor være ledsaget af  

 politiet.
 I vurderingen af afslaget indgår desuden det faktum, at Grenå er  

 en havneby, og at colliet uden problemer kunne sejles direkte til  

 modtagestedet.
 Herværende kontor er på intet tidspunkt blevet forespurgt om  

 denne transport fra andet tilladelseskontor.
 Den 20. februar 2002 henvendte firmaet (C) sig direkte til mig  

 og meddelte, at de var vidende om, at et dansk firma havde ansøgt om samme  

 transport  

  

 og fået en tilladelse.
 Jeg meddelte, at dette ikke kunne være korrekt, idet vi i så  

 tilfælde uden tvivl ville være blevet orienteret/forespurgt fra den  

 udstedende  

 myndighed, idet dette er en naturlig del af sagsbehandlingen  

 mellem myndighederne  

 ved  

  

 særlig  

  

 omfangsrige og tunge  

 transporter.
Jeg rettede herefter henvendelse til både Aarhus og Grenå,  

 tilladelseskontorerne for transporttilladelse.
Ingen af disse var  

 forespurgt/orienteret  

 af andre udstedelseskontorer om transporten til Grenå.
 Den 21. februar 2002 udsendte jeg derfor telefax til samtlige  

 transportkontorer, hvori jeg meddelte, at der herfra var givet afslag på  

 nævnte  

 transport.
 Samme dag henvendte firmaet (A) sig og oplyste, at de af  

  

 Horsens Politi nu havde fået inddraget en  

 tilladelse, omhandlende denne transport.
Der skal desuden til sagen oplyses, at behandlingen af sagen er  

 i nøje overensstemmelse med de instrukser, der er givet af færdselsstyrelsen,  

 Vejdirektoratet samt Rigsp.
Færdselsafd. Færdselsstyrelsen sendte udtalelsen til B der den 25. marts 2003  

 bl.a. fremkom med følgende bemærkninger:
 Som det fremgår af g.d. fremsendte kopier af tilladelser har  

 den pågældende virksomhed tidligere  senest 24. oktober 2002   

 modtaget  

 tilladelser til brede transporter ad lande- og motorvej bl.a. fra  

 Politimesteren i Horsens.
 Det synes således ikke på disse tidspunkter at have været  

 politiets vurdering, at der var noget færdselssikkerhedsmæssigt uforsvarligt  

 i  

 at udstede de pågældende tilladelser.
 Det fremgår endvidere af tidligere fremsendte bilag, at de  

 tyske vejmyndigheder ikke har fundet det uforsvarligt at udstede tilladelse  

 til  

 transporten for så vidt angår distancen fra Düsseldorf til Frøslev, hvilket  

 er  

 ca. 3 gange så langt som den distance, der vil skulle tilbagelægges i  

 Danmark.
Vi finder på det foreliggende grundlag ikke, at argumentet om,  

 at tilladelse den pågældende transport ad landevej kan afvises, da der findes  

 mulighed for transport ad søvejen er sagligt.
Det skal hertil endvidere  

 bemærkes,  

 at transporten kunne være sejlet den totale distance fra Düsseldorf til  

 Grenå,  

 hvilket de tyske myndigheder ikke har fundet grundlag for at foreslå.
Det  

 skal  

 yderligere bemærkes, at en søtransport vil få transportomkostningerne til at  

 stige ganske betragteligt.
(B)s væsentligste anke mod den foretagne tilbagekaldelse af den  

 begunstigende forvaltningsakt fra Horsens Politi er dog, at (A) ved de  

 tidligere udstedte tilladelser har haft en forventning om, at også denne  

 ville  

 blive tilladt.
Man tager dog forbehold over for kunden for, at tilladelsen  

 skal  

 udstedes af det danske politi.
Da tilladelsen modtages i virksomheden agerer  

 man på den og forpligter sig kontraktligt til at udføre transporten for  

 kunden.
 Virksomheden har således taget alle de forbehold man med rimelighed  

 kan forestille sig for at sikre, at transporten foretages i overensstemmelse  

 med reglerne.
 På trods heraf, står virksomheden nu i en situation, hvor den må  

 imødese et større erstatningskrav fra kunden grundet handlemåden fra Horsens  

 politi.
 (B) finder på det grundlag ikke, at handlemåden fra  

 Politimesteren i Horsens har været begrundet i væsentlige  

 færdselssikkerhedsmæssige  

 forhold og at tilbagekaldelsen derfor bør ophæves.
(B) skal endelig bemærke, at tilbagekaldelsen fra  

 Politimesteren i Horsens er behæftet med væsentlige formelle fejl idet den  

 hverken  

 er dateret eller udstyret med klagevejledning. Den 26. marts 2003 traf Færdselsstyrelsen afgørelse om ikke at  

 ændre Politimesteren i Horsens afgørelse om tilbagekaldelse af  

 transporttilladelsen.  

 Af Færdselsstyrelsens afgørelse fremgår bl.a. følgende:
 Færdselsstyrelsen skal i det hele henvise til Politimestrene i  

 Gråsten og Tønders udtalelse af 25. marts 2003 samt til begrundelserne heri.
 Styrelsen skal tilføje, at politiets bemyndigelse blandt andet  

 er begrænset ved at tilladelsesudstedelsen er betinget af, at transporten  

 ikke med rimelighed vil kunne kræves gennemført på anden måde, jf.  

 færdselslovens  

 § 85, stk. 2.
 Politiet skal derfor, i sager om udstedelse af  

 transporttilladelser, afveje hensynet til transportørens interesse i at kunne  

 fragte godset ad den korteste rute og på billigste måde mod hensynet til  

 færdselssikkerheden  

 for de andre trafikanter og unødig hindring og forstyrrelse af den øvrige  

 trafik.
Politiet må således foretage et konkret skøn for så vidt angår  

 den pågældende strækning.
Det samme gælder de øvrige, af (B) fremsendte,  

 eksempler på transporttilladelser, der af politiet er udstedt til kørsel ad  

 andre konkrete strækninger.
Disse eksempler kan således til denne sag alene  

 tjene til illustration af, at det på visse strækninger er muligt, at anvende  

 motorvejen, på en konkret strækning, på trods af meget stor bredde på den  

 konkrete transport.
 Den tilladelsesudstedende myndighed Horsens politi har skønnet,  

 at transporten kunne gennemføres, men blev imidlertid ved faxbrev af 21.  

 februar 2003 gjort opmærksom på, at der var forhold, som burde inddrages i  

 sagen.
 Hvorvidt der i det konkrete tilfælde i henhold til  

 forvaltningsretten er adgang til at tilbagekalde forvaltningens afgørelse til  

 ugunst for adressaten, beror på en helhedsvurdering af en række forhold.
Kernen i denne helhedsvurdering er en afvejning af to  

 hovedhensyn.
På den ene side et hensyn til adressatens berettigede  

 forventninger  

 om, at den oprindelige afgørelse (transporttilladelsen) står ved magt.
På den  

 anden side et hensyn til modstående  normalt offentlige   

 interesser i en  

 ophævelse af den oprindelige forvaltningsafgørelse.
(A)s berettigede forventning står forholdsvis stærkt i denne  

 sammenhæng.
Tilbagekaldelse af en begunstigende forvaltningsakt er normalt et  

 dybere indgreb over for adressaten end et afslag på en ansøgning om fx en  

 transporttilladelse.
Det skyldes, at adressaten typisk har disponeret og  

 indrettet sig i tillid til den begunstigende forvaltningsakt.
En myndighed, som ønsker at tilbagekalde en begunstigende  

 forvaltningsakt, skal have en relevant (saglig) begrundelse herfor.
De  

 relevante interesser, der ses på ved vurdering af, om tilbagekaldelse kan  

 ske,  

 kan groft inddeles i hovedkategorier efter deres vægt:
 Stærke grunde, som vedrører menneskers liv, sundhed, velfærd,  

 statens sikkerhed mv.
 Mellem-grunde, som henser til andre enkeltpersoners  

 miljømæssige eller økonomiske interesser, sociale beskyttelseshensyn mv.
 Svage grunde, som vedrører det offentliges økonomi og hensynet  

 til at sikre lighed og konsekvens i administrationen.
 Kun de stærke grunde vil næsten altid kunne begrunde en  

 tilbagekaldelse i forhold til adressatens modstående interesser, mens de  

 svage  

 grunde normalt ikke kan begrunde en tilbagekaldelse til ugunst for  

 adressaten.  

 Mellem-grundene vil i nogle tilfælde, men sjældnere end de stærke grunde,  

 kunne  

 begrunde en tilbagekaldelse.
 Som klar hovedregel gælder endvidere, at der ikke er adgang til  

 tilbagekaldelse, hvis der på tidspunktet for ønsket om tilbagekaldelse  

 foreligger de samme faktiske oplysninger, som forelå på tidspunktet for den  

 oprindelige afgørelse.
Det fremgår af oplysningerne i denne sag, at den udstedende  

 myndighed har tilbagekaldt tilladelsen hurtigt, da Politimestrene i Gråsten  

 og  

 Tønder gjorde opmærksom på deres indvendinger.
Disse oplysninger forelå efter  

 det foreliggende ikke på tidspunktet for udstedelsen af transporttilladelsen.  

 Selvom tilbagekaldelsen er udateret, så fremgår det at grundlaget for  

 tilbagekaldelsen; telefaxbrevet fra politimestrene i Gråsten og Tønder er  

 afsendt den 21. februar 2003 og (B)s klage er afsendt den 28. februar  

 2003,  

 hvilket betyder at der maksimalt er gået 7 dage fra Politimesteren i Horsens  

 er  

 blevet bekendt med politimestrene i Gråsten og Tønders indvendinger.
 Endvidere finder Færdselsstyrelsen, at hensynet til  

 færdselssikkerhed for de øvrige trafikanter vejer tungere end hensynet til at  

 transporten skal kunne gennemføres ad den ansøgte rute, herunder i  

 betragtning  

 af, at transportens slutdestination er en havn, hvortil der kan fragtes gods  

 ad  

 vandvejen.
 Sammenfattende har Færdselsstyrelsen på baggrund af det ovenfor  

 anførte ikke fundet anledning til at ændre politiets afgørelse.
Afslutningsvis skal det for så vidt angår (B)s bemærkninger om  

 erstatningskrav oplyses, at Færdselsstyrelsen ikke er tillagt kompetence til  

 at afgøre, om politiet har handlet ansvarspådragende i et omfang, der kan  

 begrunde et erstatningsansvar for staten, hvilket også følger af, at  

 Færdselsstyrelsen ikke har økonomiske styringsbeføjelser over for  

 politiet. Den 9. maj 2003 klagede B til mig over afgørelsen.
B anførte at  

 det hjemmelsmæssige grundlag for afgørelsen efter Bs opfattelse var  

 utilstrækkeligt; B mente at en så indgribende foranstaltning som en  

 tilbagekaldelse burde være hjemlet andre steder end i cirkulæreform.
Herover  

 anførte B at henvisningen til at der var en alternativ transportform, ikke  

 var  

 vægtig nok til at kunne begrunde en tilbagekaldelse.
B fandt at afgørelsen om  

 tilbagekaldelse var behæftet med formelle fejl, bl.a. manglende  

 klagevejledning.
Med hensyn til den oprindelige afgørelse bemærkede B at den  

 var truffet uden at der var foretaget en forudgående høring af de  

 vejmyndigheder  

 i hvis område transporten skulle forløbe.
Denne formelle fejl bevirkede at  

 Horsens Politi først efterfølgende blev opmærksom på holdningen hos  

 Politimestrene i Tønder og Gråsten.
Dette kunne efter Bs opfattelse  

 ikke med  

 rimelighed lastes A.
B gjorde opmærksom på at et folketingsmedlem i et brev  

 af  

 26. april 2003 til justitsministeren havde bedt denne om at vurdere sagen.
 Den 14. maj 2003 bad jeg B afvente justitsministerens svar til  

 folketingsmedlemmet, før B og A tog stilling til om der er grundlag for at  

 klage til mig i sagen.
Den 12. juni 2003 klagede B på ny til mig.
B oplyste at B den  

 11. juni 2003 havde modtaget en skrivelse fra folketingsmedlemmet hvori denne  

 meddelte at justitsministeren telefonisk havde afvist at behandle sagen.
B  

 vedlagde til dokumentation herfor en kopi af brevet fra folketingsmedlemmet.
Jeg bad den 1. juli 2003 Færdselsstyrelsen og Politimesteren i  

 Horsens om udtalelser i anledning af klagen.
Jeg bad om at myndighederne i  

 udtalelserne særligt kom ind på hvilke kriterier der indgik i afgørelserne om  

 at tilbagekalde Politimesteren i Horsens afgørelse af 17. februar 2003,  

 og om  

 betingelserne for at tilbagekalde afgørelsen var opfyldt.
Jeg bad endvidere  

 myndighederne om at komme ind på om det ville være muligt at gennemføre  

 transporten fra Frøslev til Grenå Havn på en færdselsmæssigt forsvarlig måde.  

 Jeg anmodede myndighederne om også at komme ind på hvorfor der ikke blev  

 indhentet  

 en udtalelse fra Padborg Politi inden afgørelsen af 17. februar 2003 blev  

 truffet, og endvidere komme ind på om forvaltningslovens regler blev  

 overholdt  

 i forbindelse med sagens behandling.
Den 15. oktober 2003 modtog jeg udtalelser af 12. august 2003  

 og 14. oktober 2003 fra henholdsvis Politimesteren i Horsens og  

 Færdselsstyrelsen.
Af Politimesteren i Horsens udtalelse fremgår bl.a.  

 følgende:
1. Kriterier i  

 forbindelse med tilbagekaldelsen Kriterierne som indgik i afgørelsen vedr. tilbagekaldelsen var  

 indsigelserne fra Politimestrene i Gråsten og Tønder samt anbefalingerne fra  

 Vejdirektoratet, som skønnede at dette var nødvendigt af hensyn til  

 færdselssikkerheden,  

 ligesom det i det konkrete tilfælde var muligt at foretage transporten ad  

 vandvejen, idet Grenå er en havneby.
 Betingelsen for tilbagekaldelsen står anført i Cirkulære om  

 transporttilladelser nr. 66 af 30. april 1993 § 4. stk. 5, hvor der står  

 anført: Tilladelsen kan endvidere tilbagekaldes, såfremt dette er  

 nødvendigt  

 af hensyn til færdselssikkerheden eller vejforholdene.
 Samme ordlyd fremgår også klart af de almindelige betingelser  

 for transporttilladelser, som medsendes til ansøgeren ved enhver given  

 tilladelse.
 2. Muligheden for  

 gennemførelse af transporten på en færdselssikkerhedsmæssig forsvarlig måde.
 Vedr. muligheden for gennemførelse af transporten fra Frøslev  

 Grænse til Grenå Havn ville dette IKKE kunne gøres på en  

 færdselssikkerhedsmæssig forsvarlig måde, idet transporten på motorvejen jfr.  

 Vejdirektoratet ville være til fare for den øvrige trafik, idet transportens  

 bredde ville fylde begge vognbaner, idet nødsporet IKKE må benyttes til nogen  

 form for kørsel.
 Samtidig ville transporten på rute 15 fra Århus til Grenå rage  

 ud i modkørende banehalvdel, hvilket ville have været til væsentlig fare og  

 ulempe for den øvrige trafik.
 Der henvises i øvrigt til korrespondance i sagen fra  

 Vejdirektoratet samt Politimestrene i Gråsten og Tønder.
 3. Vedr. udtalelse først  

 blev indhentet efter at afgørelsen af 17. februar 2003 blev truffet.
 Horsens politi har ca. 1000 ansøgninger om transporttilladelser  

 om året, hvorfor de af hensyn til hurtig ekspedition og mulighed for  

 planlægning hos transportøren udfærdiges hurtigst muligt.
 Dette er også et stort ønske hos firmaet (A), som er ansøger til  

 ca. 2/3 af alle transporttilladelser i politikredsen.
 Horsens Politi har derfor aftalt med (A), at hurtig ekspedition  

 søges imødekommet endog ofte således, at ekspeditionstiden ligger langt under  

 de 3 ekspeditionsdage, som ellers er foreskrevet.
 Dette kan sammenholdes med de almindelige betingelser om, at  

 tilladelserne kan tilbagekaldes.
 Med baggrund i den konkrete sag er proceduren dog nu ændret  

 således, at udtalelser indhentes før tilladelsen udfærdiges og fremsendes til  

 transportøren.
 Tilbagekaldelsen i denne sag blev givet såvel mundtligt via  

 telefon som skriftligt til transportøren af sagsbehandleren den 21. februar  

 2003.
 Tilbagekaldelsen i denne sag blev således givet hurtigt og uden  

 ophold, efter at der blev indgivet protest mod den ansøgte transport.
 4. Vedr. overholdelse af  

 forvaltningslovens regler.
 Det er min klare opfattelse, at forvaltningslovens regler er  

 overholdt, idet transportøren såvel mundtligt som skriftligt omgående blev  

 gjort bekendt med tilbagekaldelsen og begrundelsen herfor, da indsigelserne  

 forelå fra Politimestrene i Gråsten og Tønder.
Vedr. en begunstigende forvaltningsakt, henvises til cirkulærets  

 bestemmelser om muligheden for tilbagekaldelse sammenholdt med hensynet til  

 menneskers liv, sundhed og velfærd, idet der bl.a. på visse dele af  

 motorvejsstrækningen fra Frøslev Grænse til Århus er en årsdøgntrafik på ca.  

 51.000 køretøjer, hvorfor en afspærring af motorvejen ville kunne medføre  

 kollisioner med fare for liv og velfærd.
Det samme gør sig gældende for rute  

 15  

 fra Århus til Grenå.
Der henvises i øvrigt til Færdselsstyrelsens skrivelse af 26.  

 marts  

 2003. Af Færdselsstyrelsens udtalelse fremgår bl.a. følgende:
 Klagerens indvendinger:
1. Det hjemmelsmæssige grundlag er utilstrækkeligt, 2. Usagligt hensyn, at transporten kan gennemføres ad vandvejen.  

 Der er ikke hjemmel i færdselsloven til at inddrage dette hensyn, 3. Henvisning til alternative transportformer er i sig selv  

 ikke vægtige nok til at kunne begrunde en egentlig tilbagekaldelse, på trods  

 af, at transporten kunne have været gennemført ad vandvejen hele vejen fra  

 Tyskland, 4. Politiets udaterede tilbagekaldelse er behæftet med formelle  

 fejl;  

 klageadgang, voldsomme  

 økonomiske virkninger på parten, 5. De berørte vejmyndigheder er ikke hørt forud for afgørelsen, 6. Datoerne for tilbagekaldelsen er ikke overensstemmende med  

 politiets notat, og 7. Manglende henvisning til de retsregler, hvorefter tilladelsen  

 er tilbagekaldt.
 Folketingets Ombudsmands spørgsmål:
8. Hvilke kriterier indgik i afgørelsen om at tilbagekalde PM i  

 Horsens afgørelse af 17. februar 2003, 9. Vil det være muligt at gennemføre transporten fra Frøslev til  

 Grenaa Havn på en færdselssikkerhedsmæssig forsvarlig måde, 10. Hvorfor blev der ikke indhentet en udtalelse fra Padborg  

 Politi inden afgørelsen af 17. februar 2003 blev truffet, og 11. Er forvaltningslovens regler blevet overholdt i forbindelse  

 med sagens behandling.
 Færdselsstyrelsen skal i den anledning, i ovennævnte rækkefølge,  

 udtale følgende:
Ad 1)  

  

 Denne sag handler om en ansøgning om  

 engangstilladelse til gennemførelse af en transport af en maskindel med  

 målene  

 6,20 m  

 x  

 6,47 m  

 x  

 1,70 m  

 og en vægt på  

 28.250 kg  

 fra Frøslev Grænse til  

 Grenå Havn.
Ansøgeren, (A), har ønsket at gennemføre transporten på et  

 vogntog bestående af lastbil og blokvogn.
Tilladelse til kørsel med blokvogn må kun ske med politiets  

 tilladelse, og blokvogn må kun anvendes til transport, som ikke med  

 rimelighed  

 vil kunne kræves gennemført på anden måde.
Trafikministeren fastsætter  

 bestemmelser  

 om blokvognskørsel, jf. færdselslovens § 86, stk. 2. Bemyndigelsen er  

 udnyttet  

 ved bekendtgørelse nr. 313 af 9. maj 1997 om blokvogne og mobilkraner.
I bekendtgørelsens §§ 8 og 9 findes reglerne for  

 transporttilladelser.
Ved udstedelsen af bekendtgørelsen meddelte  

 Færdselsstyrelsen  

 ved cirkulæreskrivelse af 28. maj 1997 politiet og Statens Bilinspektion, at  

 Trafikministeriets cirkulære nr. 66 af 30. april 1993 om transporttilladelser  

 (Transportcirkulæret) kan anvendes analogt ved bedømmelse af ansøgninger om  

 transporttilladelse for blokvogn, jf. cirkulæreskrivelsens pkt. 5.
 Politiets administration sker således efter bekendtgørelse om  

 blokvogne og mobilkraner og efter transportcirkulæret.
Dette fremgår af de almindelige betingelser, som er optryk på  

 bagsiden af transporttilladelserne.
Endvidere fremgår det, at tilladelsen kan  

 tilbagekaldes, såfremt det er nødvendigt af hensyn til færdselssikkerheden  

 eller  

 vejrforholdene.
 Der er således tale om en tilladelse til gennemførelse af en  

 transport på givne vilkår, som er modtager af tilladelsen bekendt.
 Tilladelse udstedes den 17. februar 2003 af politimesteren i Horsens  

 til (A).
Færdselsstyrelsen lægger til grund, at Politimesteren i Horsens  

 ved transporttilladelsens udstedelse har skønnet, at transporten kunne  

 gennemføres på en færdselssikkerhedsmæssig forsvarlig måde, og at afgørelsen,  

 jf. det ovenfor anførte, er en lovlig afgørelse.
Efter det foreliggende i  

 sagen fremgår det endvidere, at (A) har indrettet sig efter afgørelsen som en  

 begunstigende forvaltningsakt og må betragtes som havende været i berettiget  

 forventning om at kunne indrette sig efter den.
Politimesteren i Horsens har ikke indhentet samtykke fra de  

 politikredse, der er berørt af den pågældende ansøgning om engangstilladelse.  

 En sådan clearing foreskrives i cirkulære om transporttilladelser § 3, stk.  

 1,  

 sidste. pkt., som retter sig mod transporter, der udføres med lovligt  

 registrerede køretøjer og vogntog.
Imidlertid er denne bestemmelse  

 udtrykkeligt  

 undtaget i pkt. 5 i Færdselsstyrelsens cirkulæreskrivelse af 28. maj 1997 om  

 ny  

 blokvognsbekendtgørelse, som henviser til, at politiet kan anvende cirkulæret  

 analogt på tilladelser til blokvognstransporter.
Det kommer 21. februar 2003 Politimesteren i Horsens til  

 kundskab, at Padborg Politi ikke finder det færdselssikkerhedsmæssigt  

 forsvarligt at gennemføre transporten, og tilladelsen tilbagekaldes samme  

 dag,  

 jf.
Politimesteren i Horsens notat af 17. marts 2003.
Sagen indbringes ved politimesteren i Horsens brev af 20. marts  

 2003 for Færdselsstyrelsen.
I forbindelse med behandling af klagesagen tager  

 Færdselsstyrelsen blandt andet stilling til, om der er hjemmel til at  

 tilbagekalde  

 afgørelsen.
Efter styrelsens opfattelse er der ingen direkte hjemmel i  

 reglerne.
På bagsiden af en transporttilladelse fremgår af Almindelige  

 betingelser, pkt. 5, sidste pkt., at tilladelsen blandt andet kan  

 tilbagekaldes,  

 såfremt det er nødvendigt af hensyn til færdselssikkerheden eller  

 vejforholdene.
Færdselsstyrelsen fandt imidlertid at sigtet med denne  

 bestemmelse har været at muliggøre en tilbagekaldelse, når der opstår  

 uforudsete  

 vejrsituationer, færdselsuheld eller lignende.
 Færdselsstyrelsen fandt, at det på trods af, at der ikke er en  

 direkte hjemmel, er muligt efter almindelige retsgrundsætninger, at  

 tilbagekalde  

 en gyldig forvaltningsafgørelse, til ugunst for adressaten, som anført i  

 Færdselsstyrelsens  

 afgørelse af 26. marts 2003, s. 2.
 Ad 2 og 3)  

  

 I færdselslovens §§ 85 og 86 anføres  

 det som betingelse for at dispensere fra generelle vægt- og  

 dimensionsbestemmelser,  

 at transporten ikke med rimelighed vil kunne kræves gennemført på anden måde.
Angående spørgsmålet om tilladelse til store transporter hedder  

 det i Færdselsloven med kommentarer, af H.
Waaben m.fl., DJØF 1992, at dette  

 til stadighed vil stå i dilemmaet mellem fabrikantens eller køberens  

 økonomiske interesse i at fabrikere og transportere så billigt som muligt og  

 på den anden side hensynet til færdselssikkerheden.
Endvidere citeres en  

 skrivelse fra Justitsministeriet, hvori det udtales, at det bør ikke uden  

 meget tvingende grunde accepteres, at en produktion tilrettelægges i  

 forventning  

 om en liberal praksis med hensyn til transporttilladelser.
Erhvervslivets  

 påberåbelse  

 af, at præfabrikation er en rationel arbejdsproces, kan ikke i almindelighed  

 være afgørende, såfremt den herved opnåede besparelse må betales med  

 urimelige ulemper for den øvrige trafik.
Om tilladelse bør gives, må således  

 afgøres i hvert enkelt tilfælde efter et skøn, hvori der foruden godsets  

 beskaffenhed  

 indgår længden og karakteren af de vejstrækninger, der skal passeres.
 Det ligger således i forholdets natur at inddrage overvejelser  

 om, hvorvidt der er alternative transportformer, der kan inddrages i  

 overvejelserne, herunder, at en genstand, der skal anvendes på et skib, ville  

 være til mindre urimelig ulempe for den øvrige trafik, såfremt den blev  

 transporteret  

 ad vandvej.
Det kan tilføjes, at Tyskland ligeledes inddrager dette hensyn.  

 Dette fremgår af den transporttilladelse, der er udstedt af ( ) den 18. marts  

 2003, hvor der i standardformularen kræves særlig erklæring (ausfürliche  

 Begründung)  

 når transporten, blandt andet, overstiger en bredde på  

 4,20 m.
I denne transportansøgning har  

 ansøger på vegne af (A) erklæret, ved afkrydsning i: En transport ad  

 skinne-  

 eller vandvej er ikke gennemførlig eller rimelig fordi (udførlig  

 begrundelse)  

 og derunder endvidere afkrydset: Modtager og/eller afsender råder ikke  

 over  

 en jernbane- og/eller vandvejstilslutning.
Dette stemmer ikke overens med (B)s udtalelse om at  

 Transporten for så vidt kunne have været udført med skib hele vejen fra  

 afgangsstedet  

 (Düsseldorf) til destinationen (Grenå Havn), men at de tyske myndigheder ikke  

 har vurderet dette som et realistisk alternativ ( ) Færdselsstyrelsen finder, at det efter omstændighederne kan  

 være en vægtig grund i sig selv, at der kan anvendes en anden transportform,  

 såfremt politiet i det konkrete tilfælde vurderer, at afvejningen skal falde  

 ud til fordel for færdselssikkerheden for den øvrige trafik.
 I Politimesteren i Horsens tilbagekaldelse af  

 transporttilladelsen er begrundelsen dels, at Grenå er en havneby,  

 hvorfor  

 udskibning af godset kan finde sted og dels også ud fra færdselsmæssige  

 årsager.
 Muligheden for at sejle godset er således ikke det eneste hensyn  

 i denne sag.
 Ad 4)  

  

 Det er korrekt,  

 at Politimesteren i Horsens tilbagekaldelse af transporttilladelsen  

 ikke blev  

 ledsaget af en vejledning om klageadgang, jf. forvaltningslovens § 25, stk.  

 1.
Færdselsstyrelsen er imidlertid, efter en nærmere granskning af  

 den i sagen vedlagte kopi af tilbagekaldelsen, ikke enig i, at  

 tilbagekaldelsen  

 er udateret.
Det fremgår af skriften nederst på siden: 21-feb-2003  

 10:26  

 76281444 96 ./. s.01.
 Efter Færdselsstyrelsens opfattelse er dette dokumentation for,  

 at tilbagekaldelsen er sket den 21. februar 2003, klokken 10.26 fra en  

 telefax,  

 der tilhører Politimesteren i Horsens, hvilket er bekræftet af  

 politiassistent  

 ( ), Horsens Politi.
 Ad 5)  

  

 Færdselsstyrelsen skal for så vidt angår dette punkt henvise til Horsens  

 Politis udtalelse af 12. august 2003.
 Ad 6)  

  

 Færdselsstyrelsen finder, jf. ovenfor  

 under Ad 4), at der i hvert fald er dokumentation for at tilbagekaldelsen er  

 sket skriftligt den 21. februar 2003.
 Ad 7)  

  

 Færdselsstyrelsen kan ikke afvise, at politimesteren i Horsens  

 skriftlige  

 afgørelse burde have været ledsaget af en klagevejledning, jf.  

 forvaltningslovens  

 § 25.
 Færdselsstyrelsen er imidlertid af den opfattelse, at  

 afgørelsen henviser til de hovedhensyn hvorpå politiets administrative skøn  

 hviler, jf. forvaltningslovens § 24, stk. 1.
 Ad 8-11)  

  

 Færdselsstyrelsen skal henvise til  

 Politimesteren i Horsens tilbagekaldelse af 21. februar 2003, samt til  

 Politimesterens udtalelse af 12. august 2003:
Færdselsstyrelsen kan ikke afvise, at sagen kunne have været  

 bedre oplyst inden den oprindelige transporttilladelse blev udstedt, samt at  

 den skriftlige tilbagekaldelse af transporttilladelsen burde have været  

 ledsaget  

 af en klagevejledning, jf. forvaltningslovens § 25. Det er styrelsens  

 opfattelse, at forvaltningslovens regler i øvrigt er overholdt. Jeg sendte udtalelserne til B der i brev af 24. november 2003  

 bl.a. bemærkede følgende:
 Både Politimesteren i Horsens samt Færdselsstyrelsen oplyser,  

 at der i sagen er udøvet et skøn ud fra færdselssikkerhedsmæssige  

 overvejelser:
 (B) skal hertil for det første bemærke, at vi på ingen måde beklager,  

 at myndighederne foretager disse skøn ud fra et restriktivt udgangspunkt i  

 denne og lignende sager: Hvis transportvirksomheden havde modtaget afslag på  

 den oprindelige ansøgning med rimelig begrundelse, måtte virksomheden blot  

 have taget dette til efterretning.
For det andet er det (B)s opfattelse, at praksis på området  

 ikke er samordnet.
Det er således vores indtryk, at der eksisterer en  

 uensartet  

 praksis i de enkelte politikredse med hensyn til, hvilke overdimensionerede  

 transporter, der tillades.
Det er endvidere vores indtryk, at denne  

 uensartede  

 praksis ikke alene er baseret på, at vejnettet er forskelligt fra politikreds  

 til politikreds. (B) har bl.a. ved det i kopi vedlagte brev af 20. februar  

 2003 til Justitsministeriet gjort opmærksom på dette aspekt.
Det kan oplyses,  

 at henvendelsen er oversendt fra Justitsministeriet til Færdselsstyrelsen,  

 der  

 p.t. behandler sagen.
For det tredje udstedes der på landsplan adskillige tusinde  

 transporttilladelser årligt.
Virksomheden kunne ikke ud fra denne righoldige,  

 men uensartede praksis med sikkerhed vurdere, om ansøgningen ville blive  

 afslået eller imødekommet.
På den baggrund valgte virksomheden  via  

 forbehold  

 i kontrakten  at træffe foranstaltninger til at imødegå et eventuelt  

 afslag.
For det fjerde er hverken transportvirksomheden eller (B)  

 bekendt med sammenlignelige sager, hvor tilladelser er blevet tilbagekaldt.  

 Der findes således ikke, som det er oplyst for (B), nogen fastlagt praksis  

 for,  

 under hvilke omstændigheder en tilladelse kan tilbagekaldes.
En sådan praksis  

 ville i givet fald have kunnet give transportvirksomheden en fornemmelse for,  

 hvorledes foreliggende sag ville blive behandlet hos myndighederne, selv om  

 det konkrete begrundede skøn skal foreligge.
Ovenstående forhold begrunder, hvorfor transportvirksomheden i  

 den foreliggende sag ikke kunne have nogen forventning om, hvorvidt  

 ansøgningen  

 ville blive godkendt eller afslået, hvorfor den traf foranstaltninger i  

 overensstemmelse hermed.
Virksomheden var derimod fuldstændig uforberedt på,  

 at tilladelsen ville blive tilbagekaldt, hvorfor der ikke var taget højde for  

 dette forhold i virksomhedens dispositioner.
På baggrund af vores kendskab til praksis er det også (B)s  

 opfattelse, at virksomheden ikke kunnet forvente en tilbagekaldelse i  

 foreliggende sag.
Da antallet af tilbagekaldte tilladelser på dette område er  

 ganske lille  eller ikke-eksisterende  og da der rutinemæssigt  

 gives  

 tilladelse til transporter af samme eller større dimensioner end i  

 foreliggende  

 sag, har virksomheden efter (B)s opfattelse haft en berettiget  

 forventning  

 om, at tilladelsen ikke ville blive tilbagekaldt.
 (B) ser det meget begrænsede antal tilbagekaldelser på området  

 som udtryk for dels, at politiet normalt ikke begår fejl i sådanne sager,  

 dels,  

 at der tages nøje hensyn til de forventninger modtageren af en begunstigende  

 forvaltningsakt har til at kunne agere i overensstemmelse hermed.
 Det anføres i Færdselsstyrelsens brev af 26. marts 2003, at  

 begunstigende forvaltningsakter som udgangspunkt kun kan tilbagekaldes, hvis  

 stærke grunde taler herfor, dvs. menneskers liv, sundhed og  

 velfærd,  

 statens sikkerhed m.v. Styrelsen anfører endvidere, at det som  

 klar  

 hovedregel gælder, at der ikke kan ske tilbagekaldelse, hvis der ikke  

 er nye  

 oplysninger i sagen.
Der er efter (B)s opfattelse ikke umiddelbart tale om fx  

 trusler mod menneskeliv i foreliggende tilfælde.
Dette begrundes bl.a. i  

 ovenstående bemærkninger om, at der gives tilladelse til transporter af samme  

 eller større dimensioner i lignende tilfælde.
Vi skal desuden fremhæve, at  

 hvis politiet havde bedømt transporten som værende færdselssikkerhedsmæssigt  

 risikofyldt, kunne de i den situation, hvor tilladelsen var udstedt, og der  

 efterfølgende opstår betænkeligheder ved transporten, men det skønnes for  

 indgribende at tilbagekalde tilladelsen, have valgt en mellemform mellem  

 afslag og tilladelse: At lade transporten eskortere af politiet, hvilket der  

 er  

 praksis for i adskillige andre tilfælde.
(B) er således af den opfattelse, at når offentlige myndigheder  

 i deres beslutningsgrundlag anvender et så vægtigt kriterium som  

 færdselssikkerhedsmæssige hensyn, der i praksis næsten umuliggør enhver anden  

 relevant indvending, må myndigheden være særligt forpligtet til at foretage  

 en  

 tilbundsgående og konkret bedømmelse af konsekvenserne.
Man bør derfor  

 tilsvarende kunne stille særlige krav til myndigheden om begrundelse i  

 konkrete  

 forhold og vurdering af muligheden for at foretage mindre indgribende  

 foranstaltninger, før tilbagekaldelse af en allerede givet tilladelse kan  

 komme  

 på tale.
Samtidig er det ikke (B)s opfattelse, at Politimesteren i  

 Horsens kommer i besiddelse af nye faktuelle oplysninger i forbindelse med  

 henvendelsen fra Politimestrene i Gråsten og Tønder. (B) er af den  

 opfattelse,  

 at Politimestrene i Gråsten og Tønder på det givne tidspunkt må have været i  

 besiddelse af  

  

 færre  

  

 oplysninger end  

 Politimesteren i Horsens, idet de ikke havde modtaget henvendelsen fra  

 transportvirksomheden.
Det er åbenbart, at Politimestrene i Gråsten og Tønder  

 har bedre kendskab til deres lokalområde, men da transporten vil skulle føres  

 på motorvejsnettet igennem disse politikredse, er der ikke (B) bekendt  

 særlige  

 lokale færdselssikkerhedsmæssige hensyn, der gør sig gældende i dette  

 tilfælde.
 Der er ikke (B) bekendt i tidligere sager taget stilling til  

 den hjemmelsmæssige udstrækning af tilbagekaldelsesadgangen i § 4, stk. 5, i  

 Cirkulære nr. 65 om transporttilladelser af 30. april 1993. Vi er heller ikke  

 bekendt med, at der eksisterer afgørelser, der fastlægger cirkulærets  

 praktiske anvendelsesområde, dvs. om bestemmelsen angiver en generel hjemmel  

 til at tilbagekalde tilladelser, eller om bestemmelsen giver mulighed for at  

 tilbagekalde tilladelser, hvis forholdene efterfølgende har ændret sig.
 (B) har derfor taget til efterretning, at Færdselsstyrelsen i  

 brev af 14. oktober 2003 under Ad 1), side 3, 4. afsnit  

 vedrørende bestemmelsens  

 sigte, anfører, at en tilbagekaldelse er mulig, når der opstår uforudsete  

 vejrsituationer m.v.. Vi finder desuden ikke, at de betingelser for  

 tilbagekaldelse, som styrelsen i samme brev anfører med henvisning til  

 almindelige retsgrundsætninger, når der ikke findes direkte  

 hjemmel er  

 opfyldt i denne sag. (B) bestrider imidlertid ikke, at der generelt skal være  

 en sådan adgang til at tilbagekalde en tilladelse.
 For så vidt angår det af Færdselsstyrelsen på side 4, 2. afsnit  

 anførte vedrørende muligheden for transport ad vandvej i Tyskland, skal (B)  

 for god ordens skyld efter drøftelser med transportvirksomheden anføre, at  

 transport ad vandvejen også i Tyskland ville have været besværlig,  

 tidskrævende  

 og dyr, hvorfor man afviser denne mulighed i ansøgningen.
 For så vidt angår politiets og Færdselsstyrelsens bemærkninger  

 om, hvornår tilbagekaldelsen blev modtaget i transportvirksomheden, skal (B)  

 efter opklarende drøftelser med transportvirksomheden for god ordens skyld  

 korrigere det anførte i brev af 9. maj 2003 side 2, 3. afsnit:  

 Tilbagekaldelsen  

 blev modtaget i transportvirksomheden 21. februar 2003. Fejlen skyldes, at  

 den  

 af Færdselsstyrelsen i brev af 14. oktober 2003 side 4 under Ad  

 4) anførte  

 dato, nummer og tid ikke fremgår af (B)s kopi af faxen.
(B) kan afslutningsvist på vegne af virksomheden for god ordens  

 skyld oplyse, at det daglige praktiske samarbejde med de i foreliggende sag  

 berørte myndigheder fungerer på samme professionelle niveau som hidtil. Politimesteren i Horsens og Færdselsstyrelsen har ikke haft  

 yderligere bemærkninger til sagen.
Ombudsmandens udtalelse 1. Reglerne om udstedelse af tilladelse til transport med blokvogn Bestemmelserne i færdselslovens §§ 84, stk. 1, 86, og  

 134 a  

 har følgende ordlyd, jf. lovbekendtgørelse nr. 712 af 2. august 2001:
 § 84.  

  

 Justitsministeren fastsætter bestemmelser om køretøjers og vogntogs største  

 bredde, længde og højde i såvel belæsset som ubelæsset stand, herunder om  

 kørsel med særlig brede, lange eller høje køretøjer eller vogntog.
§ 86.  

  

 Kørsel med blokvogn i belæsset stand må kun ske med politiets tilladelse, der  

 meddeles efter forhandling med vedkommende vejbestyrelse.
Tilsvarende gælder  

 for kørsel  

 med blokvogn i ubelæsset stand, hvis blokvognene overskrider de i medfør af  

 §§  

 84 og 85 fastsatte bestemmelser om køretøjets bredde, længde og højde samt om  

 køretøjers største tilladte totalvægt og akseltryk.
Tilladelse gives til en  

 enkelt kørsel eller til kørsel på en bestemt strækning eller inden for et  

 bestemt område.
Blokvogn må kun anvendes til transport, som ikke med  

 rimelighed  

 vil kunne gennemføres på anden måde.
Stk. 2.  

  

 Trafikministeren  

 fastsætter bestemmelser om blokvognskørsel.
Justitsministeren fastsætter  

 bestemmelser om betaling for politimæssig assistance, der efter politiets  

 skøn  

 er påkrævet ved gennemførsel af sådanne transporter.
 §  

 134 a.  

  

 Trafikministeren kan bemyndige  

 Færdselsstyrelsen eller en anden under Trafikministeriet oprettet styrelse  

 eller tilsvarende institution til at udøve de beføjelser, der i denne lov er  

 tillagt trafikministeren.
Stk. 2.  

  

 Ministeren kan  

 fastsætte regler om adgangen til at påklage afgørelser, der er truffet i  

 henhold  

 til bemyndigelse efter stk. 1, herunder at afgørelserne ikke skal kunne  

 indbringes for ministeren. I medfør af §  

 134 a  

 i færdselsloven har Trafikministeren udstedt bekendtgørelse nr. 928 af 22.  

 oktober  

 2001 om henlæggelse af opgaver til Færdselsstyrelsen som ændret ved  

 bekendtgørelse nr. 605 af 27. juni 2003. Bekendtgørelsens § 1, stk. 1 og stk.  

 3  

 og 4, har følgende ordlyd:
   

  

 § 1.  

  

 Beføjelser,  

 herunder til at udstede regler, træffe afgørelser og afgøre klager, som i  

 følgende  

 love er tillagt trafikministeren, udøves af Færdselsstyrelsen, jf. dog stk.  

 2:
 Færdselsloven.
 Lov om taxikørsel m.v.
 Stk. 3.  

  

 Beføjelsen  

 efter stk. 1, nr. 1, til at træffe afgørelse i sager vedrørende færdselsloven  

 kan efter Færdselsstyrelsens bestemmelse overføres til politiet.
Stk.  

 4.  

  

 Afgørelser truffet af Færdselsstyrelsen  

 i henhold til stk. 1 kan ikke indbringes for højere administrativ  

 myndighed. I medfør af bl.a. § 84, stk. 1, og § 86 i færdselsloven har  

 Trafikministeriet udstedt bekendtgørelse nr. 313 af 9. maj 1997 om blokvogne  

 og mobilkraner som ændret ved bekendtgørelse nr. 269 af 6. maj 1999. Denne  

 indeholder følgende bestemmelser i § 8 og i § 9, stk. 3:
  

  

 § 8.  

  

 Tilladelse til  

 kørsel med belæsset blokvogn gives af politiet efter forhandling med  

 vedkommende  

 vejbestyrelse(r). Tilsvarende gælder for kørsel med blokvogn i ubelæsset  

 stand, hvis blokvognen overskrider de gældende bestemmelser om køretøjers  

 bredde, længde og højde samt om køretøjers største tilladte totalvægt og  

 akseltryk.
Tilladelse kan kun gives såfremt den pågældende transport ikke med  

 rimelighed kan kræves gennemført på anden måde.
Tilladelse kan også gives til  

 kørsel med udenlandske blokvogne.
Stk. 2.  

  

 Transport med  

 blokvogn må som udgangspunkt kun foregå med udeleligt gods, der ikke lovligt  

 kan transporteres på et registreret køretøj.
Tilbehør, der skal benyttes  

 sammen med det udelelige gods, kan dog medbringes, såfremt det maksimalt  

 udgør  

 10% af godsets vægt.
Ballastklodser, der hører til en mobilkran, må dog  

 transporteres  

 på en blokvogn, uanset at der er tale om deleligt gods, forudsat at  

 blokvognstoget ikke er tungere end mobilkranen.
Ved transport af gods, der er  

 for langt, bredt, eller højt, kan der ligeledes medtages andet gods, såfremt  

 vogntogets dimensioner ikke herved øges, og såfremt bestemmelserne om vægt og  

 akseltryk for registrerede køretøjer ikke overskrides.
Stk.  

 3.  

  

 Generel transporttilladelse og engangstransporttilladelser  

 kan meddeles køretøjets ejer (bruger) af politiet på det sted, hvor  

 køretøjets  

 ejer (bruger) har bopæl eller fast forretningssted, eller hvor køretøjet  

 hovedsageligt benyttes.
Engangstransporttilladelse kan endvidere efter aftale  

 udstedes af politiet på det sted, hvor transporten skal tage sin begyndelse.  

 Generel tilladelse kan meddeles for et bestemt tidsrum på højst et år.  

 Politiet kan fastsætte nærmere vilkår for både generel- og  

 engangstransporttilladelser.
Stk.  

 4.  

  

 Ansøgning om tilladelse indgives på  

 en blanket, der udleveres af politiet.
Ansøgning om tilladelse til kørsel med  

 blokvogn skal være ledsaget af en klassificeringsattest for blokvognen  

 udstedt  

 i henhold til Vejdirektoratets klassificeringssystem for det overordnede  

 vejnet.
Klassificeringsattest skal dog ikke vedlægges, såfremt bestemmelserne  

 om vægt og akseltryk for registrerede køretøjer ikke overskrides.
Der skal  

 endvidere vedlægges attest for blokvogn og for trækkraft for blokvogn med  

 Statens Bilinspektions påtegninger om godkendelse af køretøjerne og med  

 motorkontorets påtegning om udlevering af blokvognsnummerplade.
 Stk.  

 5.  

  

 Ansøgning skal indgives i tilstrækkelig  

 god tid, inden transporten skal finde sted afhængig af, hvor mange  

 myndigheder,  

 der skal forespørges for at transporttilladelse kan gives.
 §  

 9.
Stk. 3.  

  

 Politiet kan i  

 tilladelsen fastsætte særlige vilkår for transportens gennemførelse, såfremt  

 politiet  

 skønner, at hensynet til færdselssikkerheden eller vejforhold kræver dette.  

 Politiets tilladelse kan således indeholde vilkår om tidsrum for  

 gennemførelse  

 af transporten, rute, særlig afmærkning, ledsagelse mv. I forbindelse med udstedelsen af bekendtgørelse nr. 313 af 9.  

 maj 1997 om blokvogne og mobilkraner udsendte Færdselsstyrelsen  

 cirkulæreskrivelse af 28. maj 1997 om ny blokvognsbekendtgørelse.
Af  

 cirkulæreskrivelsens pkt. 5 fremgår bl.a. følgende:
5.  

 Udstedelse af transporttilladelser til blokvognskørsel Trafikministeriets cirkulære nr. 66 af 30. april 1993 om  

 transporttilladelser kan anvendes analogt ved bedømmelse af ansøgning om  

 transporttilladelse for blokvogn (eller mobilkran). Det gælder specielt  

 bestemmelserne  

 om, hvornår der kan stilles krav om ledsagerbil og afmærkning af køretøjet.  

 Det gælder dog  

  

 ikke  

  

 cirkulærets § 3,  

 der vedrører hvilken politikreds, der skal søges transporttilladelse i, og  

 cirkulærets kapitel 2 (§§ 6-9), der vedrører den største tilladte længde og  

 højde, idet blokvogne pr. definition ikke skal opfylde  

 dimensionsbestemmelserne. Trafikministeriets cirkulære nr. 66 af 30. april 1993 om  

 transporttilladelser indeholder bl.a. følgende bestemmelser:
Kapitel  

 1 Fælles  

 bestemmelser § 1.  

  

 Politiet kan  

 efter nedenstående regler tillade kørsel med læs, der overskrider  

 bestemmelserne om største tilladte bredde, længde og højde, på lastbil og på  

 vogntog, der består af lastbil med påhængsvogn eller sættevogn, såfremt godset er udeleligt i den pågældende dimension eller  

 ikke uden væsentlig vanskelighed kan adskilles, jf. dog § 11 om containere,  

 og såfremt transporten ikke med rimelighed vil kunne kræves  

 gennemført på anden måde.
 § 2.  

  

 Tilladelse meddeles  

 enten som en engangstilladelse eller som en generel tilladelse for et bestemt  

 tidsrum på højst 1 år.
§ 3.  

  

 Engangstilladelse meddeles køretøjets ejer (bruger) af politiet på det sted,  

 hvor den pågældende transport skal tage sin begyndelse.
Generel tilladelse  

 meddeles af politiet på det sted, hvor køretøjets ejer (bruger) har bopæl  

 eller fast forretningssted, eller hvor køretøjet hovedsageligt benyttes.  

 Engangstilladelser, der berører kørsel i andre politikredse, meddeles efter  

 samtykke fra disse.
 § 4.
 Stk. 5.  

  

 Politiet kan  

 tilbagekalde tilladelsen såfremt vilkårene for tilladelsen tilsidesættes.  

 Tilladelsen kan endvidere tilbagekaldes, såfremt dette er nødvendigt af  

 hensyn  

 til færdselssikkerheden eller vejforholdene.
Kapitel 2 Generelle tilladelser Kørsel med bredt læs § 5.  

  

 Tilladelse til  

 kørsel med bredt læs kan meddeles til og med en samlet bredde på  

 3,3 m.
Kapitel  

 3 Engangstilladelser § 10.  

  

 Politiet kan  

 meddele engangstilladelse i samme omfang som ved generelle tilladelser.
Stk. 2.  

  

 Politiet kan i  

 øvrigt ved engangstilladelse fravige bestemmelserne i §§ 5-7 og i § 9,  

 såfremt  

 godset er udeleligt i den pågældende dimension eller ikke uden væsentlig  

 vanskelighed kan adskilles, og såfremt transporten ikke med rimelighed vil  

 kunne kræves gennemført på anden måde. 2. Gyldigheden af  

 den oprindelige afgørelse om udstedelse af transporttilladelsen Under sagen har myndighederne lagt til grund at den oprindelige  

 afgørelse af 17. februar 2003 om udstedelse af transporttilladelse var  

 gyldig,  

 og at der derfor var tale om tilbagekaldelse af en gyldig tilladelse, jf.  

 bl.a.
Færdselsstyrelsens udtalelse til mig af 14. oktober 2003.
I min bedømmelse af sagen har jeg også lagt til grund at den  

 oprindelige afgørelse var gyldig, og at det skøn der var udøvet af  

 Politimesteren i Horsens i relation til den oprindelige afgørelse om  

 udstedelse  

 af transporttilladelse, således lå inden for lovens rammer.
Jeg bemærker i  

 den  

 forbindelse at bestemmelsen i § 3 i cirkulære nr. 66 af 30. april 1993 om  

 obligatorisk høring af de politikredse som kørslen berører, ifølge  

 Færdselsstyrelsens cirkulæreskrivelse af 28. maj 1997 om ny  

 blokvognsbekendtgørelse  

 ikke finder analog anvendelse ved meddelelse af transporttilladelse til  

 blokvogn, jf. også Færdselsstyrelsens udtalelse til mig af 14. oktober 2003.
Jeg bemærker også at der ikke har været rejst spørgsmål om  

 Politimesteren i Horsens kompetence. (A) havde fast forretningssted i  

 Horsens.
Efter bestemmelsen § 8, stk. 3, i bekendtgørelse nr. 313 af 9.  

 maj 1997 om blokvogne og mobilkraner havde politiet i Horsens utvivlsomt  

 kompetence til at udstede transporttilladelsen.
3.  

 Sagsbehandlingsspørgsmål i forbindelse med afgørelsen om tilbagekaldelse a) Sagsoplysning En tilbagekaldelse af en afgørelse sker ved en ny afgørelse.
Det  

 betyder at de almindelige forvaltningsretlige regler og retsgrundsætninger om  

 sagsbehandling, skønsudøvelse mv. også gælder for tilbagekaldelse.
Sagsoplysningen i forbindelse med tilbagekaldelse skal således  

 ske i overensstemmelse med officialprincippet.
Efter princippet der gælder  

 som  

 et grundlæggende princip i forvaltningsretten, påhviler det den enkelte  

 forvaltningsmyndighed selv eventuelt i samarbejde med andre myndigheder at  

 fremskaffe de fornødne oplysninger om den foreliggende sag eller dog at  

 foranledige at private, navnlig parterne, yder medvirken til sagens  

 oplysning.  

 Se bl.a.
Kaj Larsen, mfl., Forvaltningsret, 2. udgave (2002), s. 447 ff.
Som det fremgår af Færdselsstyrelsens afgørelse af 26. marts  

 2003, er kernen i vurderingen af om der er adgang til at tilbagekalde en  

 afgørelse, på den ene side forvaltningens konkrete tilbagekaldelsesårsag og  

 på den anden side tilbagekaldelsens virkning for parten.
For at kunne træffe  

 en lovlig og korrekt afgørelse må der således foreligge nærmere oplysninger  

 både til belysning af karakteren og styrken af de hensyn som taler for  

 tilbagekaldelse,  

 henholdsvis af de hensyn til navnlig parten som taler imod tilbagekaldelse.
 Både Horsens Politi og Færdselsstyrelsen har lagt vægt på at tilbagekaldelsen  

 skete hurtigt og umiddelbart efter at Politimestrene i Gråsten og Tønder  

 gjorde opmærksom på deres indvendinger.
 Jeg er enig i at styrken af de hensyn til parten som taler imod  

 tilbagekaldelse, som regel vil være mindre jo hurtigere tilbagekaldelsen  

 sker.  

 Jo kortere tid der går, jo mindre vil parten typisk have nået at have  

 indrettet  

 sig på den trufne afgørelse.
Imidlertid må kravene til sagsbehandlingen opretholdes uanset  

 dette forhold.
Hensynet til at undgå at parten i god tro indretter sig  

 (yderligere) på afgørelsen efter at myndigheden er blevet opmærksom på at der  

 eventuelt er grundlag for tilbagekaldelse, kan varetages ved at parten gøres  

 opmærksom på at der er rejst en sag om tilbagekaldelse.
Herefter må sagen  

 oplyses  

 tilstrækkeligt til at der kan træffes en lovlig og rigtig afgørelse.
 Horsens Politi traf afgørelse uden forinden at underrette (A)  

 om at der på baggrund af indvendingerne fra Politimestrene i Gråsten og  

 Tønder kunne være grundlag for tilbagekaldelse af transporttilladelsen, og  

 uden at indhente oplysninger om hvilken betydning en tilbagekaldelse ville  

 have for (A). Oplysningerne om at (A) ville skulle bære en ekstraudgift på op  

 til 65.000 EURO, forelå således først da (B) efterfølgende på vegne af (A)  

 klagede over den trufne afgørelse.
Det er min opfattelse at Horsens Politi efter at have modtaget  

 brevet fra Politimestrene i Gråsten og Tønder burde have gjort (A) opmærksom  

 på at det på baggrund af henvendelsen havde indledt overvejelser om at  

 tilbagekalde transporttilladelsen, og samtidig have opfordret firmaet til at  

 dokumentere og redegøre for karakteren og styrken af de eventuelle hensyn til  

 firmaet som talte imod tilbagekaldelse.
Denne forpligtelse følger dels af  

 sagsoplysningsprincippet, dels af forvaltningslovens § 19 der er omtalt  

 nedenfor.
 At dette ikke skete, bevirker efter min opfattelse at Horsens  

 Politis sagsoplysning og partshøring forbindelse med afgørelsen om  

 tilbagekaldelse var klart utilstrækkelig.
 Jeg har gjort myndighederne bekendt med min opfattelse.
b) Partshøring Forvaltningslovens § 19, stk. 1, indeholder følgende  

 bestemmelse:
§ 19.  

  

 Kan en part i  

 en sag ikke antages at være bekendt med, at myndigheden er i besiddelse af  

 bestemte oplysninger vedrørende sagens faktiske omstændigheder, må der ikke  

 træffes afgørelse, før myndigheden har gjort parten bekendt med oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen  

 af den nævnte udtalelse. Afgørelsen om tilbagekaldelse fra Politimesteren i Horsens  

 byggede på Politimestrene i Gråsten og Tønders udtalelse af 21. februar 2003.  

 I udtalelsen var indeholdt oplysninger om at en tysk speditør for et tysk  

 vognmandsfirma havde søgt om tilladelse til samme transport som (A) havde  

 fået  

 tilladelse til, og oplysninger om at denne transport var blevet afslået  

 under  

 hensyntagen til, at Grenå er en havneby samt grundet færdselsmæssige  

 årsager.
 Det er min opfattelse at Politimesteren i Horsens i medfør af  

 bestemmelsen i forvaltningslovens § 19, stk. 1, også burde have forelagt  

 oplysningerne i udtalelsen for (A) med henblik på at (A) fik lejlighed til at  

 kommentere dem inden der blev truffet afgørelse.
 Jeg har gjort myndighederne bekendt med min opfattelse.
c) Begrundelse Det fremgår af forvaltningslovens § 22 at en afgørelse når den  

 meddeles skriftligt, skal være ledsaget af en begrundelse medmindre  

 afgørelsen  

 fuldt ud giver den pågældende part medhold.
De indholdsmæssige krav til  

 begrundelsen fremgår af forvaltningslovens § 24 som har følgende ordlyd:
§ 24.  

  

 En begrundelse  

 for en afgørelse skal indeholde en henvisning til de retsregler, i henhold  

 til  

 hvilke afgørelsen er truffet.
I det omfang, afgørelsen efter disse regler  

 beror  

 på et administrativt skøn, skal begrundelsen tillige angive de hovedhensyn,  

 der har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jf. §  

 15. Hvis en afgørelse er truffet på baggrund af uskrevne regler   

 f.eks. de almindelige retsgrundsætninger om tilbagekaldelse  forstås  

 kravet om  

 henvisning til retsregler på den måde at begrundelsen skal indeholde en kort  

 gengivelse af indholdet af det uskrevne retsgrundlag således som  

 myndighederne  

 forstår og anvender det.
Se bl.a.
Hans Gammeltoft-Hansen mfl.,  

 Forvaltningsret,  

 2. udgave (2002), s. 558.
Begrundelsen skal være korrekt; det vil bl.a. sige at den skal  

 være et sandt udtryk for de forhold og overvejelser der har ført myndigheden  

 frem til den trufne afgørelse.
Se samme sted, s. 565.
 Politimesteren i Horsens afgørelse om tilbagekaldelse indeholdt  

 en redegørelse for de faktiske omstændigheder som var tillagt betydning for  

 afgørelsen, og en angivelse af hovedhensyn der var bestemmende for  

 skønsudøvelse, nemlig det forhold at godset kunne sendes ad søvejen og  

 hensynet til færdselssikkerheden.
Begrundelsen indeholdt derimod ikke en henvisning til de  

 retsregler i henhold til hvilke afgørelsen var truffet.
Det fremgår af  

 Politimesteren i Horsens udtalelse til mig af 12. august 2003 at det  

 var  

 politimesterens opfattelse at hjemlen til tilbagekaldelsen var bestemmelsen i  

 § 4, stk. 5, i cirkulære nr. 66 af 30. april 1993 om transporttilladelser.  

 Cirkulæret var ikke den rette hjemmel for tilbagekaldelse, jf. det nedenfor  

 anførte, men Politimesteren skulle når henses til at begrundelsen skulle være  

 subjektivt korrekt, have henvist hertil.
 Jeg har gjort myndighederne bekendt med min opfattelse.
d) Klagevejledning Forvaltningslovens § 25, stk. 1, indeholder følgende bestemmelse  

 om klagevejledning:
  

  

 § 25.  

  

 Afgørelser,  

 som kan påklages til anden forvaltningsmyndighed, skal, når de meddeles  

 skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder om eventuel  

 tidsfrist.
Det gælder dog ikke, hvis afgørelsen fuldt ud giver den pågældende  

 part medhold. Politimesteren i Horsens afgørelse om tilbagekaldelse kunne  

 indbringes for Færdselsstyrelsen.
Derfor burde afgørelsen have indeholdt  

 vejledning om denne klagemulighed.
Jeg mener at det er beklageligt at afgørelsen ikke var fulgt af  

 en sådan vejledning.
Jeg har gjort myndighederne bekendt med min opfattelse.
4. Hjemmelsspørgsmål  

 i forbindelse med afgørelsen om tilbagekaldelse a)  

 Hjemmelsgrundlaget for tilbagekaldelse Politimesteren i Horsens har som hjemmel for tilbagekaldelse  

 henvist til Trafikministerens cirkulære nr. 66 af 30. april 1993 om  

 transporttilladelser § 4, stk. 5, jf. udtalelsen af 12. august 2003.  

 Bestemmelsen  

 svarer til det som er gengivet i de almindelige betingelser for tilladelsen.
Færdselsstyrelsen har derimod afvist at der er hjemmel i  

 cirkulæret til tilbagekaldelse.
Muligheden i cirkulæret for at tilbagekalde  

 en tilladelse af hensyn til færdselssikkerheden eller vejforholdene kan  

 ifølge  

 styrelsen kun anvendes når der opstår uforudsete vejrsituationer,  

 færdselsuheld  

 eller lignende.
Tilbagekaldelsen er efter Færdselsstyrelsens opfattelse sket  

 med hjemmel i almindelige retsgrundsætninger om tilbagekaldelse (jf.  

 Færdselsstyrelsens afgørelse af 26. marts 2003 og styrelsens udtalelse til  

 mig af 14. oktober 2003).
 Færdselsstyrelsens opfattelse hvorefter der ikke er hjemmel i  

 cirkulæret til at tilbagekalde i den foreliggende situation, men at de  

 almindelige retsgrundsætninger om tilbagekaldelse gælder ved siden af  

 cirkulæret, kan ikke give mig anledning til bemærkninger.
b) Var  

 tilbagekaldelsen berettiget? 1.  

  

 Færdselsstyrelsen  

 har i sin afgørelse af 26. marts 2003 redegjort for indholdet af de  

 almindelige  

 retsgrundsætninger om tilbagekaldelse.
Jeg har ingen bemærkninger til denne  

 generelle redegørelse.
Dog finder jeg anledning til at understrege  

 betydningen  

 af proportionalitetsprincippet i tilbagekaldelsessituationen: Jo mere  

 intensivt  

 indgrebet er, des stærkere tilbagekaldelsesgrundlag må kræves.
Desuden må det  

 overvejes om indgrebet i det hele taget er nødvendigt, eller om mindre  

 indgribende  

 midler er tilstrækkelige til at tilgodese de hensyn der taler for  

 tilbagekaldelse.  

 Se bl.a.
Karsten Revsbech mfl., Almindelige Emner, 3. udgave (1997), s. 441  

 og  

 442, Karsten Loiborg, Forvaltningsret, 2. udgave (2002), s.  

 949 f, og Bent Christensen, Prøvelse  

 (1994), s. 200 og 201.
2.  

  

 Tilbagekaldelsen  

 af transporttilladelsen var begrundet dels i at transporten kunne finde sted  

 ad  

 søvejen, dels i hensynet til færdselssikkerheden.
I afgørelsen af 26. marts  

 2003 har Færdselsstyrelsen anført at hensynet til færdselssikkerheden vejer  

 tungere end hensynet til at transporten skal kunne gennemføres ad den ansøgte  

 rute, i betragtning af at transportens slutdestination er en havn hvortil der  

 kan fragtes gods ad vandvejen.
 Jeg er enig i at det forhold at der er mulighed for at  

 transportere godset ad søvejen, kan tillægges væsentlig betydning i  

 forbindelse med  

  

 udstedelse  

  

 af  

 transporttilladelse når væsentlige hensyn til færdselssikkerheden taler mod  

 landstransport, jf. herved rimelighedsbetragtningen i færdselslovens § 86,  

 stk. 1, og i § 8, stk. 1, 3. pkt., i bekendtgørelse nr. 313 af 9. maj 1997 om  

 blokvogne og mobilkraner.
I forbindelse med tilbagekaldelse af en lovligt udstedt  

 transporttilladelse  hvor rimelighedsbetragtningen allerede skulle  

 være  

 overvejet i forbindelse med udstedelsen  mener jeg imidlertid ikke at  

 muligheden for transport ad søvejen kan indgå med tilsvarende vægt.
Det er  

 antaget at tilbagekaldelse ikke kan ske alene med henvisning til at en  

 tilladelse ikke burde være givet, f.eks. fordi praksis er fraveget hvilket  

 har  

 ført til manglende konsekvens i administrationen.
Se bl.a.
Karsten Revsbech  

 mfl., Forvaltningsret, Almindelige Emner, 3. udgave (1997), s. 443, og de  

 sager  

 som er gengivet i Folketingets Ombudsmands beretning for 1989, s. 130 f*, og  

 for 1994, s. 664* (R 94).
3.  

  

 Vurderingen af med  

 hvilken vægt hensynet til færdselssikkerheden kan indgå i forbindelse med en  

 beslutning om tilbagekaldelse, må tillige ses i lyset af at lovgivningen  

 åbner mulighed for ud fra en skønsmæssig vurdering at udstede tilladelse til  

 transport med bred last, og at (A) tidligere har fået transporttilladelser  

 til  

 transport med laster der var endnu bredere end den hvortil tilladelsen blev  

 tilbagekaldt.
Der foreligger ikke oplysninger i sagen om at der skulle have  

 været problemer i forbindelse med gennemførelsen af disse.
Ingen af de  

 tidligere transporttilladelser er blevet tilbagekaldt af hensyn til  

 færdselssikkerheden.
Politimesteren i Horsens har i sin udtalelse af 12. august 2003  

 anført at transporten ikke kunne gennemføres på en færdselssikkerhedsmæssig  

 forsvarlig måde.
Politimesteren har i den forbindelse henvist til  

 udtalelserne  

 fra Vejdirektoratet og Politimestrene i Gråsten og Tønder.
Færdselsstyrelsen  

 har henvist til udtalelsen fra Politimesteren i Horsens.
Det fremgår af udtalelsen fra Vejdirektoratet at transporten  

 ville være til ulempe, evt. fare for den øvrige trafik, og af  

 udtalelsen fra  

 Politimestrene i Gråsten og Tønder at transporten ville være både til  

 væsentlig ulempe, men også til fare for den øvrige trafik.
I udtalelsen  

 fra  

 Politimestrene i Gråsten og Tønder er imidlertid angivet at transporten kunne  

 have været gennemført med politiledsagelse, og hvis delstrækninger blev  

 afspærret for øvrig færdsel.
 Med de ovennævnte udtalelser mener jeg at det i sig selv er  

 tvivlsomt om hensynet til færdselssikkerheden i denne sag var så tungtvejende  

 at det i ganske betydelig grad talte for en tilbagekaldelse uanset de  

 modstående hensyn.
 4.  

  

 Færdselsstyrelsen  

 har henvist til at der som hovedregel ikke er adgang til tilbagekaldelse hvis  

 der på tidspunktet for ønsket om tilbagekaldelse foreligger de samme faktiske  

 oplysninger som forelå på tidspunktet for den oprindelige afgørelse.  

 Indvendingerne mod transporten fra Politimestrene i Gråsten og Tønder forelå  

 ikke på tidspunktet for den oprindelige afgørelse hvorfor denne hovedregel  

 efter styrelsens opfattelse ikke kan finde anvendelse her.
 Jeg er enig i at det normalt kan tillægges en vis vægt om  

 tilbagekaldelsesgrunden er opstået før eller efter den oprindelige afgørelse.
Jeg er derimod ikke enig med Færdselsstyrelsen i at der i  

 forbindelse med afgørelsen om tilbagekaldelsen forelå nye faktiske  

 oplysninger om transporten.
Afgørelsen om tilbagekaldelsen byggede i det  

 væsentligste på de samme faktiske oplysninger, men der forelå nu blot en  

 anden  

 politimyndigheds ændrede  

  

 vurdering  

  

 af  

 om der skulle have været givet tilladelse til transporten.
Myndigheden kunne  

 have taget denne i betragtning ved den oprindelige afgørelse hvis man f.eks.  

 havde hørt de politimyndigheder som var berørt af transporten.
Risikoen for  

 at  

 tilbagekaldelsesgrunden ikke indgik i den oprindelige afgørelse, påhviler som  

 udgangspunkt myndigheden medmindre parten har gjort sig skyldig i svig eller  

 i  

 øvrigt har tilsidesat en ham påhvilende oplysningspligt.
Se bl.a.
Karsten  

 Loiborg mfl., Forvaltningsret, 2. udgave (2002), s. 949.
5. Sammenfatning og  

 henstilling Sammenfattende må jeg anse Politimesteren i Horsens afgørelse  

 om tilbagekaldelse for så mangelfuld at Færdselsstyrelsen som  

 prøvelsesmyndighed burde have tilsidesat afgørelsen som ugyldig.
Jeg henviser  

 navnlig til den klart utilstrækkelige sagsoplysning.
 Med hensyn til Færdselsstyrelsens afgørelse må det efter min  

 opfattelse anses for tvivlsomt om styrelsens konkrete afvejning af de  

 relevante hensyn for og imod tilbagekaldelse af tilladelsen fuldt ud er  

 foretaget i overensstemmelse med de almindelige forvaltningsretlige regler om  

 tilbagekaldelse.
Jeg har gjort myndighederne bekendt med min opfattelse, og jeg  

 har samtidig henstillet til Færdselsstyrelsen at genoptage sagen med henblik  

 på en fornyet vurdering af den i lyset af det jeg har anført. NOTER: (*) FOB 1989, s. 130, og FOB 1994, s. 664.
