 GENERELLE BESTEMMELSER.
 1. Nærværende »Bestemmelser for transport af  

 våben i fly« er udarbejdet på grundlag af Forsvarsministeriets skrivelse  

 1.kt. 048.1-3 af 18 APR 1974 og angiver de af Ministeriet for offentlige  

 Arbejder trufne bestemmelser om transport af våben i fly for Københavns  

 lufthavn.
2. I medfør af luftfartslovens § 85 samt ministeriet  

 for offentlige arbejders bekendtgørelse nr. 257 af 17 AUG 1964 samt  

 »ICAO-Recommended Practice, Annex 9« m.v. er det ved skiltning ved  

 ekspeditionsstederne bekendtgjort, at det generelt er forbudt passagerer at  

 medtage våben i kabine, samt at overtrædelse straffes efter loven.  

 Konstaterede overtrædelser skal straks forelægges politiet.
Våben skal  

 transporteres i registreret bagage i flyets lastrum.
 UNDTAGELSER UNDER SÆRLIGE FORHOLD.
2. Tjenstgørende politi - ruteflyvning.
Tjenstgørende politi kan i  

 rutetrafik i kabine medtage funktionsdygtige tjenestevåben med tilhørende  

 ammunition, men kun over den flyvestrækning, hvor det er tjenstligt påkrævet.  

 I alle tilfælde skal pågældende selskab og flyets kaptajn behørig  

 underrettes.
4. Militært personel - charterflyvning.
Ved charterflyvninger specielt  

 chartret til befordring af militært personel kan våben medtages i kabine,  

 forudsat:
- militærpersonellet er under kommando, - at våbnene ikke indeholder ammunition, - at ammunition ikke transporteres i kabine, - at pågældende selskab og flyets kaptajn behørig underrettes.
5. Politi- og militærpersonel - generelt.
I tilfælde, hvor enkelte politi-  

 eller militærpersoner skal medføre tjenestevåben i rutetrafik til anvendelse  

 på destinationsstedet, skal våbnets hoveddel og ammunition transporteres i  

 registreret bagage.
Dog må låsetøj eller anden væsentlig del for våbnets  

 funktion medtages i kabine.
Pågældende selskab og flyets kaptajn skal i så  

 fald underrettes herom.
 BESTEMMELSER FOR ØVRIGE LUFTHAVNE.
 6. Det er hensigten snarest også at sætte  

 bestemmelserne i kraft for de øvrige statslufthavne og de kommunale  

 lufthavne.
 Fordeling: A.
