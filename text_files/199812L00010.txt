Fremsat den 7. oktober 1998 af kirkeministeren  

 (Margrethe Vestager) Forslag til Lov om ændring af lov om oprettelse af  

 Færøernes Stift og ophævelse af lov for  

 Færøerne om Kirkernes Styrelse m.v.
§ 1 I lov nr. 729 af 6. november 1990 om oprettelse af  

 Færøernes Stift ophæves § 3,  

 stk. 2-4.
§ 2 Lov nr. 109 af 29. marts 1924 for Færøerne om  

 Kirkernes Styrelse m.v. ophæves.
§ 3 Tidspunktet for lovens ikrafttræden fastsættes  

 af kirkeministeren.
Bemærkninger til lovforslaget Almindelige bemærkninger Som led i revisionen af den færøske  

 kirkelovgivning har kirkeministeren haft otte centrale kirkelove, der ved  

 kgl. anordning kan sættes i kraft på Færøerne med de  

 ændringer, som de særlige færøske forhold tilsiger,  

 til høring hos det færøske hjemmestyre.
 Det færøske hjemmestyre er nu kommet med sine  

 bemærkninger til kirkeministerens forslag til kgl. anordning om  

 ikrafttræden af følgende love:
 1.	lov om folkekirkens økonomi.
 2.	lov om bestyrelse og brug af folkekirkens kirker m.m.
 3.	lov om udnævnelse af biskopper og om  

 stiftsbåndsløsning.
 4.	lov om ansættelse i stillinger i folkekirken m.v.
 5.	lov om folkekirkens kirkebygninger.
 6.	lov om begravelse og ligbrænding.
 7.	lov om medlemskab af folkekirken, kirkelig betjening og  

 sognebåndsløsning.
 I forbindelse med ikrafttræden af disse kgl.  

 anordninger er det nødvendigt at foretage de af dette lovforslag  

 omfattede ændringer i gældende danske rigslove.
 Dette lovforslag medfører ingen økonomiske  

 eller administrative konsekvenser for stat, amt, kommune eller erhvervsliv.  

 Forslaget medfører heller ingen ændring i den fordeling af  

 kirkelige udgifter, der er mellem Danmark og Færøerne.
 Lovforslaget har ikke EU-retlige aspekter, ligesom det  

 ikke har miljømæssige konsekvenser eller administrative  

 konsekvenser for borgerne.
Bemærkninger til lovforslagets enkelte  

 bestemmelser Til § 1 Lov om oprettelse af Færøernes Stift  

 indeholder i § 3, stk. 2-4, regler om ansættelse af en  

 domprovst ved domkirken i Torshavn.
 Reglerne om udnævnelse af domprovster er i Danmark  

 en del af lov om ansættelse i stillinger i folkekirken m.v., og disse  

 regler indgår derfor i ministeriets forslag til kgl. anordning om  

 ikrafttræden på Færøerne af lov om ansættelse  

 i stillinger i folkekirken m.v.
 Reglerne i den kgl. anordning svarer med en enkelt  

 sproglig rettelse til de nugældende regler i lov om oprettelse af  

 Færøernes Stift.
Til § 2 De nugældende regler i lov for Færøerne  

 om Kirkernes Styrelse m.v. vil med revisionen af den færøske  

 kirkelovgivning blive afløst af bestemmelser i kgl. anordning om  

 ikrafttræden på Færøerne af lov om folkekirkens  

 økonomi og af bestemmelser i kgl. anordning om ikrafttræden  

 på Fæøerne af lov om folkekirkens kirkebygninger.
 Lov for Færøerne om Kirkernes Styrelse m.v.  

 foreslås derfor ophævet.
Til § 3 Det foreslås, at kirkeministeren bemyndiges til at  

 fastsætte lovens ikrafttrædelsestidspunkt, hvilket vil  

 gøre det muligt at tilpasse denne lovs ikrafttræden med  

 ikrafttrædelsestidspunktet for de kgl. anordninger.
Bilag Lovforslaget sammenholdt med gældende lov Lovforslaget Gældende formulering § 1 Lov nr. 729 af 6. november 1990 om oprettelse af  

 Færøernes Stift:
 I lov nr. 729 af 6. november 1990 om oprettelse af  

 Færøernes Stift ophæves § 3,  

 stk. 2-4.
 § 3.
Stk. 2. Når stillingen som domprovst skal  

 besættes, afholder biskoppen et møde med domsognets  

 menighedsråd, hvor de indkomne ansøgninger til den ledige  

 stilling gemmengås.
På et møde, der afholdes af  

 menighedsrådene alene senest 3 uger efter det første  

 møde, afgiver menighedsrådene en udtalelse om mindst 3  

 ansøgere opstillet i prioriteret rækkefølge.
Stk. 3. Biskoppen afgiver udtalelse om mindst 3  

 ansøgere opstillet i prioriteret rækkefølge.
Biskoppen er  

 frit stillet med hensyn til, hvilke ansøgere han vil udtale sig om.  

 Biskoppen sender ansøgningerne med menighedsrådenes og sin egen  

 udtalelse til Kirkeministeriet.
 Stk. 4. Kirkeministeren træffer afgørelse om,  

 hvilken ansøger der skal indstilles til kgl. udnævnelse, dog  

 således, at indstilling til kgl. udnævnelse af en ansøger,  

 der ikke er omfattet af biskoppens udtalelse, ikke kan ske, før sagen  

 har været forhandelt med biskoppen.
§ 2 Lov nr. 109 af 29. marts 1924 for Færøerne om  

 Kirkens Styrelse m.v., som ændret ved lov nr. 192 af 11. maj 1935:
 Lov nr. 109 af 29. marts 1924 for Færøerne om  

 Kirkernes Styrelse m.v. ophæves.
§ 1. Lagtinget er Kirkernes øverste Styrelse.
Det bestyrer  

 Færøernes kirkefond (§ 10) og tager Bestemmelse om Anvendelse af  

 dens Midler, jfr. § 11. Det bestemmer Regnskabsførelsen og Revisionen  

 samt deciderer Regnskabet.
 § 2. Menighedsraadet er Kirken stedlige Styrelse under Tilsyn af en  

 Kirkeinspektion, som bestaar af Amtmanden, Provsten og tre af Lagtinget efter  

 Forholdstal valgte Medlemmer.
§ 3. Menighedsrådet fører Tilsyn med Kirken.
Det  

 sørger for Kirkens indre Vedligeholdelse samt for alt, hvad der er  

 nødvendigt for Kirkens Brug (Brød og Vin til Altergang,  

 Belysning, Rengøring, Anskaffelse og Vedligeholdelse af Inventar m.v.)  

 og forestaar Ordningen af Præsthold.
Et af Meninghedsraadets Medlemmer skal som Kirkeværge have det  

 nærmere Tilsyn med nævnte Anliggender og med Kirken i det hele  

 taget.
Kirkeværger, som ved denne Lovs Ikrafttræden ikke er  

 Medlemmer af Meninghedsraadet, skal fremdeles kunne beklæde Hvervet som  

 Kirkeværger, om de maatte ønske det.
 Lagtinget kan foreskrive nærmere Regler for Meninghedsraadets  

 Virksomhed som Kirkestyrelse, for Regnskabsaflæggelsen m.v.
§ 4. Kirkens Indtægter, herunder Indtægter ved Kirkens  

 Brug, frivillige Bidrag, Renter af Kapitaler, de i Henhold til denne Lovs § 9  

 paaligende Beløb, indgaar i en Kirkekasse, der bestyres af  

 Meninghedsraadet, og hvoraf Udgifterne til de i § 3 omhandlede Formaal  

 afholdes.
Kirkeværgen eller et andet Medlem af Menighedsraadet, efter  

 dettes Valg, fungerer som Kasserer.
§ 5. Udlejning af Kirkens Stolestader maa fremtidig ikke finde  

 Sted.
Menighedsraadet kan bestemme, at visse Stolestader i Kirken ved  

 almindelige Gudstjenester skal forbeholdes til Brug for gamle og svagelige  

 med særligt Hensyn til tunghøre.
 § 6. Kirkens Regnskabsaar er Kalendereaaret.
 Meninghedsraadet indsender Regnskabet for det forløbne Regnskabsaar  

 inden Udgangen af April Maaned til Kirkeinspektionen, der lader Regnskabet  

 revidere og deciderer samme.
 § 7. Kirkens Overslag for det kommende Regnskabsaar indsendes af  

 Menighedsraadet inden Udgangen af September Maaned til Kirkeinspektionen, der  

 stadfæster Overslaget.
 Lagtinget kan forbeholde sig i enkelte Tilfælde at stadfæste  

 Kirkers Budgetter.
 Hvis der ikke opnaas Enighed mellem de paagældende, bestemmer  

 Lagtinget, i hvilket Forhold eventuelle Udgifter, der vedrører flere  

 Menighedsraadskredse i et Præstegæld, skal fordeles mellem  

 disse.
 Lagtinget kan bestemme, at en Del af Udgifterne ved Præstehold i et  

 Præstegæld skal udredes af Kirkekassen paa det Sted, hvor  

 Sognepræsten bor.
 § 8. Naar Kirkens Indtægter ikke er tilstrækkelige til  

 Dækning af dens Udgifter til de i § 3 omhandlede Formaal eller til  

 andre Kirken vedrørende Formaal, som ikke ifølge § 11 skal  

 udredes af Færøernes Kirkefond, tilvejebringes det manglende ved  

 Ligning paa Menighedsraadskredsens til Folkekirken hørende  

 Beboere.
 § 9. Naar Overslaget er blevet stadfæstet, tilstilles det den  

 eller de kommunale Styrelser med Oplysning om, hvor stort et Beløb der  

 vil være at paaligne.
 Den kommunale Styrelse iværksætter derefter en særlig  

 Ligning paa Folkekirkens Medlemmer efter de almindelige Ligningsregler.
 Naar en Menighedsraadskreds omfatter to kommunale Sogne, bestemmer  

 Lagtinget efter indhentet Erklæring fra de paagældende kommunale  

 Styrelser, i hvilket Forhold hvert Sogn skal deltage i Udgifterne til de  

 omhandlede Formaal.
 For Ligningsbeløbenes Indkrævning og Inddrivelse gælder  

 de samme Regler som for Skat til Kommunen.
 Den kommunale Styrelse tilstiller Menighedsraadet de indkomne  

 Ligningsbeløb.
§ 10. I Stedet for de nuværende Kirkekasser for hvert enkelt  

 Præstegæld oprettes en fælles Kirkekasse for samtlige  

 Præstegæld, Færøernes Kirkefond.
Denne overtager de  

 hidtilværende almindelige Kirkekassers Midler og Gæld samt disses  

 Indtægter, herunder Indtægterne i Henhold til § 7 i Lov om  

 Hvalfangst ved Færøerne af 2. maj 1902 og i Henhold til § 4 i  

 Lov for Færøerne om Afløsning af Tiende og Forandring i  

 forskellige Skatter og Afgifter.
 De  til enkelte Kirker henlagte særlige Midler indgaar i disse  

 Kirkers Kirkekasser (§ 4).
 § 11. Færøernes Kirkefonds Midler benyttes til  

 Kirkernes udvendige Vedligeholdelse og til Opførelse af nye  

 Kirker.
 Af Kirkefondens Midler kan derhos ydes Tilskud til de i § 3 omhandlede  

 Formaal samt til Kirkegaardes Anlæg og Vedligeholdelse, jfr. § 14.  

 Endvidere kan der af Kirkefondens Midler udredes Tilskud til Præsternes  

 Befordringsgodtgørelse.
 Forsaavidt Kirkefonden ikke er i Stand til af opfylde sit Formaal, kan  

 Lagtinget efter de for Ligning på Kommunerne af  

 Amtsrepartitionsfondsskatten til enhver Tid gældende Regler udskrive de  

 fornødne Bidrag fra Sognene, der af de kommunale Styrelser paalignes  

 Menighedernes Medlemmer efter de i § 9 omhandlede Regler.
 § 12. Hvert Aar i Maj Maaned skal Meninghedsraadet foretage et  

 fuldstændigt Eftersyn af Kirkebygningen med Tilbehør og afgive  

 skriftlig Indberetning til Kirkeinspektionen om sammes Tilstand og de  

 Mangler, der er forefundet.
 Indtræffer i Aarets Løb Beskadigelser, der kræver  

 hurtig Udbedring, skal Indberetning ligeledes ske til Kirkeinspektionen.
 Denne afgør da, hvad der videre skal foretages, dog at  

 Menighedsraadet kan indanke Kirkeinspektionens Afgørelse til Lagtinget  

 inden 1 Maaned efter, at det er sat i Kundskab om Afgørelsen.
§ 13. Hvert tredje Aaar deltager Provsten sammen med to  

 bygningskyndige Mænd i det fornævnte Eftersyn.
Dette ledes da af  

 Provsten, det fastsætter Synet til en Dag i Maj, Juni eller Juli Maaned  

 og indkalder Menighedsraadet til Deltagelse i Synet.
Forretningen  

 indføres i en af Provsten ført, for hele Provstiet fælles  

 Synsprotokol.
Provsten sender Udskrift af Forretningen til Kirkeministeriet,  

 Lagtinget og Kirkeinspektionen.
Denne afgør da, hvad der videre skal  

 foretages, dog at Menighedsraadet kan indanke Kirkeinspektionens  

 Afgørelse til lagtinget inden en Maaned efter, at det er sat i  

 Kundskab om Afgørelsen.
 § 14. Hvert enkelt Sogn skal for sit Vekommende under Tilsyn af  

 Kirkeinspektionen sørge for Kirkegaardenes Vedligeholdelse og for  

 Anlæg af nye Kirkegaarde, som maatte udkræves.
 Tilfælde af Uenighed afgøres af Lagtinget.
 § 15. Denne Lov træder i Kraft den 1. April 1924.
 3 Aar efter Lovens Ikrafttræden vil den være at  

 forelægge Lagtinget til Revision.
 Hvorefter alle vedkommende sig have at rette.
