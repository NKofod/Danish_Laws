Nr LSF 19 Forslag til Lov om ændring af lov om beskatningen af pensionsordninger  

 m.v. (Ophævelse af adgang til delvis pensionsoverførsel) Fremsat af skatteministeren (Fogh Rasmussen) den 7. oktober 1992 Vedtaget ved tredjebehandling den 18. december 1992 Lov nr. 1028 af 19/12/1992 § 1 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, foretages følgende ændringer:
 1. I § 41, stk. 1, ændres »Overførsel fra en  

 ordning« til: »Overførsel af en hel ordning eller en delvis  

 overførsel af en forsikring eller pensionsaftale eller lignende, der ikke var  

 i kraft ved udgangen af 1982, jf. realrenteafgiftslovens § 8, eller en  

 opsparingsordning, der ikke er omfattet af realrenteafgiftslovens § 8, stk.  

 9,».
 2. I § 41 indsættes efter stk. 2 som nyt stykke:
»Stk. 3. Deloverførsel af beløb fra en ordning til en anden  

 ordning behandles uanset stk. 1 ikke som en ud- og indbetaling, hvis  

 overførslen sker 1. til forsikringer, der alene kommer til udbetaling i tilfælde af den  

 forsikredes død eller invaliditet, 2. til en pensionsordning ved et nyt ansættelsesforhold, når der efter  

 lov, vedtægter eller lignende regler kun er hjemmel til at overføre en del af  

 en ordning, 3. fra en ordning af en del af årets bidrag, præmier og indbetalinger til  

 en anden ordning efter stk. 1, 4. mellem ordninger som nævnt i stk. 1, nr. 2, 4 eller 6, i det  

 indkomstår, hvori ordningerne påbegyndes udbetalt.
Det er en betingelse, at  

 kapitalforsikring eller opsparing i pensionsøjemed udbetales fuldt ud i det  

 nævnte indkomstår, og at rateforsikring eller rateopsparing i pensionsøjemed  

 samt pensionsordninger med løbende udbetalinger påbegyndes udbetalt i det  

 nævnte indkomstår.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning for overførsel, der finder sted den 7.  

 oktober 1992 eller senere.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, som senest ændret ved § 1 i lov nr. 569 af 24. juni  

 1992, foretages følgende ændringer:
 1. I § 41, stk. 1, ændres »Overførsel fra en  

 ordning« til: »Overførsel af en hel ordning«.
 2. I § 41 indsættes som stk. 3:
 »Stk. 3. Deloverførsel af beløb til forsikringer, der alene kommer  

 til udbetaling i tilfælde af den forsikredes død eller invaliditet, behandles  

 ikke som ud- eller indbetaling.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning for overførsel, der finder sted den 7.  

 oktober 1992 eller senere.
Bemærkninger til lovforslaget Almindelige bemærkninger Formålet med lovforslaget er at modvirke en metode til at undgå  

 realrenteafgift af afkast, der efter realrenteafgiftsloven er  

 afgiftspligtigt.
 Dette kan efter gældende regler ske ved deloverførsel mellem en  

 pensionsordning oprettet før 1983 og en senere oprettet pensionsordning i et  

 andet pensionsinstitut.
Efter pensionsbeskatningslovens § 41 behandles overførsel fra en  

 pensionsordning til en anden bestående eller nyoprettet pensionsordning ikke  

 som en skatte- eller afgiftspligtig udbetaling.
Efter bestemmelsens ordlyd  

 omfatter den ikke kun overførsel af hele ordningen, men også deloverførsel af  

 beløb fra en ordning til en anden.
 Efter overgangsreglen i realrenteafgiftslovens § 8 nedsættes  

 realrenteafgiften vedrørende afkast af pensionsopsparing foretaget før den 1.  

 januar 1983. Afgiftsgrundlaget nedsættes forholdsmæssigt efter forholdet  

 mellem formuen ved udgangen af 1982 og formuen ved udløbet af afgiftsåret.
 Med henblik på at beskytte overgangsfradraget helt eller delvist, kan  

 opsparing efter 1982 placeres på tre forskellige måder.
For det første kan pensionsopspareren efter 1982 oprette en helt ny  

 ordning, hvortil indbetalingerne foretages.
Oprettelse af en ny  

 pensionsordning er dog ofte begrundet i andre forhold end en beskyttelse af  

 overgangsfradraget.
Lovforslaget berører ikke adgangen til at oprette nye  

 pensionsordninger.
For det andet kan opsparing efter 1982 i en ordning oprettet før 1983  

 løbende efter pensionsbeskatningslovens § 41 overføres til en ordning i et  

 andet pensionsinstitut.
Formålet er, at formuen på ordningen oprettet før  

 1983 i det første pensionsinstitut ved udgangen af det aktuelle afgiftsår  

 skal svare til formuen ved udgangen af 1982. Der bliver ingen realrenteafgift  

 af afkastet af den gamle ordning.
Det skyldes, at formuen nedsættes efter  

 forholdet mellem formuen ved udgangen af 1982 og udgangen af afgiftsåret,  

 dvs. med 100 pct.
For det tredje gør den ubegrænsede adgang til at foretage deloverførsler  

 efter pensionsbeskatningslovens § 41 det muligt for opsparere med  

 pensionsordninger oprettet før 1983 fuldstændig at undgå realrenteafgift af  

 såvel gammel som ny opsparing.
Dette kan ske ved, at pensionsopsparing fra en  

 pensionsordning oprettet efter 1982 kort efter afgiftsårets start overføres  

 til den gamle pensionsopsparing oprettet før den 1. januar 1983. Kort tid  

 inden afgiftsårets udløb tilbageføres så stort et beløb, at der på den gamle  

 pensionsordning kun resterer et beløb svarende til formuen ved udgangen af  

 1982. Stort set hele afkastet er således optjent i den gamle pensionsordning.  

 Der skal dog ikke svares realrenteafgift af afkastet, da formuen som nævnt  

 nedsættes efter forholdet mellem formuen ved udgangen af 1982 og udgangen af  

 det aktuelle afgiftsår.
I den nye ordning optjenes realrenteafgiftspligtigt afkast i en kort  

 periode efter overførslen indtil det efterfølgende afgiftsår er påbegyndt.  

 Herefter føres hele formuen i den ny pensionsordning tilbage til den gamle  

 pensionsordning, således at transaktionen gentages.
På denne måde opnås, at  

 der stort set ikke skal svares realrenteafgift af nogen del af den samlede  

 pensionsopsparing, uanset hvornår den er foretaget.
 Lovforslaget har til formål at forhindre afgiftstænkning efter de to  

 sidstnævnte metoder.
Det foreslås at ophæve adgangen til at foretage delvis overførsel fra en  

 pensionsordning til en anden pensionsordning uden skat eller afgift af det  

 overførte beløb.
Det er adgangen til at foretage deloverførsler efter  

 pensionsbeskatningslovens § 41, der giver mulighed for at beskytte  

 overgangsfradraget efter de nævnte metoder.
Efter lovforslaget vil der ikke  

 længere kunne foretages skattefrie deloverførsler efter § 41 i  

 pensionsbeskatningsloven.
Lovforslaget indeholder ingen ændring med hensyn til overførsel af hele  

 pensionsordningen.
Herved er hensynet til mobiliteten på pensionsmarkedet  

 fortsat tilgodeset.
Uanset de foreslåede regler vil pensionsopsparere således  

 fortsat kunne oprette enten helt nye ordninger i andre pensionsinstitutter  

 eller flytte hele ordningen fra et pensionsinstitut til et andet  

 pensionsinstitut uden skattemæssige konsekvenser efter  

 pensionsbeskatningsloven.
 Med de foreslåede regler er der tilstræbt at skabe samme vilkår for  

 overførsel for pensionsopsparere i pengeinstitutter og forsikringsselskaber.
Det er ikke hensigten med lovforslaget at ændre på forsikringsselskabernes  

 mulighed for opdeling i to selskaber for at beskytte overgangsfradraget for  

 forsikringer oprettet før 1983 mest muligt.
På samme måde kan en  

 pensionsopsparer fortsat oprette en helt ny ordning i et andet pengeinstitut  

 med henblik på at beskytte overgangsfradraget i den gamle ordning fra før  

 1983. Der kan derimod ikke ske skattefri deloverførsel af opsparing fra en  

 pensionsordning fra før 1983 til en ny ordning.
Provenumæssige konsekvenser Der foreligger ikke opgørelser over, i hvilket omfang de omtalte  

 transaktioner rent faktisk har fundet sted, men det må antages, at det kun er  

 i beskedent omfang.
Forslaget forhindrer imidlertid et utilsigtet provenutab, der ville være  

 fremkommet, såfremt metoderne var blevet mere udbredt.
Det er ikke muligt at  

 skønne over størrelsen af det potentielle provenu, da der ikke foreligger  

 holdepunkter for et skøn over, hvor mange der i givet fald ville have anvendt  

 metoderne.
 Det kan oplyses, at det samlede realrenteafgiftsprovenu fra  

 kapitalpensionsordninger i pengeinstitutter oprettet såvel før som efter 1.  

 januar 1983 udgjorde knap 1 mia. kr. i 1991.
Administrative konsekvenser Lovforslaget skønnes ikke at medføre nævneværdige administrative  

 konsekvenser for de statslige told- og skattemyndigheder.
Spaltehenvisninger Lov om beskatningen af pensionsordninger m.v., er senest ændret ved lov  

 nr. 569 af 24. juni 1992, jf.
Folketingstidende 1991-92, sp. 6538, 7069,  

 10495, 11063, 11073; tillæg A, 5197; tillæg B, 2509; tillæg C, 1491.
Bemærkninger til de enkelte bestemmelser Til § 1 I pensionsbeskatningslovens § 41, stk. 1, foreslås fastsat, at adgangen  

 til skattefri overførsel kun gælder for overførsel af hele ordningen.
Efter  

 forslaget vil deloverførsler herefter udløse skatte- eller afgiftspligt af  

 det udbetalte beløb.
Adgangen til at overføre beløb til en supplerende forsikringsdækning som  

 en deloverførsel uden skattemæssige konsekvenser opretholdes efter det  

 foreslåede § 41, stk. 3, såfremt der er tale om rene risikoforsikringer.
Der  

 kan f.eks. være tale om gruppelivspræmier tilknyttet en kapitalpension eller  

 en rateforsikring tegnet som ren risikoforsikring i forbindelse med en  

 ratepension.
Til § 2 Det foreslås, at de foreslåede regler om ophævelse af adgangen til  

 deloverførsler af pensionsordninger efter pensionsbeskatningslovens § 41 får  

 virkning for deloverførsler, der foretages den 7. oktober 1992 eller senere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, som senest ændret ved § 1 i lov nr. 569 af 24. juni  

 1992, foretages følgende ændringer:
 1. I § 41, stk. 1, ændres »Overførsel fra en  

 ordning« til: »Overførsel af en hel ordning«.
 2. I § 41 indsættes som stk. 3:
 »Stk. 3. Deloverførsel af beløb til forsikringer, der alene kommer  

 til udbetaling i tilfælde af den forsikredes død eller invaliditet, behandles  

 ikke som ud- eller indbetaling.«.
 § 41. Overførsel fra en ordning til en anden bestående eller  

 nyoprettet ordning for samme person behandles ikke som ud- eller indbetaling,  

 hvis overførslen sker:
1. mellem pensionsordninger med løbende udbetalinger, 2. fra en rateforsikring eller rateopsparing i pensionsøjemed til en  

 pensionsordning med løbende udbetalinger, 3. fra en rateforsikring eller rateopsparing i pensionsøjemed til en anden  

 rateforsikring eller rateopsparing i pensionsøjemed, som er oprettet efter  

 lovens ikrafttræden, medmindre overførslen sker efter det tidspunkt, der i  

 nogen af ordningerne er aftalt som tidspunktet for første udbetaling, jf. §  

 30, stk. 1, 2. pkt., 4. fra en kapitalforsikring eller opsparing i pensionsøjemed til en  

 pensionsordning med løbende udbetalinger, 5. fra en kapitalforsikring eller opsparing i pensionsøjemed til en anden  

 kapitalforsikring eller opsparing i pensionsøjemed, som er oprettet efter  

 lovens ikrafttræden, 6. fra en kapitalforsikring eller opsparing i pensionsøjemed til en  

 rateforsikring eller rateopsparing i pensionsøjemed, såfremt overførsel  

 finder sted inden det fyldte 55. år.
 Stk. 2. Det samme gælder overførsel af en indeksordning fra et  

 forsikringsselskab til et andet eller fra et pengeinstitut m.v. til et andet,  

 i det omfang sådan overførsel kan ske efter de regler, som finansministeren  

 har fastsat herom.
Efter 2. behandling den 16. december 1992 § 1 I lov om beskatningen af pensionsordninger m.v., jf. lovbekendtgørelse nr.  

 868 af 22. oktober 1992, foretages følgende ændringer:
 1. I § 41, stk. 1, ændres »Overførsel fra en  

 ordning« til: »Overførsel af en hel ordning eller en delvis  

 overførsel af en forsikring eller pensionsaftale eller lignende, der ikke var  

 i kraft ved udgangen af 1982, jf. realrenteafgiftslovens § 8, eller en  

 opsparingsordning, der ikke er omfattet af realrenteafgiftslovens § 8, stk.  

 9,».
 2. I § 41 indsættes efter stk. 2 som nyt stykke:
»Stk. 3. Deloverførsel af beløb fra en ordning til en anden  

 ordning behandles uanset stk. 1 ikke som en ud- og indbetaling, hvis  

 overførslen sker 1. til forsikringer, der alene kommer til udbetaling i tilfælde af den  

 forsikredes død eller invaliditet, 2. til en pensionsordning ved et nyt ansættelsesforhold, når der efter  

 lov, vedtægter eller lignende regler kun er hjemmel til at overføre en del af  

 en ordning, 3. fra en ordning af en del af årets bidrag, præmier og indbetalinger til  

 en anden ordning efter stk. 1, 4. mellem ordninger som nævnt i stk. 1, nr. 2, 4 eller 6, i det  

 indkomstår, hvori ordningerne påbegyndes udbetalt.
Det er en betingelse, at  

 kapitalforsikring eller opsparing i pensionsøjemed udbetales fuldt ud i det  

 nævnte indkomstår, og at rateforsikring eller rateopsparing i pensionsøjemed  

 samt pensionsordninger med løbende udbetalinger påbegyndes udbetalt i det  

 nævnte indkomstår.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning for overførsel, der finder sted den 7.  

 oktober 1992 eller senere.
