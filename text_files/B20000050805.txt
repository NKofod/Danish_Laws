 Bekendtgørelse om sikkerhedsstillelse  

 ved registrering.
 I medfør af § 62 b, stk. 5, og § 81, stk. 2, i  

 lov om merværdiafgift (momsloven), jf. lovbekendtgørelse nr. 422  

 af 2. juni 1999, som senest ændret ved § 1 i lov nr. 461 af 31.  

 maj 2000, § 10 a, stk. 4, og § 18, stk. 2, i lov om  

 afgift af lønsum, jf. lovbekendtgørelse nr. 674 af 15.  

 september 1998 som senest ændret ved § 2 i lov nr. 461 af 31. maj  

 2000, og § 56 B og § 76 i lov om opkrævning af indkomstskat  

 samt kommunal og amtskommunal ejendomsværdiskat for personer m.v.  

 (kildeskat), jf. lovbekendtgørelse nr. 639 af 3. august 1999, som  

 senest ændret ved § 4 i lov nr. 452 af 31. maj 2000, § 5 i lov nr. 459  

 af 31. maj 2000, § 2 i lov nr. 460 af 31. maj 2000 og § 3 i lov nr. 461  

 af 31. maj 2000, § 13, stk. 9, og § 18, stk. 4, i lov om  

 en arbejdsmarkedsfond, jf. lovbekendtgørelse nr. 720 af 14. september  

 1999, som senest ændret ved lov nr. 403 af 31. maj 2000, § 1 i lov nr.  

 451 af 31. maj 2000. § 1 i lov nr. 459 af 31. maj 2000, § 3 i lov nr. 460 af  

 31. maj 2000 og § 4 i lov nr. 461 af 31. maj 2000, fastsættes:
 § 1. Den i momslovens § 62 b,  

 lønsumsafgiftslovens § 10 a og kildeskattelovens § 56 B  

 omhandlede sikkerhed kan stilles i form af børsnoterede obligationer,  

 bankgaranti, kontante indskud eller i form af anden betryggende sikkerhed  

 efter de statslige told- og skattemyndigheders bestemmelser.
§ 2. Den i momslovens § 62 b,  

 lønsumsafgiftslovens § 10 a og kildeskattelovens § 56 B  

 omhandlede formue skal dokumenteres ved en erklæring fra en registreret  

 eller statsautoriseret revisor.
Af erklæringen skal det fremgå,  

 hvor stor virksomhedens formue opgjort efter reglerne i selskabsskattelovens  

 § 14, stk. 2-7, er på registreringstidspunktet.
Erklæringen skal være underskrevet af selskabets  

 tegningsberettigede ledelse og selskabets revisor.
Erklæringen kan  

 også udfærdiges af en revisor med tilsvarende uddannelse fra et  

 andet EU-medlemsland.
Ved apportindskud og bankindestående kan der  

 efter bestemmelser fastsat af de statslige told- og skattemyndigheder anmodes  

 om yderligere dokumentation for, at disse værdier er tilstede på  

 registreringstidspunktet.
 § 3. Den, der forsætligt eller groft  

 uagtsomt overtræder § 1 eller § 2 straffes med bøde,  

 med mindre højere straf er forskyldt efter momslovens § 81,  

 stk. 3, lønsumsafgiftslovens § 18, stk. 3,  

 arbejdsmarkedsfondslovens § 18, stk. 2, eller kildeskattelovens  

 § 74, stk. 2. Straffebestemmelserne i momslovens § 81,  

 stk. 4, og § 82, stk. 1-3, lønsumsafgiftslovens  

 § 18, stk. 4, og § 19, stk. 1-3,  

 arbejdsmarkedsfondslovens § 18, stk. 3, og § 20, og  

 kildeskattelovens § 77 og § 79 finder tilsvarende anvendelse.
 § 4. Bekendtgørelsen træder i kraft  

 den 19. juni 2000.
