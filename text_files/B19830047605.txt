 I henhold til § 6 i lov nr. 290 af 9. juni 1982 om foranstaltninger  

 vedrørende lære- og praktikpladser og om ændring af lov om lærlingeforhold,  

 lov om erhvervsfaglige grunduddannelser og lov om Arbejdsgivernes  

 Elevrefusion fastsættes:
 § 1.  Undervisningsministeren bestemmer herved, at  

 reglerne i bekendtgørelse nr. 350 af 25. juni 1982 om tilskud for  

 opretholdelse eller forøgelse af antallet af lære- og praktikpladser m.v.,  

 bortset fra reglerne i kapitel 3, foruden lærlinge og efg-elever, omfatter  

 elever i følgende uddannelser:
Apoteksassistent Farveriassistent Klinikassistent for tandlæger på skoler tilknyttet tandlægehøjskolerne i  

 København og Århus Konfektionsassistent Køkkenleder Laborant Landmand Levnedsmiddelassistent Maskinist (maskinmesteraspirant) via den 1-årige værkstedsskole Teknisk assistent Teknisk tegner Tekstilassistent Trikotageassistent § 2.  Tilskud til indgåelse af uddannelsesaftale for  

 de i § 1 nævnte uddannelser kan kun ydes, såfremt uddannelsesaftalen,  

 omfattende praktikopholdet, er indgået i overensstemmelse med reglerne i stk.  

 2-5.
Stk. 2.  Uddannelsesaftalen indgås ved anvendelse af en  

 formular, der er godkendt af Direktoratet for erhvervsuddannelserne, og  

 underskrives af eleven og praktikvirksomheden.
Formularen udleveres af  

 arbejdsformidlingskontoret.
Er eleven ved aftalens indgåelse undergivet  

 forældremyndighed, skal aftalen tillige underskrives af forældremyndighedens  

 indehaver.
 Stk. 3.  Aftalen, der normalt skal underskrives senest  

 ved ansættelsesforholdets begyndelse, skal angive:
elevens og virksomhedens navn og adresse samt CPR-nr., henholdsvis  

 CIR-nr., uddannelsens art, praktikperiodens varighed, praktikopholdets indhold i overensstemmelse med de fastsatte  

 uddannelsesregler for den pågældende uddannelse, bestemmelser om løn og andre ansættelsesvilkår.
Stk. 4.  Er praktikopholdet knyttet til en forudgående  

 skoleundervisning, skal vedkommende skole forsyne aftalen med påtegning  

 herom.
Skal praktikopholdet efterfølges af skoleundervisning som led i  

 uddannelsen, skal aftalen forsynes med påtegning herom af den skole, eleven  

 er tilmeldt.
Disse regler gælder ikke for de uddannelser, der er nævnt i stk.  

 5.
 Stk. 5.  Uddannelsesaftaler vedrørende:
apoteksassistentuddannelsen køkkenlederuddannelsen og landmandsuddannelsen forsynes af henholdsvis:
apoteksassistentnævnet, lærestedsrådgiveren og den tilsynsførende ungdomskonsulent med påtegning om, at praktikopholdet er led i den pågældende uddannelse.
 § 3.  Uddannelsesaftalen indsendes sammen med  

 tilskudsansøgningen til arbejdsformidlingskontoret, der afgør, om de krav til  

 aftalen, der er nævnt i § 2, er opfyldt, og om betingelserne for tilskud i  

 øvrigt er opfyldt, jfr. kapitel 5 i bekendtgørelsen om tilskud for  

 opretholdelse eller forøgelse af antallet af lære- og praktikpladser m.v.
§ 4.  Tilskud udbetales, når uddannelsesaftalen er  

 udløbet.
Ophører praktikforholdet forinden, dog tidligst efter 3 måneder,  

 udbetales en forholdsmæssig andel.
 § 5.  Bekendtgørelsen har virkning for  

 uddannelsesaftaler, der er indgået efter den 31. marts 1982, jfr. dog stk. 2  

 og 3.
 Stk. 2.  For uddannelsesaftaler vedrørende uddannelserne  

 til maskinist og apoteksassistent har tilskudsordningen først virkning for  

 ansættelsesforhold, der er begyndt efter den 1. januar 1983.
 Stk. 3.  For uddannelsesaftaler vedrørende uddannelsen  

 til klinikassistent for tandlæger har tilskudsordningen først virkning for  

 ansættelsesforhold, der er begyndt efter den 30. juni 1983.
 Stk. 4.  Ved behandling af ansøgninger om tilskud til  

 opretholdelse eller forøgelse af antallet af andre end de i stk. 2 nævnte  

 lære- og praktikpladser, medregnes de i stk. 2 nævnte uddannelsespladser,  

 hvis det ansættelsesforhold, der søges tilskud til, er begyndt efter den 1.  

 januar 1983.
 Stk. 5.  Ved behandling af ansøgninger om tilskud til  

 opretholdelse eller forøgelse af antallet af andre end de i stk. 3 nævnte  

 praktikpladser, medregnes den i stk. 3 nævnte uddannelse kun til  

 gennemsnittet af uddannelsespladser, hvis det ansættelsesforhold, der søges  

 tilskud til, er begyndt efter den 30. juni 1983.
 Stk. 6.  Bekendtgørelse nr. 168 af 22. april 1983 om  

 tilskud for opretholdelse eller forøgelse af antallet af praktikpladser i  

 andre uddannelser end lærlingeuddannelser og erhvervsfaglige grunduddannelser  

 ophæves.
