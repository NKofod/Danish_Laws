 Bekendtgørelse om anmeldelse af  

 ulykkestilfælde og sygdomme, der rammer værnepligtige m.fl.
 I medfør af § 4, i lov nr. 80 af 1978 om erstatning til  

 skadelidte værnepligtige m.fl., som senest ændret ved lov nr. 924  

 af 25. november 1992, fastsættes efter forhandling med  

 Forsvarsministeriet og Indenrigsministeriet:
 § 1. En tjenesteskade, dvs. et  

 ulykkestilfælde eller en sygdom, der med rimelig sandsynlighed kan  

 henføres til udførelsen af de pligter, der er forbundet med  

 tjenesten eller de forhold, hvorunder den foregår, og som må  

 antages at kunne begrunde krav på ydelser efter loven, skal anmeldes  

 til en af ministeriet udpeget forsikringsenhed eller Arbejdsskadestyrelsen  

 snarest muligt.
 Stk. 2. Er en tjenesteskade ikke anmeldt efter stk. 1, og  

 har skaden medført, at skadelidte endnu ikke på 5-ugers dagen  

 for skadens indtræden kan genoptage tjenesten eller sædvanligt  

 arbejde i fuldt omfang, skal anmeldelse ske senest 9 dage herefter.
Stk. 3. Arbejdsskadestyrelsen skal inden 48 timer underrettes  

 om dødsfald, der må antages at være forårsaget af en  

 tjenesteskade.
Det samme gælder ethvert dødsfald indtruffet  

 på tjenestestedet eller i øvrigt under tjenesten.
Underretning  

 skal finde sted, selv om den tjenesteskade, der kan have medført  

 dødsfaldet, allerede er anmeldt efter stk. 1 eller  

 stk. 2.
 Stk. 4. Tjenesteskade skal altid anmeldes, når  

 skadelidte selv kræver det.
 § 2. Anmeldelsespligten påhviler den  

 afdeling eller det tjenestested, hvor den skadelidte forrettede tjeneste, da  

 tjenesteskaden skete eller blev konstateret.
 Stk. 2. For personer, der aftjener civil værnepligt  

 (militærnægter), påhviler anmeldelsespligten  

 administrationen for civil værnepligt (Indenrigsministeriets  

 Militærnægterafdeling).
 Stk. 3. For personer, der aftjener værnepligt ved  

 udførelse af bistandsarbejde i udviklingslande, påhviler  

 anmeldelsespligten Mellemfolkeligt Samvirke's regionalkontor, som gennem  

 hovedkontoret i Danmark sender anmeldelsen til Arbejdsskadestyrelsen.
 Stk. 4. For personer, der gør tjeneste som frivillige i  

 hjemmeværnet eller redningsberedskabet, eller som er udtaget til at  

 forrette tjeneste inden for redningsberedskabet, påhviler  

 anmeldelsespligten den ansvarlige leder på tjenestestedet.
 § 3. Anmeldelse, der sker på en af  

 Arbejdsskadestyrelsen udarbejdet blanket, skal indeholde oplysninger om  

 følgende:
Fra den anmeldende myndighed oplyses 1)	skadelidtes fulde navn og cpr-nr., samt for værnepligtige  

 tillige dato for begyndelse og forventet eller stedfunden afslutning af  

 værnepligten, 2)	tid og sted for tjenesteskadens indtræden og oplysning om de  

 nærmere omstændigheder ved den, 3)	navn og adresse på eventuelle vidner, 4)	om og af hvem der eventuelt er optaget rapport om tilfældet  

 (politi, auditør), Fra den behandlende læge oplyses 1)	tidspunktet for den første lægebehandling, 2)	årsagen til tjenesteskadens opståen, tidspunktet for de  

 første sygdomstegn og hvordan sygdommen udviklede sig, 3)	den første undersøgelses fund af sygelige forandringer  

 (objektive fund), der skyldes tjenesteskaden, 4)	diagnose, 5)	eventuelle forudbestående lidelser, 6)	om tilfældet må antages at medføre varigt  

 mén og/eller uarbejdsdygtighed i mere end 5 uger og 7)	hvor eventuel behandling eller optræning skal finde  

 sted.
§ 4. Ved hjemsendelsen skal den  

 værnepligtige spørges, om pågældende mener at have  

 krav på erstatning efter loven, og i bekræftende fald skal  

 anmeldelse til den af ministeriet udpegede forsikringsenhed eller  

 Arbejdsskadestyrelsen finde sted.
Den værnepligtige skal orienteres om  

 reglerne i lovens § 5 om anmeldelse af krav efter hjemsendelsen.
 § 5. Den af ministeriet udpegede forsikringsenhed  

 videresender snarest anmeldelsen til Arbejdsskadestyrelsen, hvis  

 skaden:
1)	har medført eller må antages at ville medføre  

 skadelidtes død, eller 2)	antages at ville medføre erstatning for tab af erhvervsevne  

 eller godtgørelse for varigt mén, eller 3)	har medført, at skadelidte endnu 5 uger efter skadens  

 indtræden ikke har genoptaget tjeneste i fuldt omfang Stk. 2. Arbejdsskadestyrelsen tager derefter stilling til, om  

 skaden hører under loven, og viderebehandler sagen.
 § 6. Ved tjenesteskader, der antages kun at  

 begrunde krav på ydelser efter lov om sikring mod følger af  

 arbejdsskade § 30 (sygebehandling og hjælpemidler m.m.), kan den  

 af ministeriet udpegede forsikringsenhed selv tage stilling til kravet og  

 udbetale eventuelle ydelser.
 Stk. 2. Samtidig med den af ministeriet udpegede  

 forsikringsenheds beslutning skal skadelidte udtrykkelig gøres  

 opmærksom på, at skaden kan forelægges  

 Arbejdsskadestyrelsen, hvis pågældende ikke er tilfreds med  

 forsikringsenhedens standpunkt.
Stk. 3. Kan den af ministeriet udpegede forsikringsenhed ikke  

 tage stilling efter stk. 1 eller er skadelidte ikke tilfreds med  

 forsikringsenhedens beslutning, jf. stk. 2, sender forsikringsenheden  

 anmeldelsen til Arbejdsskadestyrelsen med oplysning om, hvori tvivlen  

 består og med anmodning om en afgørelse.
Samtidig underretter  

 forsikringsenheden skadelidte om sagens stilling.
 § 7. Viser det sig, at et tilfælde, som den  

 af ministeriet udpegede forsikringsenhed behandler efter § 6,  

 stk. 1, må antages at begrunde krav på erstatning for tab af  

 erhvervsevne eller godtgørelse for varigt mén, sender  

 forsikringsenheden sagens akter til Arbejdsskadestyrelsen, med oplysning om,  

 hvad der er sket i sagen.
 § 8. Denne bekendtgørelse medfører  

 ingen ændring i øvrige bestemmelser om anmeldelse af  

 ulykkestilfælde og sygdomme, der rammer værnepligtige.
§ 9. Bekendtgørelsen træder i kraft den 1. januar  

 1999 med virkning fra samme dato.
Samtidig ophæves  

 bekendtgørelse nr. 1130 af 15. december 1992 om anmeldelse til  

 Arbejdsskadestyrelsen af ulykkestilfælde og sygdomme, der rammer  

 værnepligtige m.fl.
