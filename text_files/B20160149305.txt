Bekendtgørelse om ændring af bekendtgørelse om EØF-mærkning (e-mærkning) af færdigpakkede varer § 1 I bekendtgørelse nr. 997 af 8. oktober 2008 om EØF-mærkning (e-mærkning) af færdigpakkede varer, som ændret ved bekendtgørelse nr. 340 af 30. marts 2010, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører Rådets direktiv 76/211/EØF af 20. januar 1976 om indbyrdes tilnærmelse af medlemsstaternes lovgivning om emballering af visse varer efter vægt eller volumen i færdigpakninger, EF-Tidende 1976, nr.
L 046, side 1, som ændret ved Kommissionens direktiv 78/891/EØF af 28. september 1978 om tilpasning til den tekniske udvikling af bilagene til Rådets direktiver 75/106/EØF og 76/211/EØF om færdigpakninger, EF-Tidende 1978, nr.
L 311, side 21, og Rådets direktiv 2007/45/EF af 5. september 2007 om indførelse af bestemmelser om nominelle mængder for færdigpakkede produkter, om ophævelse af Rådets direktiv 75/106/EØF og 80/232/EØF og om ændring af Rådets direktiv 76/211/EØF, EU-Tidende 2007, nr.
L 247, side 17.« 2. Indledningen affattes således:
»I medfør af § 15, stk. 1, og § 22, stk. 4, i lov om erhvervsfremme og regional udvikling, jf. lovbekendtgørelse nr. 820 af 28. juni 2016, fastsættes efter bemyndigelse i henhold til § 4, stk. 3:« 3. § 3 ophæves.
 4. § 4, stk. 2, affattes således:
»Stk. 2. Inden e-mærket påføres, skal den, der ønsker at anvende e-mærket, indgive en anmeldelse herom til Sikkerhedsstyrelsen, og der skal laves en aftale med et laboratorium, jf. § 8, om udførelse af den i stk. 1, nr. 2, nævnte måletekniske kontrol.« 5. § 4, stk. 3, affattes således:
»Stk. 3. Anmeldelsen skal indeholde en liste over samtlige produkter, der e-mærkes, og oplysning om, hvilket laboratorium, der anvendes til at udføre måleteknisk kontrol.« 6. § 8 affattes således:
 »§ 8. Den måletekniske kontrol, jf. § 4, stk. 1, nr. 2, der skal foretages hos påfyldningsvirksomheden eller importøren for at sikre forskrifternes overholdelse i virksomheden, herunder dennes egenkontrol, skal udføres af et laboratorium, der:
1) er særligt bemyndiget til at udføre måleteknisk kontrol i henhold til denne bekendtgørelse af Sikkerhedsstyrelsen på baggrund af, at laboratoriet har den fornødne akkreditering fra DANAK Den Danske Akkrediteringsfond eller fra et tilsvarende akkrediteringsorgan, som er medunderskriver af relevante EA eller IAF multilaterale aftaler om gensidig anerkendelse, eller 2) midlertidigt leverer tjenesteydelser i Danmark, og som er lovligt etableret i et andet EU- eller EØS-land, hvor laboratoriet lovligt kan udføre måleteknisk kontrol i henhold til Rådets direktiv 76/211/EØF af 20. januar 1976 om indbyrdes tilnærmelse af medlemsstaternes lovgivning om emballering af visse varer efter vægt eller volumen i færdigpakninger.
Stk. 2. Laboratoriet, jf. stk. 1, kan opkræve betaling for udførelse af den måletekniske kontrol.« 7. § 11, stk. 2, affattes således:
»Stk. 2. Er det anvendte laboratorium ikke bemyndiget af Sikkerhedsstyrelsen, jf. § 8, stk. 1, nr. 1, skal påfyldningsvirksomheden eller importøren efter anmodning fra Sikkerhedsstyrelsen kunne dokumentere, at laboratoriet lovligt kan udføre måleteknisk kontrol i henhold til Rådets direktiv 76/211/EØF af 20. januar 1976 om indbyrdes tilnærmelse af medlemsstaternes lovgivning om emballering af visse varer efter vægt eller volumen i færdigpakninger, jf. § 8, stk. 1, nr. 2.« 8. § 13 ophæves.
§ 2 Bekendtgørelsen træder i kraft den 1. januar 2017.
