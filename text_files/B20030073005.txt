Bekendtgørelse om sikkerhedsuddannelser, øvelser m.v. på  

 visse havanlæg I medfør af § 6, stk. 4, § 9, stk. 2, og § 21, stk. 2 og  

 3, i lov nr. 292 af 10. juni 1981 om visse havanlæg, som senest er ændret ved  

 lov nr. 74 af 12. februar 2002, fastsættes:
Kapitel 1 Anvendelsesområde § 1.  

  

 Bekendtgørelsen finder anvendelse på ethvert havanlæg, der befinder sig på  

 dansk søterritorium eller kontinentalsokkelområde.
Kapitel 2 Almindelige pligter § 2.  

  

 Det  

 påhviler operatøren af ethvert havanlæg på rettighedshavernes vegne at sikre,  

 at de ombordværende er i besiddelse af en uddannelse i overensstemmelse med  

 bestemmelserne i denne bekendtgørelse, samt at denne uddannelses  

 vedligeholdes  

 dels ved øvelser på havanlæg dels ved genopfriskningskurser.
Stk. 2.  

  

 Såfremt operatøren  

 ikke er den normale hovedarbejdsgiver på havanlægget, kan det aftales, at  

 hovedarbejdsgiveren helt eller delvis varetager forpligtelser efter stk. 1  

 for  

 operatøren.
Såfremt en sådan aftale er indgået, påhviler det operatøren  

 gennem  

 tilsyn eller på anden hensigtsmæssig måde at sikre sig, at  

 hovedarbejdsgiveren  

 opfylder forpligtelsen.
En sådan aftale skal være skriftlig og en genpart af  

 aftalen skal indsendes til Energistyrelsen.
 Stk. 3.  

  

 Kurser, der  

 indgår i de ombordværendes uddannelse efter denne bekendtgørelse, skal, jf.  

 dog  

 § 8, stk. 1, kumme godkendes af Energistyrelsen, for så vidt angår  

 søredningsdelen af kurset efter høring af Søfartsstyrelsen.
 Stk. 4.  

  

 Såfremt  

 forholdene taler herfor, kan Energistyrelsen tillade, at en uddannnelse, som  

 afviger fra bestemmelserne i §§ 3, 6, 9, 11 og 12, træder i stedet for  

 uddannelse efter nævnte bestemmelser, såfremt denne uddannelse indebærer en  

 mindst lige så god sikring af de ombordværendes sikkerhed.
Sikkerhedskurser og genoptræning § 3.  

  

 Med  

 de i § 4 angivne undtagelser skal alle ombord på fast havanlæg, hvor  

 kulbrintebrande kan forekomme, samt på et flytbart havanlæg, hvorfra der  

 udføres borearbejde, have gennemgået et sikkerhedskursus af mindst 2 dages  

 varighed.
Kurset skal indeholde teoretisk og praktisk undervisning i  

 søredning  

 og brandslukning, herunder slukning af kulbrintebrande.
 Stk. 2.  

  

 Mindst 20 pct.  

 af den daglige operationelle besætning på et havanlæg, der er omfattet af  

 stk.  

 1, skal have gennemgået et udvidet sikkerhedskursus af mindst 5 dages  

 varighed.  

 Ved den daglige operationelle besætning forstås alle ombord bortset fra de i  

 §  

 4, stk. 1, 2 og 3, nævnte personer.
 Stk. 3.  

  

 Med de i § 4  

 angivne undtagelser skal alle ombord på et havanlæg, der ikke er omfattet af  

 stk. 1, have gennemgået et sikkerhedskursus af mindst 8 timers varighed.  

 Kurset  

 skal indeholde teoretisk og praktisk undervisning i søredning og skal i  

 øvrigt  

 være tilpasset forholdene på det pågældende havanlæg.
 Stk. 4.  

  

 Det i stk. 1  

 eller 3 nævnte kursus skal i øvrigt være gennemgået inden for de sidste 4 år  

 forud for, at en person første gang påbegynder tjeneste på et havanlæg.
 Stk. 5.  

  

 Senest 4 år  

 efter at det i stk. 1 eller 3 nævnte kursus er gennemgået, skal den  

 pågældende  

 person deltage i et genopfriskningskursus af henholdsvis mindst 2 dage eller  

 mindst 1 dags varighed, jf. dog stk. 6.
 Stk. 6.  

  

 Såfremt en  

 person i 4 års perioden jævnligt har opholdt sig offshore, kan genopfriskning  

 af det i stk. 1 nævnte kursus dog ske ved deltagelse i et  

 genopfriskningskursus  

 af 1 dags varighed.
Stk. 7.  

  

 Deltagelse i de  

 i stk. 5 og 6 nævnte genopfriskningskurser skal herefter ske med højest 4 års  

 mellemrum.
For kurser, for hvilke der ikke findes egnede  

 genopfriskningskurser,  

 anses fornyet kursusdeltagelser i det første kursus som  

 genopfriskningskursus.
 Stk. 8.  

  

 For  

 brandslukningsledere, medlemmer af brandhold, de i § 8, stk. 3, nævnte  

 personer  

 samt redningsbådsførere skal de i stk. 5 og 6 nævnte genopfriskningskurser  

 være  

 således tilrettelagt, at deres relevante sikkerhedsmæssige funktioner bliver  

 genopfrisket.
 § 4.  

  

 Bestemmelserne i § 3, stk. 1 og 3, kan dog fraviges i tilfælde af uforudsete  

 situationer, der kræver hurtig tilstedeværelse af ekspertbistand, samt i  

 ganske  

 særlige situationer, hvor et pludseligt opstået behov for ekstra arbejdskraft  

 på havanlægget, har været umuligt at forudse.
 Stk. 2.  

  

 Bestemmelserne i  

 § 3, stk. 1 og 3, kan fraviges for personer, der er på engangsbesøg af højest  

 1  

 dags varighed.
 Stk. 3.  

  

 Bestemmelserne i  

 § 3, stk. 1 og 3, kan fraviges for personer, der udfører inspektioner på  

 havanlæg samt for helikopterbesætninger, når disse personer efter  

 Energistyrelsens vurdering på anden vis har opnået en viden, der kan  

 sidestilles med den viden, der opnås ved deltagelse i sikkerhedskursus som  

 nævnt i § 3.
 Stk. 4.  

  

 Personer  

 omfattet efter stk. 1-3, skal ved ankomst til havanlægget modtage en grundig  

 sikkerhedsinstruktion, herunder oplysning om, hvordan de skal forholde sig i  

 alarm situationer.
 Stk. 5.  

  

 Gennem  

 planlægning og ved andre hensigtsmæssige tiltag skal havanlæggets operatør,  

 jf.  

 § 2, stk. 2, tilstræbe, at anvendelse af bestemmelserne i stk. 1 kun  

 undtagelsesvis er nødvendig.
Tilsyn § 5.  

  

 Den  

 efter § 2, stk. 1, jf. § 2, stk. 2, ansvarlige skal sikre, at bestemmelserne  

 i  

 denne bekendtgørelse overholdes også af de personer ombord, der ikke er ansat  

 hos denne ansvarlige.
 Stk. 2.  

  

 Den efter § 2,  

 stk. 1, jf. § 2, stk. 2, ansvarlige er dog ikke ansvarlig for, at personer,  

 der  

 opholder sig på havanlægget i forbindelse med offentlige tjeneste eller  

 hverv,  

 overholder nuværende bekendtgørelse.
Kapitel 3 Brandslukningshold § 6.  

  

 Når  

 der er personer ombord på et havanlæg, idet der ikke må være mindre end 2  

 personer ombord, skal der til stadighed være mindst et brandslukningshold på  

 anlægget sammensat af personer, der er særligt uddannet og trænet hertil.  

 Sådanne brandslukningshold skal have mindst en størrelse, der muliggør hurtig  

 slukning af mindre kulbrinte- og andre brande og skal fastsættes ud fra  

 forholdene på havanlægget.
Stk. 2.  

  

 Medlemmerne af  

 de i stk. 1 nævnte brandhold skal have gennemgået et brandslukningskursus af  

 mindst 3 dages varighed.
Kurset skal indeholde teoretisk og praktisk  

 undervisning i brandslukning, herunder slukning af kulbrintebrande, samt  

 anvendelse af røgdykningsudstyr.
Stk. 3.  

  

 Ethvert af de i  

 stk. 1 nævnte brandslukningshold skal være ledet af en brandslukningsleder,  

 der, ud over det i stk. 1 nævnte kursus, har gennemgået et  

 brandslukningslederkursus af mindst 2 dages varighed.
Kurset skal indeholde  

 teoretisk og praktisk undervisning i brandslukning, herunder slukning af  

 kulbrintebrande, samt anvendelse af røgdykningsudstyr.
Brandslukningslederen  

 skal være fortrolig med brandrisici samt brandslukningsinstallationer og  

 -udstyr på havanlægget.
 Redningsbådsfører m.v.
§ 7.  

  

 Når  

 der er personer ombord på et havanlæg, idet der ikke må være mindre end 2  

 personer ombord, skal der forefindes et tilstrækkeligt antal personer med  

 duelighedsbevis i betjening af redningsbåde og -flåder eller certifikat for  

 anden uddannelse, der kan sidestilles hermed, til at udsætte og betjene de  

 typer redningsbåde og -flåder, hvormed anlægget er udstyret.
Antallet af  

 personer med duelighedsbevis fastsættes ud fra antallet af personer ombord.
 Stk. 2.  

  

 Til hver  

 redningsbåd skal der udpeges en kommanderende og en næstkommanderende med  

 duelighedsbevis i betjening af redningsbåde og -flåder eller certifikat for  

 en  

 anden uddannelse, der kan sidestilles hermed.
 Stk. 3.  

  

 Til hver  

 redningsbåd, der skal medføre radio, skal der udpeges en person, som er i  

 stand  

 til at betjene radioanlægget.
 Stk. 4.  

  

 Til hver  

 redningsbåd skal der udpeges en person, som er i stand til at betjene motoren  

 og foretage mindre justeringer af denne.
 Stk. 5.  

  

 På anlæg med  

 mere end 10 personer ombord kan den øverste ansvarlige for anlægget ikke være  

 en af de i stk. 2-4 nævnte personer.
 Stk. 6.  

  

 Såfremt en  

 uforudset situation på et ellers ubemandet havanlæg kræver, at der i en kort  

 periode er ikke over 4 personer ombord, kan det tillades, at kun en person  

 har  

 gennemgået en uddannelse som nævnt i stk. 1-4, under forudsætning af, at  

 redningsmidlerne på anlægget kan betjenes sikkert af én person.
Helikoptersikringshold § 8.  

  

 På  

 ethvert havanlæg med helikopterdæk skal der på anlægget være en person, der  

 kan  

 fungere som helikopterdækleder.
Denne person skal være særligt uddannet til  

 og  

 trænet i varetagelse af helikopteroperationer og skal have gennemgået et af  

 Statens Luftfartsvæsen godkendt helikopterdækkursus.
 Stk. 2.  

  

 På havanlægget  

 skal der ved helikopteroperationer være mindst to personer ved  

 helikopterdækket, som har gennemgået den i § 6, stk. 2, nævnte  

 brandslukningsuddannelse.  

 Helikopterdæklederen kan være den ene af disse to.
Virke i sikkerhedsfunktion § 9.  

  

 En  

 person, der er uddannet som brandslukningsleder, medlem af et brandhold eller  

 redningsbådsfører, som ikke har været aktiv i pågældende funktion inden for  

 de  

 seneste 3 år, kan ikke fungere som sådan, medmindre vedkommende på ny  

 gennemgår  

 de for funktionen krævede kurser eller har holdt sin uddannelse vedlige ved  

 deltagelse i genopfriskningskursur, der er relevante for denne funktion.
Kranfører § 10.  

  

 Kranoperationer på et havanlæg må kun udføres af personer, der indenfor de  

 sidste 5 år har gennemgået et kranførerkursus af mindst 5 dages varighed.  

 Kurset skal indeholde teoretisk og praktisk undervisning i anvendelse af  

 kraner  

 på havanlæg, herunder kendskab til anhugning.
 Stk. 2.  

  

 Kravet i stk. 1  

 kan dog fraviges for personer, som indenfor de seneste 5 år jævnligt har  

 udført  

 kranoperationer på havanlæg i mindst 3 år.
Svovlbrinte (H  

  

 2  

  

 S) § 11.  

  

 Hvis der på et havanlæg er potentiel fare for eller konstateret forekomst af  

 svovlbrinte  

 (H  

  

 2  

  

 S), skal de ombordværende have en uddannelse i imødegåelse af  

 svovlbrintefare.
Uddannelsen skal være tilpasset forholdene på det pågældende  

 anlæg.
Kapitel 4 Evakuerings- og brandøvelser m.v.
 § 12.  

  

 På  

 et havanlæg skal der holdes evakueringsøvelser, brandøvelser, oplæring og  

 instruktion således, at alle ombordværende kan yde den fornødne indsats i en  

 nødsituation.
 Stk. 2.  

  

 Indenfor 24  

 timer efter at en person første gang kommer ombord på et havanlæg, skal den  

 pågældende gøres bekendt med redningsmidlernes placering og brug.
 Stk. 3.  

  

 En beskrivelse  

 af de i stk. 1 nævnte øvelser skal fremgå af havanlæggets beredskabsplan.
 § 13.  

  

 På  

 et havanlæg med potentiel fare for eller konstateret forekomst af svovlbrinte  

 (H  

  

 2  

  

 S) skal der for samtlige medlemmer af personalet afholdes øvelser  

 i at imødegå af denne fare.
 Stk. 2.  

  

 En beskrivelse  

 af de i stk. 1 nævnte øvelser skal fremgå af havanlæggets beredskabsplan.
Andre øvelser § 14.  

  

 Udover det i §§ 12 og 13 anførte skal der med passende mellemrum afholdes  

 øvelser i imødegåelse af mulige nødsituationer, der knytter sig til  

 havanlæggets drift.
Indførelse i logbog § 15.  

  

 Dato for mønstringers afholdelse, enkeltheder vedrørende øvelser i at forlade  

 anlægget og brandøvelser, øvelser med andre redningsmidler og oplæring ombord  

 samt andre øvelser, skal indføres i en logbog.
Afholdes der på det  

 foreskrevne  

 tidspunkt ikke en fuldstændig mønstring, øvelse eller oplæring, skal der i  

 logbogen redegøres for omstændighederne ved og omfanget af den afholdte  

 mønstring, øvelse eller oplæring.
Kapitel 5 Straffebestemmelser § 16.  

  

 Medmindre højere straf er forskyldt efter anden lovgivning, straffes med bøde  

 eller fængsel i indtil 4 måneder den, der overtræder § 2, stk. 1-2, § 3, stk.  

 1-5 og stk. 7-8, § 4, stk. 4, § 5, stk. 1, § 6, § 7, stk. 2-6, §§ 8-9, § 10,  

 stk. 1, og §§ 11-15.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
Kapitel 6 Ikrafttrædelse § 17.  

  

 Bekendtgørelsen træder i kraft den 1. september 2003.
 Stk. 2.  

  

 Samtidig ophæves  

 bekendtgørelse nr. 1208 af 17. december 2000 om sikkerhedsuddannelser,  

 øvelser  

 m.v. på visse havanlæg.
