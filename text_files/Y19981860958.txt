Såvel den kommunale som den statslige svenske indkomstskat omfattes af  

 artikel 2 i den nordiske dobbeltbeskatningsoverenskomst.
Den statslige  

 »fastighedsskat« omfattes derimod ikke af artikel 2.
Told- og Skattestyrelsen har forespurgt Riksskatteverket, hvilke former  

 for svenske skatter der for tiden pålignes henholdsvis - ejere af ferie/fritidsboliger beliggende i Sverige (personlige skatter) - de pågældende ejendomme som sådanne (ejendomsskatter).
 Styrelsen har ednvidere forespurgt, i hvilket omfang sådanne skatter efter  

 Riksskatteverkets opfattelse er omfattet af artikel 2 i den nordiske DBO.
 Riksskatteverket har svaret, at de svenske skatter, som kan komme på tale,  

 er kommunal indkomstskat, statslig indkomstskat og statslig  

 »fastighedsskat« (ejendomsskat).
Såvel den kommunale som den statslige indkomstskat omfattes af artikel 2 i  

 den nordiske DBO.
Efter Riksskatteverkets opfattelse omfattes den statslige  

 »fastighedsskat« derimod ikke af artikel 2.
 Det må herefter lægges til grund, at den omhandlede  

 »fastighedsskat« er en ejendomsskat, som der ikke kan gives credit  

 for ved skatteberegningen her i landet.
