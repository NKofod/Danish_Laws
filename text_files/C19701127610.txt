 Direktoratet fastsætter herved følgende regler om forplejning af indsatte  

 under rejser under ledsagelse:
Under rejser af længere varighed ydes der den indsatte forplejning.
For så  

 vidt angår drikkevarer må der dog ikke ydes vin, spirituosa og øl (bortset  

 fra lyst øl og hvidtøl).
 Forplejningen kan ydes således:
 1. Ved medgivelse af en pakke smørrebrød og  

 drikkevarer.
 I stedet for medgivelse af drikkevarer kan der under rejsen indkøbes  

 drikkevarer for et mindre beløb.
 2. Såfremt forholdene taler derfor, kan forplejningen  

 helt eller delvis finde sted i forbindelse med midlertidigt ophold i  

 arresthus.
3. Såfremt forholdene taler derfor, herunder navnlig i  

 tilfælde, hvor rejsen udelukkende foregår med offentlige transportmidler, kan  

 forplejningen i stedet købes under rejsen.
De samlede udgifter til  

 forplejning må ikke overstige et beløb, svarende til timepenge efter sats D,  

 beregnet efter rejsens varighed.
Ledsageren afholder eventuelle udgifter til forplejning, der kan købes  

 under rejsen, og beløbet refunderes ved hjemkomsten efter bilag af anstaltens  

 kasse.
Der kan om fornødent ydes forskud til afholdelse af de nævnte  

 udgifter.
Udgifterne afholdes af finanslovskonto § 18.3.02.46 »Rejser  

 for indsatte« (kontoplan 61).
 Direktoratets skrivelse af 16. juli 1951 (B. 1951, side 20) om samme  

 spørgsmål ophæves.
 Det tilføjes, at direktoratet senere vil vende tilbage til spørgsmålet om  

 forplejning under rejser uden ledsagelse.
Nordskov Nielsen /J.
Waagensen Til lederne af fængselsvæsenets anstalter (bortset fra arresthusene).
