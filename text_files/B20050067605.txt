Bekendtgørelse  

 om økonomisk regulering af Energinet.dk I medfør af § 12, stk. 3, i lov nr. 1384 af 20. december  

 2004 om Energinet Danmark, § 71, stk. 2, § 78, stk. 3, og § 92 i lov om  

 elforsyning, jf. lovbekendtgørelse nr. 286 af 20. april 2005 og § 37 d, stk.  

 2,  

 og § 54 i lov om naturgasforsyning, jf. lovbekendtgørelse nr. 287 af 20.  

 april  

 2005  

,  

  

 fastsættes:
Kapitel 1 Anvendelsesområde § 1.  

  

 Bekendtgørelsen finder anvendelse på Energinet.dk og denne virksomheds  

 helejede  

 datterselskaber (i det følgende samlet benævnt Energinet.dk).
Kapitel 2 Priser § 2.  

  

 Energinet.dk  

 kan i priserne for de aktiviteter, der varetages i medfør af § 2, stk. 2 og  

 3,  

 i lov om Energinet Danmark, indregne nødvendige omkostninger ved effektiv  

 drift  

 og nødvendig forrentning af kapital.
Nødvendige omkostninger § 3.  

  

 Nødvendige omkostninger vil især vedrøre:
 1)  

 	  

 Indkøb af energi.
 2)  

 	  

 Lønninger.
 3)  

 	  

 Tjenesteydelser.
 4)  

 	  

 Administration.
 5)  

 	  

 Vedligeholdelse.
 6)  

 	  

 Andre  

 driftsomkostninger, som eksempelvis:
 a)  

 	  

 Til demontering og  

 bortskaffelse af teknisk forældede net i forbindelse med f.eks. kabellægning.
 b)  

 	  

 Som følge af krav  

 pålagt af offentlige myndigheder.
 7)  

 	  

 Afskrivninger som  

 nævnt i § 5.
 8)  

 	  

 Nedskrivninger, der  

 udløses af teknisk værdiforringelse af aktiver.
 9)  

 	  

 Betalte skatter og  

 afgifter.
 10)  

 	  

 Renter af  

 fremmedkapital og øvrige finansielle omkostninger.
Nødvendig forrentning § 4.  

  

 Forrentningen  

 af kapitalen i Energinet.dk skal alene muliggøre overholdelse af  

 virksomhedens  

 gældsforpligtelser samt den yderligere konsolidering, der er nødvendig for en  

 effektiv drift af Energinet.dk, jf. stk. 2 og 3.
 Stk. 2.  

  

 Størrelsen af  

 forrentningen efter stk. 1, bestemmes med udgangspunkt i den forrentning, der  

 er nødvendig for at fastholde realværdien af nettoaktiverne opgjort separat  

 for  

 Energinet.dk's elektricitets- og naturgasrelaterede aktiviteter, jf. § 10,  

 stk.  

 1, nr. 1. Realværdien af de pågældende nettoaktiver er den værdi, hvormed  

 nettoaktiverne uanset eventuel selskabsopdeling indgår i åbningsbalancen for  

 Energinet.dk pr. 1. januar 2005 reguleret med det i § 8 fastlagte prisindeks.
 Stk. 3.  

  

 Den efter stk. 2  

 bestemte forrentning reguleres til den forrentning, som er nødvendig for en  

 effektiv drift henset til kapitalbehovet, blandt andet som følge af  

 nyinvesteringer,  

 opgjort separat for Energinet.dk's elektricitets- og naturgasrelaterede  

 aktiviteter.
 Stk. 4.  

  

 Energinet.dk's  

 priser må ikke stige som følge af vederlag, der erlægges ved Energinet.dk's  

 overtagelse af andre virksomheder, jf. dog § 5, stk. 3, nr. 1.
Stk. 5.  

  

 Energinet.dk  

 udarbejder separat for henholdsvis de elektricitets- og naturgasrelaterede  

 aktiviteter  

 langsigtede investerings- og finansieringsplaner.
Ved udarbejdelse af  

 investerings- og finansieringsplanerne skal Energinet.dk så vidt muligt sikre  

 en jævn prisudvikling.
Planerne anmeldes årligt til Energitilsynet som led i  

 tilsynets kontrol med overholdelsen af stk. 14, jf. § 11.
Kapitel 3 Værdiopgørelse og afskrivning § 5.  

  

 Afskrivning  

 på aktiver sker i henhold til årsregnskabsloven.
Der skal i årsrapporten  

 redegøres for det valgte afskrivningsprincip.
 Stk. 2.  

  

 Afskrivning på  

 aktiver ejet af Energinet.dk, som er idriftsat forud for den 1. januar 2005,  

 opgøres på grundlag af aktivets bogførte værdi ultimo 2004.
 Stk. 3.  

  

 Ved overtagelse  

 af aktiver sker værdifastsættelsen i henhold til følgende principper:
 1)  

 	  

 Aktiver overtaget i  

 henhold til elforsyningslovens § 35 og naturgasforsyningslovens § 34 kan  

 indregnes  

 i afskrivningsgrundlaget med nødvendige anskaffelsespriser.
 2)  

 	  

 Andre aktiver, som har  

 været omfattet af en prisregulering, hvor afskrivningerne er indgået i  

 prisreguleringen, kan indregnes i afskrivningsgrundlaget med et beløb  

 svarende  

 til de nedskrevne værdier.
 3)  

 	  

 Øvrige aktiver kan indregnes  

 i afskrivningsgrundlaget med et beløb svarende til prisfastsættelse på  

 almindelige markedsmæssige vilkår.
Kapitel 4 Indtægter fra samkøringsforbindelser § 6.  

  

 Indtægter  

 fra samkøringsforbindelser anvendes i henhold til EF-forordning nr. 1228/2003  

 af 26. juni 2003 om betingelser for netadgang i forbindelse med  

 grænseoverskridende  

 elektricitetsudveksling.
 Stk. 2.  

  

 Indtægter fra  

 samkøringsforbindelser, som Energinet.dk øremærker til netinvesteringer, skal  

 passiveres  

 og modregnes i de  

 foretagne investeringer i overensstemmelse med årsregnskabsloven, når  

 investeringen er gennemført.
Kapitel 5 Afvikling af differencer § 7.  

  

 Såfremt  

 der i regnskabsåret opstår en difference mellem realiserede indtægter og  

 summen  

 af de nødvendige omkostninger og forrentningen, jf. §§ 2-4, skal differencen  

 afvikles snarest muligt og senest i det næstfølgende regnskabsår, jf. dog  

 stk.  

 3. Afviklingen sker i overensstemmelse med den regnskabsmæssige adskillelse,  

 jf. § 10.
 Stk. 2.  

  

 Ved betydelige  

 differencer kan Energitilsynet tillade en længere afviklingsperiode med  

 henblik  

 på at sikre en jævn prisudvikling.
Stk. 3.  

  

 I det omfang  

 Energinet.dk eller denne virksomheds helejede datterselskaber formår at  

 bringe  

 omkostningerne længere ned end hvad, der kan indregnes i priserne som  

 omkostninger ved en effektiv drift, vil virksomheden kunne beholde det  

 overskud, der opstår herved, jf. § 13, stk. 1, i lov om Energinet Danmark.
Et  

 således opnået overskud i datterselskaber ejet af Energinet.dk kan anvendes  

 til konsolidering eller udloddes som overskud til Energinet.dk.
Et overskud i  

 Energinet.dk kan anvendes til konsolidering eller tilbageføres til de  

 respektive forbrugergrupper som dividende.
Kapitel 6 Pristalsregulering § 8.  

  

 Energitilsynet  

 udmelder  

 kvartårligt et sammenvejet prisindeks med 50 pct. lønandel og 50 pct.  

 materialeandel, der skal anvendes til pristalsregulering af nettoaktiverne,  

 jf.  

 § 4, stk. 2. Lønindekset er Danmarks Statistiks lønindeks for ansatte i  

 industrien (ILON 2). Materialeindekset er Danmarks Statistiks prisindeks for  

 indenlandsk vareforsyning (PRIS 10).
Kapitel 7 Regnskabsaflæggelse § 9.  

  

 Regnskabsaflæggelsen  

 følger årsregnskabslovens regler, der dog kan suppleres med krav fra  

 Energitilsynet  

 om yderligere oplysninger.
 Stk. 2.  

  

 I årsrapporten  

 skal redegøres særskilt for eventuelle indtægter fra samkøringsforbindelser  

 og  

 anvendelsen heraf.
 Stk. 3.  

  

 Årsrapporten  

 revideres og godkendes i medfør af § 11 i lov om Energinet Danmark.
 § 10.  

  

 Der skal føres separate regnskaber for:
 1)  

 	  

 Energinet.dks enkelte  

 elektricitets- og naturgasrelaterede aktiviteter, jf. § 12, stk. 1, i lov om  

 Energinet Danmark.
 2)  

 	  

 Separate tarifområder,  

 jf. § 8, stk. 4, i elforsyningsloven.
 3)  

 	  

 Den systemansvarlige  

 virksomheds puljer eksempelvis netpulje, systempulje og PSO-pulje.
 Stk. 2.  

  

 Der skal føres  

 moderselskabsregnskab for henholdsvis el- og gasdelen i Energinet.dk.
Kapitel 8 Tilsyn § 11.  

  

 Energinet.dk  

 indsender hvert år senest den 1. juni til Energitilsynet årsrapport og øvrige  

 regnskaber for det foregående regnskabsår, jf. §§ 9 og 10, samt årsrapporter  

 fra helejede datterselskaber.
Stk. 2.  

  

 Energinet.dk  

 indsender årligt investerings- og finansieringsplaner, jf. § 4, stk. 5, til  

 Energitilsynet.
Ved ændringer indsendes en revideret plan.
 Stk. 3.  

  

 Energinet.dk  

 redegør samtidig med indsendelse af regnskaber og investerings- og  

 finansieringsplaner  

 efter stk. 1 og 2 for konstateret difference mellem realiserede indtægter og  

 nødvendige omkostninger og forrentning for det pågældende regnskabsår.  

 Endvidere redegør Energinet.dk for den planlagte afvikling af konstaterede  

 differencer i overensstemmelse med § 7.
 Stk. 4.  

  

 Energitilsynet  

 meddeler senest 4 måneder efter modtagelsen af regnskaber og investerings- og  

 finansieringsplaner efter stk. 1 og 2 eventuelle korrektioner til den af  

 Energinet.dk konstaterede difference mellem realiserede indtægter og  

 nødvendige  

 omkostninger og forrentning, jf. stk. 3. Inden for samme frist kan  

 Energitilsynet pålægge Energinet.dk en ændret afvikling af konstateret  

 difference.
Stk. 5.  

  

 Energitilsynet  

 kan til brug for tilsynets afgørelser efter stk. 4 pålægge Energinet.dk at  

 fremkomme med yderligere oplysninger.
Fristen i stk. 4 regnes i så fald fra  

 modtagelsen af de pågældende oplysninger.
Kapitel 9 Ikrafttrædelse og overgangsbestemmelser § 12.  

  

 Bekendtgørelsen træder i kraft den 15. juli 2005 og har virkning fra den 1.  

 januar 2005.
 § 13.  

  

 Indsendelse  

 af årsrapport og øvrige regnskaber for regnskabsåret 2005 samt investerings-  

 og  

 finansieringsplaner og redegørelse efter § 11, stk. 1-3, sker første gang  

 inden  

 den 1. juni 2006.
 § 14.  

  

 Betalt skat kan først indregnes i priserne, jf. § 3, nr. 9, når saldoen for  

 udskudt skat, som tidligere er indregnet i priserne for Eltra, Elkraft  

 System,  

 Elkraft Transmission og Gastra, jf. de nævnte virksomheders årsrapporter pr.  

 den 31. december 2004, er afviklet.
 § 15.  

  

 Over- og  

 underdækning for systemydelser for el og naturgas opstået i perioden før den  

 31. december 2004 videreføres og indregnes i priserne efter Energitilsynets  

 godkendelse.
