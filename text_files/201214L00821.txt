Betænkning afgivet af Erhvervs-, Vækst- og Eksportudvalget den 2. maj 2013 Betænkning over Forslag til lov om investeringsforeninger m.v.
 [af erhvervs- og vækstministeren (Annette Vilhelmsen)]:
1. Ændringsforslag Erhvervs- og vækstministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 1. marts 2013 og var til 1. behandling den 15. marts 2013. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Lovforslaget blev 1. behandlet sammen med lovforslag nr.
L 177.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 12. december 2012 dette udkast til udvalget, jf.
ERU alm. del  bilag 87. Den 1. marts 2013 sendte erhvervs- og vækstministeren de fælles for L 176 og L 177 indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra InvesteringsForeningsRådet.
 Erhvervs- og vækstministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 1 spørgsmål til erhvervs- og vækstministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 11 Af erhvervs- og vækstministeren, tiltrådt af udvalget:
 1) I stk. 2 ændres »9 og 10« til: »8 og 9«.
[Korrektion] Til § 118 2) I stk. 1 ændres »§ 233, stk. 1, 1. led« til: »§ 233, stk. 1«.
[Korrektion] Til § 190 3) I stk. 1, 2. pkt., ændres »§ 59, 1. pkt.« til: »§ 59, stk. 1, 1. pkt., og stk. 2«.
[Korrektion] Til § 194 4) I stk. 1 og 2 ændres »den 1. marts 2014« til: »den 1. april 2014«.
[Ændring af frist for meddelelse til Finanstilsynet om ændring af status eller ophør af special- og hedgeforeninger og ændring af datoen, hvorefter Finanstilsynet kan inddrage tilladelse og beslutte likvidation] Til § 195 5) I stk. 1 og 2 ændres »den 1. marts 2014« til: »den 1. april 2014«.
[Ændring af frist for meddelelse til Finanstilsynet om ændring af status eller ophør af fåmandsforeninger og ændring af datoen, hvorefter Finanstilsynet kan tilbagekalde godkendelse og beslutte likvidation] Til § 196 6) I stk. 1 og 2 ændres »den 1. marts 2014« til: »den 1. april 2014«.
[Ændring af frist for meddelelse til Finanstilsynet om ændring af status eller ophør af professionelle foreninger og ændring af datoen, hvorefter Finanstilsynet kan slette registreringen og beslutte likvidation] Til § 197 7) I stk. 1 og 2 ændres »den 1. marts 2014« til: »den 1. april 2014«.
[Ændring af frist for meddelelse til Erhvervsstyrelsen om ændring af status eller ophør af andre kollektive investeringsordninger og ændring af datoen, hvorefter Finanstilsynet kan beslutte likvidation] Til § 198 8) I stk. 1 og 2 ændres »den 1. marts 2014« til: »den 1. april 2014«.
[Ændring af frist for meddelelse til Erhvervsstyrelsen om ændring af status eller ophør af ikkegodkendte fåmandsforeninger og ændring af datoen, hvorefter Finanstilsynet kan beslutte likvidation] Bemærkninger Til nr. 1 Der er med forslaget til ændringen af stk. 2 tale om en korrektion, da § 11, stk. 2, rettelig skal henvise til § 3, stk. 1-3, 8 og 9, og ikke til § 3, stk. 1-3, 9 og 10.
Til nr. 2 Der er med forslaget til ændring af stk. 1 tale om en korrektion, da § 118, stk. 1, rettelig bør henvise til hele § 233, stk. 1, og ikke kun 1. led af stk. 1.
Til nr. 3 Der er med forslaget til ændringen af stk. 1, 2. pkt., tale om en korrektion, da bestemmelsen rettelig skal henvise til § 59, stk. 1, 1. pkt., og stk. 2.
Til nr. 4 Ændringsforslaget flytter fristen for specialforeninger og hedgeforeninger for meddelelse til Finanstilsynet om ændring af status for foreningen til kapitalforening eller ophør af foreningen fra den 1. marts 2014 til den 1. april 2014.
 Herved sikres det, at de omhandlede foreninger i videst muligt omfang kan træffe beslutning om statusændring til kapitalforening eller ophør på den ordinære generalforsamling inden fristens udløb, og således ikke nødvendigvis skal indkalde til en ekstraordinær generalforsamling.
 Samtidig flyttes datoen, hvorefter Finanstilsynet kan inddrage foreningens tilladelse og træffe beslutning om afvikling ved likvidation.
Til nr. 5 Ændringsforslaget flytter fristen for fåmandsforeninger for meddelelse til Finanstilsynet om ændring af status for foreningen til kapitalforening eller beslutning om afvikling af foreningen fra den 1. marts 2014 til den 1. april 2014.
 Herved sikres det, at de omhandlede foreninger i videst muligt omfang kan træffe beslutning om statusændring til kapitalforening eller ophør på den ordinære generalforsamling inden fristens udløb, og således ikke nødvendigvis skal indkalde til en ekstraordinær generalforsamling.
 Samtidig flyttes datoen, hvorefter Finanstilsynet kan tilbagekalde foreningens godkendelse og træffe beslutning om afvikling ved likvidation.
Til nr. 6 Ændringsforslaget flytter fristen for professionelle foreninger for meddelelse til Finanstilsynet om ændring af status for foreningen til kapitalforening eller opløsning af foreningen fra den 1. marts 2014 til den 1. april 2014.
 Herved sikres det, at de omhandlede foreninger i videst muligt omfang kan træffe beslutning om statusændring til kapitalforening eller ophør på den ordinære generalforsamling inden fristens udløb, og således ikke nødvendigvis skal indkalde til en ekstraordinær generalforsamling.
 Samtidig flyttes datoen, hvorefter Finanstilsynet kan slette foreningen af sit register og træffe beslutning om afvikling ved likvidation.
Til nr. 7 Ændringsforslaget flytter fristen for andre kollektive investeringsordninger for meddelelse til Erhvervsstyrelsen om ændring af status for foreningen til kapitalforening eller opløsning af ordningen fra den 1. marts 2014 til den 1. april 2014.
 Herved sikres det, at de omhandlede foreninger i videst muligt omfang kan træffe beslutning om statusændring til kapitalforening eller ophør på den ordinære generalforsamling inden fristens udløb, og således ikke nødvendigvis skal indkalde til en ekstraordinær generalforsamling.
 Samtidig flyttes datoen, hvorefter Finanstilsynet kan træffe beslutning om afvikling ved likvidation.
Til nr. 8 Ændringsforslaget flytter fristen for ikkegodkendte fåmandsforeninger for meddelelse til Erhvervsstyrelsen om ændring af status for foreningen til kapitalforening eller opløsning af foreningen fra den 1. marts 2014 til den 1. april 2014.
 Herved sikres det, at de omhandlede foreninger i videst muligt omfang kan træffe beslutning om statusændring til kapitalforening eller ophør på den ordinære generalforsamling inden fristens udløb, og således ikke nødvendigvis skal indkalde til en ekstraordinær generalforsamling.
 Samtidig flyttes datoen, hvorefter Finanstilsynet kan træffe beslutning om afvikling ved likvidation.
Benny Engelbrecht (S) Julie Skovsby (S) Jan Johansen (S) Mette Reissmann (S) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Lone Loklindt (RV) Uffe Elbæk (RV) Mette Boye (SF) Steen Gade (SF) Frank Aaen (EL) Henning Hyllested (EL) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Mette Bock (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 176 Bilagsnr.
