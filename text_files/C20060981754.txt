Pensionsrettigheders deling fra den 1. januar  

 2007  ægtepagter I fortsættelse af Familiestyrelsens  

 pressemeddelelse af 25. august 2006 vedrørende ny lovgivning om  

 pensionsrettigheders  

 behandling ved død samt separation og skilsmisse (Lov nr. 483 af 7. juni  

 2006,  

 om ændring af lov om ægteskabets retsvirkninger og lov om skifte af fællesbo  

 m.v. med flere love), som træder i kraft den 1. januar 2007, har videns- og  

 kompetencecentret for pensionsbeskatning i SKAT følgende kommentarer:
Det fremgår af Familiestyrelsens hjemmeside og  

 pressemeddelelse, at alle ægtefæller fra den 1. januar 2007 som udgangspunkt  

 vil tage deres egne pensionsordninger med sig ud af ægteskabet i tilfælde af  

 skilsmisse i henhold til ovennævnte lov.
Derfor skal ægtefæller, der ønsker  

 at dele  

 hinandens pensionsopsparinger sikre sig - f.eks. ved indgåelse af en  

 ægtepagt.
 I forbindelse med oprettelse af en sådan  

 ægtepagt, er det vigtigt at være opmærksom på, at deling af pensionsordninger  

 ved oprettelse af en ægtepagt kan blive omfattet af PBL § 30 stk. 1.
 I henhold til PBL § 30 stk. 1 skal der, såfremt  

 en pensionsordning med løbende udbetalinger, en rateforsikring eller  

 rateopsparing i pensionsøjemed eller en kapitalforsikring eller opsparing i  

 pensionsøjemed overdrages eller ved anden overførsel til eje, samt andre  

 dispositioner, således at ordningen ikke længere opfylder betingelserne i PBL  

 kapitel 1, betales en afgift på 60 %.
 Opmærksomheden skal henledes på, at såfremt  

 ægtepagten formuleres således, at dele af de af ægtepagten omfattede  

 pensionsordninger  

 reelt kan anses for at blive overdraget til den anden ægtefælle end den  

 oprindelige ejer ved oprettelsen af ægtepagten, vil overdragelsen være  

 omfattet  

 af PBL § 30, hvorfor der vil skulle betales en afgift på 60 %.
Derimod vil oprettelse af en ægtepagt, som  

 foreskriver en deling af en pensionsordning i tilfælde af separation eller  

 skilsmisse ikke udløse en afgiftspålæggelse i henhold til PBL § 30 stk. 1,  

 idet  

 en sådan overdragelse reguleres af PBL § 30 stk. 2. Efter § 30 stk. 2 finder  

 reglerne i stk. 1 ikke anvendelse på udlodning til ægtefælle ved skifte af  

 fællesbo eller ved bosondring.
Skilsmisse/separation falder ind under denne  

 regel.
 Såfremt der skulle være yderligere spørgsmål til  

 det her omtalte emne kan henvendelse ske til videns- og kompetencecentret for  

 pensionsbeskatning ved Skattecenter Maribo, 72 22 18 18.
