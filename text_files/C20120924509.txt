Cirkulære om kvoter for EUD-elever i staten for 2012 § 1. Som led i Aftale om en forstærket indsats for flere praktikpladser i 2012 er det besluttet, at kvoten for nye praktikpladser i staten i 2011 på 250 ekstra elever i forhold til 2009-niveau skal videreføres til 2012. Det giver en samlet kvote på 2.012 årsværk i 2012.
§ 2. Med henblik på opfyldelse af § 1 fastsættes følgende kvoter for EUD-elever for de enkelte ministerområder, jf.
Budgetvejledningens punkt 2.5.4:
§ 3. Den kvote, der er fastsat i § 2, gælder for ministerområdet som helhed.
Det enkelte ministerium fordeler selv kvoten på de underliggende institutioner, herunder selvejende institutioner.
 § 4. Den kvote, der er fastsat i § 2, dækker finanslovsområdet i Finansministeriets forhandlingsdatabase.
§ 5. Frie grundskoler, efterskoler, produktionsskoler, husholdningsskoler, håndarbejdsskoler, private gymnasier og HF, Folkekirken og DSB indgår ikke i opgørelsen af kvoten.
Derimod omfatter kvoten også almene gymnasier og HF, social- og sundhedsskoler og voksenuddannelsescentre.
 § 6. Den kvote, der er fastsat i § 2, er beregnet på baggrund af antallet af ansatte erhvervsuddannede i Finansministeriets forhandlingsdatabase, 1. kvartal 2012. Opgørelsen af om kvoten er opfyldt, vil ske på baggrund af antallet af EUD-elever i 4. kvartal 2012.
§ 7. Såfremt ministerområderne samlet set ikke opfylder deres kvote på 2.012 elever i 2012, skal de ministerområder, der ikke har opfyldt deres individuelle kvote, tilbagebetale den samlede udbetalte præmie og bonus fra Arbejdsgivernes Elevrefusion for alle uddannelsesaftaler indgået i 2012. Præmie og bonus udbetales i henhold til §§ 16 og 17 i bekendtgørelse af lov om Arbejdsgivernes Elevrefusion.
Såfremt ministerområderne samlet set opfylder kvoten, bortfalder sanktionen over for de enkelte ministerområder, der evt. ikke har opfyldt deres respektive kvote.
