 Herved bekendtgøres lov om afgift af konsum-is, jf.  

 lovbekendtgørelse nr. 476 af 15. juli 1986, med de ændringer, der følger af §  

 12 i lov nr. 925 af 19. december 1986.
 § 1.  Af her i landet i erhvervsmæssigt øjemed  

 fremstillet konsum-is svares en afgift til statskassen på 3 kr. 00 øre pr.  

 liter.
Stk. 2.  Samme afgift svares af her til landet indført  

 konsum-is.
Afgiften svares i forbindelse med indførslen, medmindre varerne  

 indføres af en virksomhed, der har tilladelse efter § 3. Afgiften afregnes  

 efter reglerne i toldlovens kapitel 8.
 Stk. 3.  Ved indførsel af varer indrømmes afgiftsfrihed  

 i samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3.
 § 2.  Fritaget for den i § 1 fastsatte afgift er  

 konsum-is, som fremstilles i pensionatsvirksomheder udelukkende til servering  

 i virksomheden.
 § 3.  Erhvervsmæssig fremstilling eller indførsel af  

 konsum-is må alene foretages af den, der har indhentet toldbestyrelsens  

 tilladelse dertil.
 Stk. 2.  Den nævnte tilladelse kan kun gives på  

 betingelse af, at virksomheden fører almindelige forretningsbøger, og at  

 virksomhedens lokaler godkendes af toldvæsenet.
 Stk. 3.  En given tilladelse bortfalder, såfremt de i  

 nærværende paragrafs stk. 2 nævnte betingelser ikke længere er til stede,  

 eller de ifølge nærværende lov skyldige afgifter ikke betales.
 § 4.  Afgiftsberigtigelsen påhviler den, der  

 fremstiller eller indfører afgiftspligtige varer.
 Stk. 2.  Afgiftspligten indtræder, når varerne udleveres  

 fra de af toldvæsenet godkendte lokaler.
 Stk. 3.  Varer, der af de anmeldte virksomheder udføres  

 til udlandet, fritages for afgift.
 § 5.  De afgiftspligtige virksomheder er underkastet  

 toldvæsenets kontrol og skal føre det af toldbestyrelsen foreskrevne  

 regnskab.
 Stk. 2.  De afgiftspligtige virksomheder er pligtige  

 efter udløbet af hver afgiftsperiode på en måned og senest den 15. i den  

 påfølgende måned til toldvæsenet at afgive en af virksomhedens ansvarlige  

 ledelse underskrevet angivelse af den i månedens løb udleverede  

 afgiftspligtige varemængde.
 Stk. 3.  For varer, der almindeligvis afsættes til  

 forbruger direkte efter aftapning fra fryser, angives den afgiftspligtige  

 mængde på grundlag af den medgåede isblandings rumfang med tillæg af en  

 svulmningsprocent på 75. Denne bestemmelse omfatter ikke is fremstillet af en  

 isblanding med et lavere fedtindhold end 5 pct.
Stk. 4.  Afgiften af den i en måned udleverede  

 afgiftspligtige varemængde skal være indbetalt til de af toldbestyrelsen  

 anviste indbetalingssteder inden udgangen af den påfølgende måned.
Der kan,  

 efter regler fastsat af toldbestyrelsen, mod sikkerhed tilstås virksomhederne  

 kredit, således at afgiften af den i en måned udleverede afgiftspligtige  

 mængde afregnes senest 2 måneder efter udløbet af den forannævnte  

 betalingsfrist.
Stk. 5.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldstidspunktet at  

 regne, dog mindst 10 kr. for en afgiftsperiode.
Er der ydet kredit efter stk.  

 4, 2. punktum, med betaling af afgift, forfalder afgiften til betaling ved  

 kreditperiodens udløb.
 § 6.  Den i nærværende lov omhandlede afgift kan  

 inddrives ved udpantning.
 Stk. 2.  For afgiftens erlæggelse hæfter såvel  

 virksomhedens ejer som dens bestyrer, forpagter o.lign.
 § 7.  Oppebørselen af afgiften og den dermed forbundne  

 kontrol samt tilsynet med virksomhederne henhører under toldbestyrelsen, der  

 træffer alle de nødvendige nærmere bestemmelser.
Stk. 2.  De kontrollerende tjenestemænd har ret til at  

 øve kontrol med de anmeldte virksomheder, hvad enten disse er i drift eller  

 ikke, og foretage eftersyn såvel i de anmeldte lokaler som i alle i  

 forbindelse hermed stående rum.
Endvidere har de ret til at efterse  

 virksomhedernes almindelige forretningsbøger og øvrige regnskabsmateriale.  

 Virksomhedens indehaver såvel som hans personale er pligtige at yde eller  

 lade yde kontrollen al fornøden vejledning og hjælp.
 Stk. 3.  De kontrollerende tjenestemænd har i øvrigt ret  

 til at foretage eftersyn i virksomheder, der forhandler afgiftspligtige  

 varer, ligesom disse virksomheder er forpligtet til på begæring at meddele  

 toldvæsenet enhver oplysning, der skønnes at være fornøden til varetagelse af  

 kontrollen.
 Stk. 4.  Leverandører af råstoffer til fremstilling af  

 konsum-is er efter begæring fra toldvæsenet pligtige at meddele dette  

 oplysninger om leverancer til de i henhold til nærværende lov afgiftspligtige  

 virksomheder.
 Stk. 5.  Kontrollerende tjenestemænd er under ansvar  

 efter den almindelige borgerlige straffelovs bestemmelser om forbrydelser i  

 embedsforhold forpligtet til over for alle uvedkommende at hemmeligholde,  

 hvad de gennem kontrolvirksomheden er blevet vidende om.
§ 8.  I tilfælde, hvor en virksomhed ikke fører de  

 påbudte regnskaber eller ikke fører dem på behørig måde, eller hvor den  

 angivne udlevering efter toldkammerets skøn ikke er overensstemmende med de  

 faktiske forhold, kan toldkammeret foretage en skønsmæssig ansættelse af det  

 afgiftspligtige kvantum.
Det skyldige afgiftsbeløb forfalder til betaling 14  

 dage efter påkrav.
Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden.
Stk. 2.  Virksomheden kan indbringe ansættelsen for det  

 efter § 37 i lov om almindelig omsætningsafgift (merværdiafgift) nedsatte  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 ansættelsen.
 § 9.  Det efter § 37 i lov om almindelig  

 omsætningsafgift (merværdiafgift) nedsatte nævn har den endelige  

 administrative afgørelse af:
 § 9 a.  (* 1) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 9.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 § 10.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 10 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 10 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
 § 11.  Det påhviler politiet at underrette toldvæsenet  

 om de til dets kundskab kommende overtrædelser eller omgåelser af denne lov  

 samt på toldvæsenets begæring derom at yde bistand til opklaringen heraf.
 § 12.  Skatteministeren bemyndiges til at afholde de  

 med lovens gennemførelse forbundne udgifter.
 Stk. 2.  Toldbestyrelsen bemyndiges til at fastsætte de  

 i øvrigt fornødne regler til gennemførelse af nærværende lov.
 § 13.  Denne lov, der ikke gælder for Færøerne, træder  

 i kraft 1. januar 1947.
Skatteministeriet, den 20. oktober 1988 Anders Fogh Rasmussen / Jan Lyager Olsen 1) Lov nr. 925 af 19. december 1986 (indsættelse af § 9 a) trådte i kraft  

 den 1. januar 1987.
