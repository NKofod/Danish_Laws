Tilføjelse til betænkning afgivet af Det Energipolitiske  

 Udvalg den 10. december 2004 Tilføjelse til betænkning over Forslag  

 til lov om ophævelse af lov om Dansk Olie og Naturgas A/S m.v. og anlægslov  

 for  

 naturgasforsyning og ændring af lov om etablering og benyttelse af en  

 rørledning til transport af råolie og kondensat [af finansministeren (Thor Pedersen)] 1. Udvalgsarbejdet Lovforslaget blev fremsat den 11. november 2004 og var til 1.  

 behandling den 26. november 2004. Lovforslaget blev efter 1. behandling  

 henvist  

 til behandling i Det Energipolitiske Udvalg.
Udvalget afgav betænkning den 8.  

 december 2004. Udvalget har efter afgivelse af betænkning genoptaget  

 behandlingen af lovforslaget.
Møder Udvalget har efter afgivelse af betænkning behandlet lovforslaget  

 i 1 møde.
Spørgsmål Udvalget har efter afgivelse af betænkning stillet 12 spørgsmål  

 til finansministeren til skriftlig besvarelse.
Optryk af materiale Som bilag 2 til tilføjelsen til betænkning er optrykt  

 rammeaftale for sammenlægning af Elsam og DONG af 10. december 2004.
 Som bilag 3 til tilføjelsen til betænkning er optrykt et åbent  

 brev af 10. december 2004 fra Keld Albrechtsen (EL) til Socialdemokratiet,  

 Socialistisk Folkeparti og Det Radikale Venstre.
2. Indstillinger og politiske bemærkninger Indstillinger Partierne henviser til deres indstillinger i udvalgets  

 betænkning over lovforslaget.
Politiske bemærkninger Venstres, Socialdemokratiets, Dansk Folkepartis, Det  

 Konservative Folkepartis, Socialistisk Folkepartis og Det Radikale Venstres  

 medlemmer af udvalget bemærker, at partierne bag aftalen af 7. oktober 2004  

 helt  

 kan tilslutte sig den aftale, der er indgået mellem DONG og Elsam efter de i  

 10.-december-overenskomsten opregnede bestemmelser.
Aftalen betyder dannelsen  

 af et slagkraftigt dansk energiselskab, der kan sikre udvikling,  

 forsyningssikkerhed og konkurrence på det danske elmarked til gavn for  

 forbrugerne.
Hvis aftalen ikke var blevet gennemført, var der en nærliggende  

 risiko for, at et af de i forvejen meget store energiselskaber på det  

 nordiske  

 marked ville få en dominerende stilling på det danske marked.
En sådan  

 dominerende stilling ville være til stor skade for konkurrencen og  

 forbrugerpriserne på elmarkedet, og det ville udgøre en risiko for den  

 erhvervsmæssige  

 udvikling i Danmark.
Det nye selskab vil derimod sikre reel konkurrence, og  

 selskabet bliver en vigtig brik i forskningen og udviklingen af nye  

 energiteknologier  et område, hvor Danmark i forvejen står stærkt  

  og en  

 sådan udvikling vil sandsynligvis danne basis for eksport og beskæftigelse.
Partierne lægger vægt på, at der i den nye ejerkonstruktion er  

 sikret en flertalspost for staten + Elsams nuværende ejere i det fusionerede  

 selskab, og at parterne i fusionen er forpligtet til at opretholde dette  

 flertal indtil 2015. Ændringer i denne gensidige forpligtelse vil ikke kunne  

 ske uden tilslutning fra alle partierne bag 7.-oktober-aftalen.
DONGs  

 infrastruktur  lagre, søledninger, distributionsledninger  vil i  

 fusionen  

 blive beskyttet på samme måde som efter 7.-oktober-aftalen, det vil sige, at  

 staten har købspligt til infrastrukturen i tilfælde af, at indflydelsen for  

 samfundet (staten + Elsams hidtidige ejere) ændres i det fusionerede selskab.
 Partierne er tilfredse med aftalens bestemmelser om professionel  

 bemanding af den kommercielle bestyrelse og går ud fra, at det lykkes at  

 finde  

 kompetente bestyrelsesmedlemmer, der kan vinde respekt i selskabets  

 forretningsområder.
Finansministeren har over for udvalget tilkendegivet, at  

 lovforslag nr.
L 99 ikke skal ændres i lyset af DONG-Elsam-aftalen.
 Partierne har endelig noteret sig, at fusionsaftalen først får  

 virkning, når Elsams aktionærer  med to tredjedels flertal  ved  

 en  

 generalforsamling har sagt god for fusionen.
 Enhedslistens medlem af udvalget henviser til sine politiske bemærkninger  

 i udvalgets betænkning over lovforslaget og understreger, at Enhedslisten  

 fortsat er imod lovforslaget.
 Enhedslisten henviser til sit åbne brev af 10. december 2004 til  

 Socialdemokratiet, Socialistisk Folkeparti og Det Radikale Venstre, som er  

 optrykt  

 som bilag 3 til tilføjelsen til betænkning.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for tilføjelsen til betænknings afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tilføjelsen til betænkning.
 En oversigt over Folketingets sammensætning er optrykt i  

 tilføjelsen til betænkning.
Kim Andersen (V)   

 Ulrik Kragh (V)   

 Lars Christian Lilleholt (V)   

 Helga Moos (V)   

 Inger Støjberg (V)   

 Aase D.
Madsen (DF)  

  

  fmd.  

  

 Uno Larsson (DF)   

 Else Theill Sørensen (KF)   

 Christian Wedell‑Neergaard (KF)   

 Arne Toft (S)   

 Erik Mortensen (S)   

 Jan Trøjborg (S)   

 Svend Auken (S)   

 Torben Hansen (S)   

 Holger K.
Nielsen (SF)  

  

    

  

 Martin Lidegaard (RV)   

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 99 omdelt  

 efter afgivelse af betænkning Bilagsnr.
Titel 6 Åbent brev af 10/12-04 fra Keld Albrechtsen (EL) til  

 Socialdemokratiet, Socialistisk Folkeparti og Det Radikale Venstre om fusion  

 mellem DONG og Elsam 7 Rammeaftale for sammenlægning af Elsam og DONG af 10/12-04,  

 fra finansministeren 8 Betænkning afgivet 8/12-04 Oversigt over spørgsmål vedrørende L 99 omdelt efter  

 afgivelse af betænkning Spm.nr.
Titel 14 Spm. om, hvilke ændringer der skal foretages i DONGs  

 vedtægter i forbindelse med DONGs privatisering og børsnotering, til  

 finansministeren 15 Spm. om, hvilke former for energipolitiske hensyn der knytter  

 sig til DONG A/S virksomhed, til finansministeren 16 Spm. om nærmere at redegøre for formålsparagraffens  

 indhold og anvendelsesmuligheder med hensyn til at stabilisere det danske  

 energimarked,  

 til finansministeren 17 Spm. om, hvorfor kan det være en fordel at fastholde den  

 nuværende formålsbestemmelse i DONG A/S som en betydelig energivirksomhed i  

 Danmark, til finansministeren 18 Spm. om gengivelse af tekstafsnit i rapporten  

 »Privatiseringsalternativer for DONG A/S«, til finansministeren 19 Spm. om gengivelse af tekstafsnit i rapporten  

 »Privatiseringsalternativer for DONG A/S«, til finansministeren 20 Spm. om privatisering/børsnotering af DONG, til  

 finansministeren 21 Spm., om ministeren finder det fornuftigt og  

 hensigtsmæssigt at sælge statens kommende 20-procents-statsdeltagelse i A.P.  

 Møller  Mærsk-koncessionen til private investorer, hvis det var muligt,  

 til  

 finansministeren 22 Spm. om brud med principper, til finansministeren 23 Spm. om besvarelse af spørgsmål 4, 5 og 12, til  

 finansministeren 24 Spm. om værdien af DONG-aktien, til finansministeren 25 Spm. om nutidsværdien af den infrastruktur, der skal  

 trækkes ud af DONG i tilfælde af, at staten sætter mere end 49 pct. af  

 aktierne i selskabet til salg, til finansministeren Bilag 2 Rammeaftale for sammenlægning af Elsam og DONG  

 af 10. december 2004 Rammeaftalen er optrykt efter ønske fra udvalget Den 10. december 2004 Rammeaftale for  

 sammenlægning af Elsam og DONG 1. Sammenlægning 1.1. Elsam A/S (»Elsam«) og DONG A/S (»DONG«) fusioneres til et  

 fælles selskab (»Selskabet«). Sammenlægningen har til formål at realisere den  

 mellem Elsam og DONG aftalte strategi for Selskabet, hvis hovedpunkter er  

 beskrevet i den som  

  

 bilag 1  

 vedhæftede strategiplan.
2. Aktier i Elsam 2.1. DONG tilbyder uigenkaldeligt at købe samtlige de aktier i  

 Elsam, der er erhvervet af aktionærer ved udnyttelse af forkøbsretsproceduren  

 for aktier fra det såkaldte »Hobro konsortium«.
Købesummen i henhold til  

 tilbuddet udgør DKK 930 pr. aktie à nominelt DKK 100 og reduceres  

 krone-for-krone med eventuelt udbytte, der udloddes, inden købet effektueres.  

 Købesummen betales kontant 10 dage efter udløb af den i punkt 2.2 anførte  

 acceptperiode mod udlevering af aktiebreve med behørig transportpåtegning og  

 notering  

 af DONG som ejer i Elsams aktiebog.
Aktierne overdrages frie og ubehæftede.
2.2. Acceptperioden for DONGs købstilbud er fra 1. februar 2005  

 til 30. juni 2005, dog senest 3 hverdage efter indkaldelse til  

 generalforsamling i Elsam til vedtagelse af fusionen.
Aktionærer, der ønsker  

 at  

 acceptere tilbuddet, skal skriftligt meddele dette til DONG inden udløbet af  

 acceptfristen.
Accept kan afgives for en del af en aktionærs aktier.
 2.3. DONG tilbyder herved de i punkt 2.1 anførte aktionærer i  

 Elsam, som fortsat ejer aktier erhvervet ved køb fra »Hobro konsortiet«, at  

 finansiere deres køb af disse aktier ved et lån til en rente på 3-måneders  

 CIBOR + 0,3 pct. p.a. i perioden frem til det tidligste af følgende  

 tidspunkter: (i) fusionens gennemførelse og (ii) 25. februar 2005.
 2.4. Punkt 2.1-2.3 er gældende uanset, om fusionen gennemføres.
3. Økonomiske vilkår for fusionen 3.1. Fusionen sker på grundlag af en værdi af Elsam på DKK 28  

 mia. og en værdi af DONG på DKK 21 mia. eksklusive DONGs på tidspunktet for  

 denne  

 aftales indgåelse indirekte ejede aktier i Elsam, i alt 22 pct., og før  

 aktiekøb i henhold til punkt 2. Statens og Elsam Aktionærernes (som defineret  

 nedenfor) respektive ejerandele i Selskabet ved forskellige acceptprocenter  

 for  

 DONGs tilbud i henhold til punkt 2 er vist i  

  

 bilag 2.
3.2. Udbytte, der deklareres på grundlag af årsregnskaber for  

 2004, tilfalder staten for udlodninger fra DONG og Elsams aktionærer  

 (inklusive  

 EnergiGruppen Jylland El A/S og EnergiMidt Net A/S) for udlodninger fra  

 Elsam.  

 Det er aftalt, at DONGs udbytte maksimalt udgør DKK 680 mio.kr. og Elsams  

 udbytte maksimalt 450 mio.kr.
Ingen af parterne deklarerer udbytte herudover  

 eller foretager i øvrigt udlodninger.
De ny aktier i Selskabet, der i  

 forbindelse med fusionen ydes som vederlag, giver ret til udbytte og andre  

 rettigheder i Selskabet på tidspunktet for fusionens registrering i Erhvervs-  

 og Selskabsstyrelsen.
4. Holdingselskab 4.1. Senest i tilknytning til gennemførelsen af fusionen dannes  

 et holdingselskab (»Holdingselskabet«), der skal besidde ikke under 50,1 pct.  

 af aktiekapitalen og stemmerne i Selskabet.
Holdingselskabet skal have til  

 formål at foreslå kandidater til Selskabets bestyrelse og i øvrigt træffe  

 bestemmelse  

 om stemmeafgivelse på Selskabets generalforsamlinger.
Holdingselskabet ejes  

 med  

 mere end 50 pct. af staten og mindst 25 pct. af de nuværende  

 Elsam-aktionærer,  

 eksklusive EnergiGruppen Jylland El A/S og EnergiMidt Net A/S (»Elsam  

 Aktionærerne«).
4.2. Der indgås en aktionæroverenskomst mellem Staten og Elsam  

 Aktionærerne, som tager sigte på, at Holdingselskabet skal eksistere i mindst  

 10 år.
Aktionæroverenskomsten fastlægger inden for rammerne af denne aftale  

 blandt andet regler om valg af bestyrelse i Selskabet, om holdingstrukturens  

 ophør, om at udbytter modtaget af Holdingselskabet skal videreudloddes til  

 aktionærerne,  

 og om at Elsam Aktionærerne har adgang til indbyrdes handel med  

 Holdingselskabets aktier med indbyrdes, gensidig forkøbsret.
Elsam  

 Aktionærerne  

 skal endvidere kunne overdrage deres aktier til en koncernekstern ny ejer,  

 men  

 skal i så fald tilbyde Holdingselskabets aktionærer at købe deres aktier i  

 Holdingselskabet.
4.3. Holdingselskabet skal have en bestyrelse på 8  

 generalforsamlingsvalgte medlemmer, heraf 4 valgt af staten og 4 valgt af  

 Elsam  

 Aktionærerne og eventuelle øvrige aktionærer, der er blevet aktionærer i  

 Holdingselskabet i henhold til punkt 4.4. Staten vælger formanden, hvis  

 stemme  

 er afgørende i tilfælde af stemmelighed.
Parterne foranlediger, at deres  

 repræsentanter i Holdingselskabets bestyrelse stemmer i overensstemmelse med  

 stemmeflertallet blandt de generalforsamlingsvalgte bestyrelsesmedlemmer.
For  

 beslutninger på generalforsamlinger i Holdingselskabet gælder i øvrigt alene  

 aktieselskabslovens almindelige regler, dog at beslutninger, der kræver  

 vedtægtsændringsmajoritet, kræver tilslutning fra 1/3 af den aktiekapital,  

 der  

 ikke ejes af staten.
 4.4. I forbindelse med Selskabets akkvisitioner af eller  

 fusioner med andre selskaber kan der med 2/3 flertal i såvel  

 Holdingselskabets  

 bestyrelse og blandt dets aktionærer optages yderligere aktionærer i  

 Holdingselskabet, idet det skal sikres, dels at Holdingselskabet stedse  

 besidder mindst 50,1 pct. af aktiekapitalen i Selskabet, dels at staten  

 bevarer  

 aktiemajoriteten i Holdingsselskabet.
4.5. Holdingstrukturen kan ophæves efter 10 år på én af følgende  

 to måder: (i) Staten indgår aftale med Selskabet om statens køb af  

 naturgasinfrastrukturen.
Aftalen forudsætter godkendelse fra et flertal af  

 Selskabets øvrige aktionærer, idet Holdingselskabet afstår fra at stemme.  

 Holdingselskabet opløses enten ved et salg af Holdingselskabets aktier i  

 Selskabet eller ved en udlodning af aktierne til Holdingselskabets  

 aktionærer.  

 (ii) Såfremt der ikke kan opnås enighed om at indgå en sådan aftale om  

 statens  

 køb af naturgasinfrastrukturen, skal staten give tilbud om at købe de aktier  

 i  

 Holdingselskabet, som ejes af Elsam Aktionærerne og eventuelle øvrige  

 aktionærer, der er blevet aktionærer i Holdingselskabet i henhold til punkt  

 4.4, til den implicitte markedsværdi baseret på børsværdien af  

 Holdingselskabets  

 aktiepost i Selskabet.
5. Anerkendelse af DONG som aktionær i Elsam 5.1. Ved indgåelsen af disse hovedvilkår anerkender Elsam DONG,  

 EnergiGruppen Jylland El A/S og EnergiMidt Net A/S som aktionærer med fulde  

 aktionærrettigheder i Elsam.
Elsam vil indstille alle retsskridt vedrørende  

 gyldigheden af EnergiGruppen Jylland El A/S´ og EnergiMidt Net A/S´ status  

 som  

 aktionær i Elsam.
Anerkendelsen er uden præjudice for Elsams retsstilling for  

 det tilfælde, at fusionen ikke gennemføres.
6. Børsintroduktion 6.1. Elsam Aktionærerne og staten er enige om, at Selskabet skal  

 børsnoteres.
Elsam Aktionærerne og staten bekræfter, at man vil udøve alle  

 rimelige bestræbelser på, afhængig af markedsvilkårene, at gennemføre en  

 notering af Selskabets aktier på Københavns Fondsbørs i slutningen af 2005  

 eller første halvår 2006. I forbindelse med børsintroduktionen fastholder  

 Holdingselskabet sin ejerandel i Selskabet på mindst 50,1 pct.
6.2. Børsintroduktion ledes af en styregruppe (»Styregruppen«)  

 med deltagelse af staten, som har formandskabet, og en repræsentant for de af  

 Elsam Aktionærerne, som deltager i børsintroduktionen.
Beslutninger  

 vedrørende  

 børsintroduktionens gennemførelse, størrelsen af aktieudbuddet og  

 prisfastsættelsen mv. træffes af Styregruppen på grundlag af anbefalinger fra  

 bankkonsortiet for børsintroduktionen.
6.3. Elsam Aktionærerne og staten forpligter sig til at stille  

 et antal aktier i Selskabet til rådighed for børsintroduktionen på op til 30  

 pct. af aktiekapitalen i Selskabet med en rimelig, nærmere aftalt fordeling  

 blandt parterne.
Staten og Elsam Aktionærerne skal afstå fra at afhænde eller  

 på anden måde disponere aktier i Selskabet forud for børsintroduktionen, idet  

 de dog er berettigede til at overdrage aktier i Selskabet indbyrdes samt for  

 Elsam Aktionærernes vedkommende tillige at foretage overdragelse i henhold  

 til  

 punkt 2. Staten og Elsam Aktionærerne forpligter sig herudover til ikke at  

 afhænde aktier i Selskabet i en periode på 12 måneder efter  

 børsintroduktionen.
7. Perioden indtil fusionens gennemførelse 7.1. Ud over følgende transaktioner: køb af Københavns Energi,  

 køb af Frederiksberg Forsyning, køb af ejerandele i Energi E2, køb af  

 ejerandele i Energie und Wasser Lübeck og køb af licensandele i Ormen Lange  

 vil  

 DONG og Elsam ikke forud for fusionens gennemførelse (i) gennemføre  

 erhvervelser  

 af virksomheder eller fusioner med en værdi på over 1 mia.kr. (ii)  

 kapitalforhøjelser  

 og andre ændringer af vedtægter (bortset fra ændringer, der er en nødvendig  

 følge af fusionen eller denne aftale, herunder Elsams ophævelse af den  

 vedtægtsbestemte forkøbsret) eller (iii) dispositioner, der ligger udenfor  

 almindelig drift i overensstemmelse med hidtidig praksis, alt uden  

 forudgående  

 accept af Elsams bestyrelse og Finansministeriet.
 7.2. DONG og Elsam forpligter sig til under iagttagelse af  

 gældende lovgivning og regulering omgående at tilvejebringe de oplysninger,  

 der  

 er fornødne for at udarbejde ansøgninger til konkurrencemyndighederne og  

 øvrige  

 myndigheder og til at fremme leveringen af sådanne ansøgninger mest muligt.
8. Kapitalstruktur og udbyttepolitik Ejerne vil tilpasse Selskabets kapitalstruktur og tilrettelægge  

 en udbyttepolitik, der på grundlag af rådgivningen fra bankkonsortiet for  

 børsnoteringen må anses at maksimere værdien for ejerne.
Der forventes en  

 udbyttepolitik med en udbyttebetaling på ca. 40 pct. af resultatet efter  

 skat.
9. Bestyrelse i Selskabet 9.1.  

  

 I tiden fra aftaleindgåelse indtil gennemførelse af  

 fusion:  

  

 Elsams og DONG´s respektive bestyrelser og direktioner fortsætter,  

 indtil fusionen er gennemført.
Under iagttagelse af gældende lovgivning og  

 regulering forestår Elsams og DONG´s administrerende direktører i fællesskab  

 forberedelsen af integrationen af virksomhederne.
9.2.  

  

 I tiden fra gennemførelse af fusion og til en  

 børsnotering af Selskabet.
Der vælges en bestyrelse i Selskabet bestående  

 af 6 generalforsamlingsvalgte bestyrelsesmedlemmer.
Bestyrelsesmedlemmerne  

 skal  

 være medlemmer, som (i) tilfredsstiller kapitalmarkedernes forventninger, og  

 som (ii) er i overensstemmelse med principperne for god corporate governance  

 under hensyntagen til Selskabets karakter og den forestående børsnotering.
9.3.  

  

 Efter en børsnotering af Selskabet  

  

 : Andre aktionærer  

 end Holdingselskabet, staten og Elsam Aktionærerne skal have mulighed for at  

 vælge mindst et bestyrelsesmedlem, første gang på den første ordinære  

 generalforsamling efter børsnoteringen.
De øvrige generalforsamlingsvalgte  

 bestyrelsesmedlemmer  

 vælges af Holdingselskabet på en sådan måde, at de ikke er repræsentanter for  

 staten eller Elsam Aktionærerne, men for alle aktionærer i Selskabet.
10. Direktionen Selskabets administrerende direktør skal være Peter  

 Høstgaard-Jensen.
11. Placering, navn og vedtægter Selskabets vedtægtsmæssige hjemsted skal være i Fredericia  

 Kommune.
Selskabets nye bestyrelse træffer beslutning om Selskabets navn.  

 Selskabets vedtægter skal være sædvanlige for et selskab af den pågældende  

 art  

 og udformes med henblik på og skal være forenelige med kravene i forbindelse  

 med den forestående børsnotering af Selskabet, herunder vedrørende DONGs  

 infrastruktur,  

 jf. punkt 4.5 oven for.
12. Forudsætninger Fusionen og alle øvrige bestemmelser i denne aftale  bortset  

 fra punkt 2 og 5  forudsætter: (i) godkendelse med den nødvendige  

 majoritet på  

 DONGs og Elsams generalforsamlinger, idet det bemærkes, at fusionsaftalen  

 forudsætter  

 accept fra de af Folketingets partier, der er part i aftalen af 7. oktober  

 2004  

 om vilkårene for salg af aktier i DONG A/S, (ii) godkendelse fra  

 konkurrencemyndighederne  

 og eventuelle øvrige, nødvendige myndighedsgodkendelser på for begge parter  

 acceptable vilkår, (iii) eventuel nødvendig tilladelse fra  

 skattemyndighederne  

 til at gennemføre sammenlægningen som en skattefri fusion uden vilkår eller  

 på  

 vilkår, som er acceptable for parterne (iv) Energistyrelsens godkendelse af  

 den  

 i konsekvens af sammenlægningen indirekte overgang af bevilling til NESA Net  

 A/S samt (v) godkendelse i Folketingets Finansudvalg og (vi) ophævelse af lov  

 om Dansk Olie og Naturgas A/S, jf. det fremsatte lovforslag L 99. Aftalen  

 bortfalder, hvis alle forudsætninger ikke er opfyldte senest den 1. juli  

 2006.
13. Videre proces 13.1. Der udarbejdes inden 20. december 2004 en betinget  

 fusionsaftale, der implementerer disse hovedvilkår, og som skal tiltrædes af  

 begge selskabers bestyrelser.
Fusionsaftalen fastlægger fusionsdatoen, og  

 hvilket selskab der skal være det fortsættende selskab ud fra overvejelser om  

 regnskabsmæssige, skattemæssige, lovgivningsmæssige og andre forhold samt  

 change of control klausuler.
På grundlag heraf iværksættes udarbejdelse  

 hurtigst muligt af de efter aktieselskabsloven til sammenlægningens  

 gennemførelse nødvendige dokumenter, herunder vedtægter, fusionsplan og  

 fusionsredegørelse samt fælles regnskabsopstilling m.v.
13.2. Parterne er forpligtede til loyalt at arbejde for  

 gennemførelse af sammenlægningen af Elsam og DONG på de heri anførte  

 hovedvilkår.
Såvel staten som Elsam Aktionærerne er i tidsrummet fra disse  

 hovedvilkårs indgåelse og indtil fusionens gennemførelse uberettigede til at  

 overdrage deres aktier i DONG henholdsvis Elsam, bortset fra indbyrdes  

 overdragelser, eller på anden måde direkte eller indirekte at indrømme andre  

 finansielle rettigheder eller forvaltningsmæssige beføjelser, helt eller  

 delvist, knyttet til aktierne.
14. Offentliggørelse Offentliggørelsen af indgåelsen af denne rammeaftale sker ved  

 udsendelse af fælles pressemeddelelse.
København,  

 d. 10. december 2004 Med  

 forbehold for bestyrelsens godkendelse DONG  

 A/S Sven  

 Riskær Med  

 forbehold for bestyrelsens godkendelse Elsam  

 A/S Jens  

 Bahne Jørgensen/Peter Høstgaard-Jensen Med  

 forbehold, jf. punkt 12 Finansministeren Thor  

 Pedersen 10. december 2004 Bilag 2 Statens og Elsam Aktionærernes respektive ejerandele i Selskabet  

 fastsættes endeligt ved opgørelse af den acceptprocent, som DONG opnår ved  

 fremsættelse af det i punkt 2 i aftalen anførte tilbud som følger:
Acceptprocent  

 for tilbud i henhold til punkt 2 Statens  

 relative ejerandel i Selskabet Elsam  

 Aktionærernes relative ejerandel i Selskabet 0 pct.
 55,43 pct.
 44,57 pct.
 1 pct.
 55,83 pct.
 44,17 pct.
 2 pct.
 56,24 pct.
 43,76 pct.
 3 pct.
 56,65 pct.
 43,35 pct.
 4 pct.
 57,06 pct.
 42,94 pct.
 5 pct.
 57,48 pct.
 42,52 pct.
 6 pct.
 57,90 pct.
 42,10 pct.
 7 pct.
 58,32 pct.
 41,68 pct.
 8 pct.
 58,75 pct.
 41,25 pct.
 9 pct.
 59,18 pct.
 40,82 pct.
 10 pct.
 59,61 pct.
 40,39 pct.
 11 pct.
 60,05 pct.
 39,95 pct.
 12 pct.
 60,49 pct.
 39,51 pct.
 13 pct.
 60,93 pct.
 39,07 pct.
 14 pct.
 61,38 pct.
 38,62 pct.
 15 pct.
 61,83 pct.
 38,17 pct.
15,78 pct. (maksimum) 62,18 pct.
 37,82 pct.
Der anvendes lineær interpolation for at fastsætte parternes  

 respektive ejerandele i Selskabet ved acceptprocenter, der ikke modsvarer et  

 helt tal i den ovenfor anførte tabel.
Hver enkelt Elsam Aktionærs ejerandel i  

 Selskabet opgøres forholdsmæssigt svarende til den pågældende aktionærs  

 aktiebesiddelse  

 i Elsam umiddelbart forud for fusionens gennemførelse, efter at der er taget  

 hensyn til salg i henhold til DONGs i punkt 2 anførte købstilbud.
Bilag 3 Åbent brev fra Keld Albrechtsen (EL) til  

 Socialdemokratiet, Socialistisk Folkeparti og Det Radikale Venstre Det åbne brev er optrykt efter ønske fra EL Den 10. december 2004 Åbent brev til Socialdemokratiet, Socialistisk Folkeparti og De  

 Radikale Fusion mellem DONG og  

 ELSAM er privatiserings-glidebane Kære socialdemokrater, folkesocialister og radikale! Det forlyder her til  

 morgen, at en fusion mellem ELSAM og DONG muligvis falder på plads i løbet af  

 den kommende uge.
Finansminister  

 Thor Pedersen  

 lægger i diverse pressecitater megen vægt på, at der nu er konstrueret  

 en stor dansk energivirksomhed, men dette er efter Enhedslistens oplysninger  

 langt fra sikret, og en offentlig indflydelse er slet ikke sikret.
Tværtimod  

 vil den nye konstruktion højest sandsynligt føre til etableringen af en  

 udenlandsk privatejet energimastodont i Danmark.
 Vi opfordrer  

 Socialdemokratiet, SF og De Radikale til at fastholde, at der skal være  

 minimum  

 51 pct. statseje i det fusionerede selskab, og til at bruge deres ret til at  

 nedlægge veto mod et yderligere salg i en kommende fusioneret virksomhed.
 Socialdemokratiet og de  

 Radikale har tidligere fremlagt et forslag til fusion med ejerskab fordelt på  

 1/3 forbrugereje, 1/3 statseje og 1/3 private investorer.
 Den model vil næsten  

 uundgåeligt føre til en privatisering af DONG, fordi det forudsætter en  

 permanent  

 statslig vilje til at opkøbe forbrugerejede aktier, der sættes til salg.
Det må alvorligt  

 betvivles, at der i forligspartiernes kreds er vilje til permanent at  

 fastholde  

 et offentligt flertal i et fusioneret selskab.
Regeringspartierne har jo  

 aldrig  

 lagt skjul, på at hele øvelsen går ud på at privatisere DONG.
 Derved risikerer vi at  

 ende lige netop i den situation, som SF, S og R gerne ville undgå, nemlig at  

 et  

 udenlandsk energiselskab sætter sig på dansk el-produktion.
