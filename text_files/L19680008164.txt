Ved kgl. resolution af 7. maj 1966 har Danmark ratificeret  

 den i København den 10. marts 1966 undertegnede overenskomst mellem Danmark  

 og Italien til undgåelse af dobbeltbeskatning vedrørende skatter af  

 arvemidler.
Overenskomsten har følgende ordlyd:
OVERENSKOMST MELLEM DANMARK OG ITALIEN TIL UNDGÅELSE AF DOBBELTBESKATNING  

 VEDRØRENDE SKATTER AF ARVEMIDLER Regeringen i Kongeriget Danmark og regeringen i Italien, der ønsker at  

 afslutte en overenskomst til undgåelse af dobbeltbeskatning vedrørende  

 skatter af arvemidler, er blevet enige om følgende bestemmelser:
 Artikel I.
 Denne overenskomst finder anvendelse på skatter af arvemidler efter  

 italienske og danske statsborgere.
 Artikel II.
 1. Denne overenskomst finder anvendelse på følgende  

 skatter:
 2. Denne overenskomst finder også anvendelse på alle  

 skatter af samme eller væsentlig samme art, der fremtidig måtte blive  

 udskrevet ved siden af eller i stedet for de gældende skatter.
 Artikel III.
 1. Fast ejendom, der er beliggende i en af de  

 kontraherende stater, beskattes alene i den stat, i hvilken ejendommen er  

 beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket omfatter i alle tilfælde tilbehør til  

 fast ejendom, besætning og inventar i landbrug og skovbrug, rettigheder, på  

 hvilke de privatretlige regler om fast ejendom finder anvendelse,  

 brugsrettigheder til fast ejendom, såvel som rettigheder til varierende eller  

 faste ydelser for udnyttelsen af mineralforekomster, kilder og andre  

 naturforekomster; skibe, både og luftfartøjer anses ikke for fast ejendom.
 Artikel IV.
 1. Rørlig formue, som udgør en del af erhvervsformuen  

 for et i en af de kontraherende stater beliggende fast driftssted, beskattes  

 alene i den stat, i hvilken det faste driftssted er beliggende.
 2. Ved "fast driftssted" forstås et fast  

 forretningssted, hvor afdødes virksomhed blev helt eller delvis udøvet.
 3. Udtrykket fast driftssted omfatter navnlig:
 4. Udtrykket fast driftssted omfatter ikke:
 Artikel V.
 1. Formue, der ikke er omfattet af artiklerne III og  

 IV, beskattes i den af staterne, hvor den afdøde havde sit hjemsted ved  

 dødsfaldet.
 2. Ved anvendelsen af denne overenskomst skal begrebet  

 "hjemsted" bestemmes efter lovgivningen i hver af de kontraherende  

 stater.
 3. I tilfælde, hvor en afdød person efter  

 bestemmelserne i stykke 2 havde sit hjemsted i begge de kontraherende stater,  

 skal følgende regler gælde:
 Artikel VI.
1. Gæld, som vedrører formuegoder af den i artiklerne  

 III og IV omhandlede art, eller for hvilken sådanne formuegoder er stillet  

 som sikkerhed, fradrages i den kontraherende stat, i hvilken det omhandlede  

 formuegode er genstand for beskatning, i værdien af formuegodet eller i  

 værdien af andre formuegoder, som den pågældende stat har beskatningsretten  

 til.
En hvilken som helst anden gæld fradrages i formuegoder, hvortil  

 beskatningsretten tilkommer den stat, hvor afdøde havde sit hjemsted ved  

 dødsfaldet.
 2. Overstiger den gæld, som ifølge første stykke skal  

 fradrages i en af staterne, værdien af alle de formuegoder, som den  

 pågældende stat har retten til at beskatte, fradrages det overskydende  

 gældsbeløb i de formuegoder, til hvilke den anden stat har beskatningsretten.
 Artikel VII.
 1. Uanset, hvad der i øvrigt er fastsat i denne  

 overenskomst, kan hver af de kontraherende stater beregne skatterne af de  

 arvemidler, hvortil beskatningsretten tilkommer den pågældende stat, efter  

 den sats, som ville være blevet anvendt, såfremt alle de efterladte  

 arvemidler havde været genstand for beskatning i den pågældende stat.
 2. Bestemmelserne i første stykke skal ikke kunne  

 anvendes i nogen af de kontraherende stater, så længe som disse bestemmelser  

 ikke kan anvendes i en af staterne på grund af dens lovgivning.
 Artikel VIII.
 Denne overenskomst berører ikke den ret til afgiftsfritagelse, som i  

 henhold til folkerettens almindelige regler eller ifølge bestemmelserne i  

 særlige aftaler tilkommer diplomatiske eller konsulære tjenestemænd.
 Artikel IX.
1. Kan det påvises, at foranstaltninger, som er  

 truffet af den ene eller af begge de kontraherende stater medfører eller vil  

 medføre en beskatning, der strider mod denne overenskomst, kan enhver person,  

 der udsættes for en sådan beskatning, uanset adgangen til at benytte de  

 retsmidler, der hjemles i staternes interne lovgivning, indbringe sin sag for  

 de kompetente myndigheder i den kontraherende stat, i hvilken han har sit  

 hjemsted.
Kravet må fremsættes inden tre år efter udgangen af det kalenderår,  

 i hvilket den afgiftspligtige fik kendskab til dobbeltbeskatningen.
 2. De kompetente myndigheder skal, hvis indsigelsen  

 synes at være begrundet, og hvis de ikke selv kan nå til en passende løsning,  

 søge at løse sagen ved en gensidig aftale, der indgås med de kompetente  

 myndigheder i den anden kontraherende stat, i det øjemed at undgå en  

 beskatning, der ikke er i overensstemmelse med denne overenskomst.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af denne  

 overenskomst.
De kan også rådføre sig med hinanden for at undgå  

 dobbeltbeskatning i tilfælde, hvorom der ikke er truffet bestemmelse i denne  

 overenskomst.
4. De kontraherende staters kompetente myndigheder kan  

 træde i direkte forbindelse med hinanden for at opnå en aftale om de i de  

 foregående stykker omhandlede spørgsmål.
Dersom mundtlige forhandlinger  

 findes ønskelige for at nå til enighed, kan sådanne forhandlinger finde sted  

 i et udvalg bestående af repræsentanter for de kontraherende staters  

 kompetente myndigheder.
 Artikel X.
 1. Denne overenskomst skal for Danmarks vedkommende  

 ikke finde anvendelse for så vidt angår Færøerne eller Grønland.
2. Denne overenskomst kan enten i sin helhed eller med  

 ændringer udvides til Færøerne og Grønland, hvis der inden for disse områder  

 pålægges skatter af væsentlig samme karakter som de skatter, der omhandles i  

 denne overenskomst.
Udvidelsen af overenskomsten og ændringerne i denne skal  

 nærmere fastsættes og aftales mellem de kontraherende stater i noter, der med  

 dette formål skal udveksles.
 3. Denne overenskomsts ophør i henhold til artikel XII  

 skal, medmindre andet udtrykkeligt er aftalt mellem de to kontraherende  

 stater, medføre ophøret af overenskomstens anvendelse på ethvert område,  

 hvortil overenskomsten i henhold til denne artikel måtte være udvidet.
 Artikel XI.
 1. Denne overenskomst skal ratificeres, og  

 ratifikationsinstrumenterne skal udveksles i Rom snarest muligt.
 2. Denne overenskomst træder i kraft den dag,  

 udvekslingen af ratifikationsinstrumenterne sker, og finder anvendelse i de  

 tilfælde, hvor arveladeren eller testator er afgået ved døden på eller efter  

 nævnte dag.
 Artikel XII.
Denne overenskomst skal gælde, indtil den opsiges af en af de  

 kontraherende stater.
Hver af de kontraherende stater kan opsige  

 overenskomsten ad diplomatisk vej, dog tidligst fem år efter dens  

 ikrafttræden, ved at give meddelelse om opsigelse mindst seks måneder før  

 udgangen af kalenderåret.
Er opsigelsesfristen iagttaget, ophører  

 overenskomstens gyldighed ved kalenderårets udgang, dog at overenskomsten  

 fremdeles finder anvendelse i alle tilfælde, hvor arveladeren eller testator  

 er afgået ved døden inden årets udgang.
 Til bekræftelse heraf..........
