Ejendomsavancebeskatning  udgifter til  

 nedrivning af bygning anset forforbedringsudgifter Ligningsrådet har  

 i en bindende forhåndsbesked taget stilling til spørgsmålet om, hvorvidt  

 udgifter,  

 der tidligere var afholdt til nedrivning af en bygning på ejendommen, kan  

 anses  

 for omfattet af § 5, stk. 2, i ejendomsavancebeskatningsloven.
Spørgsmål Kan en tidligere  

 afholdt nedrivningsudgift til nedrivning af bygning ved salg af  

 jordtilliggende  

 (bygningsparcel) fra ejendommen A tillægges anskaffelsessummen ved opgørelse  

 af  

 ejendomsavancen? Svar Ja, se  

 sagsfremstilling og begrundelse.
 Skatteyder ejer  

 landbrugsejendommen A, der blev erhvervet i 1996 med henblik på dyrkning af  

 jordarealet.
 Ejendommen, der  

 indeholder stuehus og en driftsbygning, har et jordtilliggende på X  

 m2.
 Skatteyder  

 påtænker nu at frasælge en bygningsparcel på x m2  

 fra ejendommen.  

 Arealet, der skal frasælges, er endnu ikke udstykket.
Skatteyder har  

 aldrig beboet stuehuset.
Hele arealet bliver i dag erhvervsmæssigt anvendt.
Der findes et  

 maskinhus på ejendommen. Øvrige driftsbygninger, som var på ejendommen ved  

 erhvervelsen,  

 er revet ned.
Disse driftsbygninger var efter det oplyste beliggende på den  

 bygningsparcel, der nu påtænkes frasolgt.
 Der er afholdt  

 udgifter på i alt y kr. i forbindelse med nedrivningen af driftsbygningerne.
 Nedrivningsudgifterne  

 er ikke tillagt anskaffelsessummen på nybygning eller i øvrigt fratrukket.
 Nedrivningsudgifterne  

 er i regnskabet (i status) optaget under "påbegyndt investering".  

 Nedrivningen er sket i år 2000.
 Udgifterne  

 betragtede skatteyder som påbegyndt investering, da der på det tidspunkt var  

 tale om, at han selv ville bygge en ny bolig på grunden.
 Det er  

 repræsentantens opfattelse, at udgiften vedrører klargøring af byggegrunden.
Repræsentanten har  

 på forespørgsel oplyst, at de nedrevne bygninger var ældre og ikke brugbare,  

 men nedrivningsmodne.
Nedrivningen forbedrede ifølge repræsentanten  

 ejendommens  

 værdi.
Det er oplyst, at det ikke fremgik af skødet eller på anden måde  

 ved erhvervelsen af ejendommen i 1996, at bygningerne på ejendommen skulle  

 rives ned.
Styrelsens  

 indstilling og begrundelse Efter  

 ejendomsavancebeskatningslovens § 4, stk. 1, opgøres fortjeneste ved  

 afståelse  

 af fast ejendom som forskellen mellem den kontantomregnede afståelsessum og  

 anskaffelsessummen opgjort efter nærmer regler.
 Anskaffelsessummen  

 forhøjes efter lovens § 5, stk. 1, med et fast tillæg på 10.000 kr. pr. år  

 for  

 anskaffelsesåret og for hvert følgende kalenderår, dog tidligst fra 1993. Det  

 faste tillæg gives, hvad enten der er foretaget forbedrings- eller  

 vedligeholdelsesudgifter på ejendommen eller ej.
Herudover kan  

 anskaffelsessummen efter § 5, stk. 2, forhøjes med afholdte udgifter til  

 vedligeholdelse eller forbedringer, i det omfang udgifterne overstiger det  

 faste tillæg på 10.000 kr. pr. år. (For ejendomme, der er anskaffet før den  

 19.  

 maj 1993 medtages alene udgifter, der er afholdt efter den 1. januar 1993.) Det er forudsat,  

 at udgifterne ikke er fratrukket i eller på anden måde har påvirket  

 indkomstopgørelsen eller er dækket af skattefrie tilskud.
 Spørgsmålet drejer  

 sig om, hvorvidt udgifter der er afholdt til nedrivning af driftsbygninger  

 m.v.  

 i 2000, kan tillægges anskaffelsessummen for den pågældende ejendom.
 Efter styrelsens  

 opfattelse kan der ved afholdelse af udgifter til nedrivning af en bygning  

 uden  

 samtidig opførelse af en hel eller en del af ny ejendom med samme placering  

 kun  

 ske tillæg til anskaffelsessummen med udgifter, der afholdes med henblik på  

 en  

 forøgelse af ejendommens handelsværdi.
 Styrelsen skal  

 herved henvise til  

  

 SKM2004.113.LR  

,  

 hvor Ligningsrådet fandt, at udgiften til nedrivning af en gammel  

 fabriksbygning kunne anses for en forbedringsudgift, der kunne tillægges  

 anskaffelsessummen, i det omfang udgiften var afholdt med henblik på  

 forøgelse  

 af ejendommens handelsværdi, og udgiften ikke tidligere var kommet til  

 fradrag  

 eller på anden måde havde påvirket indkomstopgørelsen eller var dækket af  

 skattefrie tilskud, jf. ejendomsavancebeskatningslovens § 5, stk. 2.  

 Fabriksbygningen blev nedrevet kort efter ejendommens erhvervelse i 2003, og  

 købsprisen var angiveligt fastsat efter, at køberen skulle afholde  

 nedrivningsomkostningerne.
 Det er styrelsens  

 udgangspunkt, at der skal være en nær tidsmæssig sammenhæng mellem afholdelse  

 af udgifter til nedrivning af bygninger på en ejendom og overdragelsen af  

 ejendommen, for at udgifterne kan sidestilles med forbedringsudgifter, hvis  

 formål er at øge ejendommens handelsværdi.
 Som det fremgår af  

 de faktiske oplysninger ovenfor, er ejendommen, hvorfra parcellen skal  

 udstykkes,  

 erhvervet i 1996. Først i 2000 er der afholdt udgifter til nedrivning af de  

 eksisterende nedrivningsmodne driftsbygninger på ejendommen.
 Repræsentanten har  

 oplyst, at der på nuværende tidspunkt endnu ikke er sket frastykning af  

 parcellen,  

 der påtænkes solgt, og at der heller ikke er truffet aftale om handel.
 Under henvisning  

 til ovenstående er det styrelsens indstilling, at der ikke i nærværende  

 situation  

 er en sådan tidsmæssig sammenhæng mellem de tidligere afholdte  

 nedrivningsudgifter og den planlagte overdragelse af bygningsparcellen, at  

 der  

 kan være tale om en forbedringsudgift.
 Styrelsen  

 indstiller derfor, at spørgsmålet besvares med et nej.
 Ligningsrådet  

  

 besluttede imod styrelsens indstilling,  

 at spørgsmålet skulle besvares med et ja, forudsat, at udgifterne ikke er  

 fratrukket i eller på anden måde har påvirket indkomstopgørelsen eller er  

 dækket af skattefrie tilskud.
