Fremsat den 23. februar 2000 af  

 skatteministeren (Ole Stavad) Forslag til Lov om ændring af lov om  

 merværdiafgift (momsloven) (momsfritagelse for sport) § 1 I lov om merværdiafgift , jf.  

 lovbekendtgørelse nr. 422 af 2. juni 1999, som ændret ved  

 § 3 i lov nr. 388 af 2. juni 1999, lov nr. 943 af 20. december 1999,  

 § 4 i lov nr. 947 af 20. december 1999 og senest ved lov nr. 952 af 20.  

 december 1999, foretages følgende ændringer:
 1. § 13, stk. 1, nr. 5, 1. pkt., affattes  

 således:
 »5)	Ydelser i nær tilknytning til udøvelsen af sport eller  

 fysisk træning, der præsteres af virksomheder, der ikke drives  

 med gevinst for øje, til fordel for sports- og  

 idrætsudøvere samt opkrævning af entré ved  

 sportsarrangementer.«.
 2. § 13, stk. 1, nr. 12, affattes  

 således:
 »12)	Lotterier og lign. samt spil om penge, herunder spil på  

 totalisator eller anden lignende måde.«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Formålet med lovforslaget er at bringe momslovens  

 formulering af afgiftsfritagelsen på sportsområdet i  

 overensstemmelse med 6. momsdirektiv (Rådets direktiv  

 77/388/EØF).
 Ifølge den gældende bestemmelse i momslovens  

 § 13, stk. 1, nr. 5, gælder der momsfritagelse for  

 »Sportsaktiviteter og -arrangementer, herunder arrangementer, hvortil er  

 knyttet spil på totalisator eller på anden lignende måde.  

 Fritagelsen omfatter dog ikke motorløb og arrangementer, hvor der  

 deltager professionelle sports- og idrætsudøvere, fodboldkampe  

 dog kun, når der deltager professionelle på begge hold.«.
Momsnævnet traf i forbindelse med en række  

 klagesager i 1995-97 afgørelse om, at der ifølge  

 lovbestemmelsen ikke er momsfritagelse for erhvervsmæssigt salg af  

 adgang til at dyrke sport eller fysisk træning, f.eks. adgang til et  

 bowling- eller motionscenter.
Nævnet lagde ved afgørelsen  

 særlig vægt på den bagvedliggende fritagelsesbestemmelse i  

 6. momsdirektiv.
Det drejer sig om direktivets artikel 13, punkt A,  

 stk. 1, litra m, ifølge hvilken momsfritagelse gælder for  

 »visse former for tjenesteydelser i nær tilknytning til  

 udøvelsen af sport eller fysisk træning, der præsteres af  

 organer, som ikke arbejder med gevinst for øje«. 6. momsdirektiv siger  

 således klart, at der ikke er momsfritagelse for erhvervsmæssigt  

 salg i forbindelse med sportsaktiviteter.
Én af nævnets afgørelser blev indbragt  

 for Østre Landsret med påstand om, at der - sådan som  

 momsloven er affattet - ikke er hjemmel til at nægte momsfritagelse for  

 erhvervsmæssigt salg af adgang til at dyrke sport eller fysisk  

 træning.
Landsretten har ved dom afsagt 26. januar 2000 givet  

 sagsøgerne medhold.
Dommen drejer sig om, hvorvidt der i momslovens § 13,  

 stk. 1, nr. 5 (jf. ovenfor) er hjemmel til at nægte bowlingcentre  

 afgiftsfrihed for deres aktiviteter med salg af adgang til bowling.
Under  

 sagen blev det bl.a. anført, at såvel myndigheder som domstole  

 har pligt til at fortolke danske regler, der gennemfører EU-ret, i  

 overensstemmelse med EU-retten (direktivkonform fortolkning). Landsretten  

 konstaterer, at momslovens fritagelsesbestemmelse på  

 sportsområdet ikke indeholder en formulering om, at virksomhederne ikke  

 må arbejde med gevinst for øje.
Dette krav fremgår derimod  

 af 6. momsdirektivs bestemmelse på området.
Retten nævner  

 også, at der i tidligere ændringer af andre af momslovens  

 fritagelsesbestemmelser er indføjet betingelser om, at virksomhederne  

 ikke må arbejde med gevinst for øje.
Under disse  

 omstændigheder finder Østre Landsret, at der trods princippet om  

 direktivkonform fortolkning ikke er grundlag for at fortolke momslovens  

 fritagelsesbestemmelse på sportsområdet så snævert,  

 at afgiftsfrihed forudsætter, at virksomhederne ikke må arbejde  

 med gevinst for øje.
Regeringen overvejer i øjeblikket, om der er  

 grundlag for at indbringe landsrettens afgørelse for  

 Højesteret.
Uagtet resultatet af disse overvejelser finder regeringen  

 allerede nu grund til at foreslå, at momslovens fritagelsesbestemmelse  

 for sportsaktiviteter tilpasses affattelsen af den bagvedliggende  

 fritagelsesbestemmelse i 6. momsdirektiv.
Regeringen lægger herved  

 vægt på at sikre klarhed omkring overholdelsen af  

 EU-forpligtelserne samtidig med, at tvivlen om indholdet af  

 fritagelsesbestemmelsen i momsloven fjernes.
Det understreges, at regeringen  

 ikke herved har præjudiceret sin stillingtagen til en eventuel anke af  

 Østre Landsrets dom eller de anbringender m.v., der fra regeringens  

 side måtte blive fremført under sagens behandling ved  

 Højesteret.
Ordlyden af momslovens fritagelsesbestemmelse for  

 sportsaktiviteter foreslås derfor ændret i overensstemmelse med  

 6. momsdirektivs formuleringer.
Det kommer således til at fremgå,  

 at afgiftsfriheden ikke omfatter virksomheder, der drives med gevinst for  

 øje.
Erhvervsmæssigt salg i forbindelse med sportsaktiviteter er  

 derfor momspligtig i overensstemmelse med retstilstanden efter hidtidig  

 praksis.
Provenumæssige konsekvenser Lovforslaget skønnes ikke at have  

 provenumæssige konsekvenser.
Administrative konsekvenser for det offentlige og  

 erhvervslivet Lovforslaget skønnes ikke at have administrative  

 konsekvenser i forhold til i dag.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Med hensyn til ændringen af fritagelsesbestemmelsen  

 for sport har forslaget til hensigt at bringe momsloven i overensstemmelse  

 med 6. momsdirektiv og derved sikre mod, at der eventuelt indledes  

 traktatkrænkelsesprocedure mod Danmark.
Høring Forslaget har grundet dets hastende karakter ikke  

 været i høring, ligesom det ikke har været forelagt  

 Erhvervsministeriets Testpanel.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Forslaget skønnes ikke at have økonomiske  

 konsekvenser.
Administrative konsekvenser for stat, amter og  

 kommuner Forslaget skønnes ikke at have administrative  

 konsekvenser.
Økonomiske konsekvenser for erhvervslivet Forslaget skønnes ikke at have  

 erhvervsøkonomiske konsekvenser.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Med hensyn til ændringen af fritagelsesbestemmelsen for  

 sport har forslaget til hensigt at bringe momsloven i overensstemmelse med 6.  

 momsdirektiv og derved sikre mod, at der eventuelt indledes  

 traktatkrænkelsesprocedure mod Danmark.
Bemærkninger til de enkelte  

 bestemmelser Til § 1 Til nr. 1 og 2 Formuleringen af fritagelsesbestemmelsen på  

 sportsområdet i momslovens § 13, stk. 1, nr. 5, 1. pkt.,  

 foreslås ændret således, at den bringes i overensstemmelse  

 med formuleringen af den tilsvarende bestemmelse i 6. momsdirektiv.
Det  

 foreslås således, at ydelser i nær tilknytning til  

 udøvelsen af sport eller fysisk træning, der præsteres af  

 virksomheder, der ikke drives med gevinst for øje, til fordel for  

 sports- og idrætsudøvere fritages for moms.
Efter bestemmelsen udelukkes virksomheder, der drives med  

 gevinst for øje, fra afgiftsfrihed.
Virksomheder, der  

 erhvervsmæssigt f.eks. sælger adgang til bowling eller til et  

 motionscenter, vil således være omfattet af afgiftspligten.
 Med dette forslag opretholdes retstilstanden efter den  

 praksis, som har været gældende frem til Østre Landsrets  

 dom.
Som ydelser i nær tilknytning til sport eller fysisk  

 træning kan man efter praksis f.eks. anse ikke-kommercielle foreningers  

 og klubbers »salg« til medlemmer af adgang til at benytte bowlingbaner,  

 motionsredskaber, deltagelse i tilrettelagt træning og kampe m.v.
I  

 disse tilfælde vil vederlaget til klubben m.v. typisk bestå i  

 medlemmernes betaling af et kontingent.
Udlejning af skabe til opbevaring af  

 golfudstyr i amatørsportsklubber anses eksempelvis også som en  

 ydelse i nær tilknytning til sport eller fysisk træning.
Alle  

 former for varesalg, f.eks salg af sportsrekvisitter, mad og drikke m.v.,  

 falder uden for momsfritagelsen og er momspligtige efter momslovens  

 almindelige regler.
Det samme gælder en idrætsforenings sponsor-  

 og reklameindtægter.
Den foreslåede bestemmelse indeholder endvidere  

 momsfritagelse for entré til sportsarrangementer.
Denne fritagelse  

 gælder ikke for arrangementer med motorløb og professionelle  

 idrætsudøvere som nævnt i § 13, stk. 1, nr. 5,  

 2. pkt., der ikke ændres ved lovforslaget.
 Endelig foreslås bestemmelsen om afgiftsfritagelse  

 for spil på totalisator eller anden lignende måde flyttet til  

 reglen om afgiftsfrihed ved spil om penge. Ændringen er alene af  

 redaktionel karakter.
Til § 2 Det foreslås, at loven skal træde i kraft  

 dagen efter bekendtgørelsen i Lovtidende.
Bilag Lovforslaget sammenholdt med gældende lov Gældende formulering  

 Momsloven Lovforslaget § 1 I lov om merværdiafgift , jf. lovbekendtgørelse nr. 422 af 2.  

 juni 1999, som ændret ved § 3 i lov nr. 388 af 2. juni 1999, lov  

 nr. 943 af 20. december 1999, § 4 i lov nr. 947 af 20. december 1999 og  

 senest ved lov nr. 952 af 20. december 1999, foretages følgende  

 ændringer:
 § 13. Følgende varer og ydelser er fritaget for  

 afgift:
 ...
 1. § 13, stk. 1, nr. 5, 1. pkt., affattes  

 således:
 5)	Sportsaktiviteter og  arrangementer, herunder arrangementer, hvortil  

 er knyttet spil på totalisator eller på anden lignende  

 måde....
 ...
 ...
 »Ydelser i nær tilknytning til udøvelsen af  

 sport eller fysisk træning, der præsteres af virksomheder, der  

 ikke drives med gevinst for øje, til fordel for sports- og  

 idrætsudøvere samt opkrævning af entré ved  

 sportsarrangementer.«.
 ...
 12)	Lotterier og lign. samt spil om penge.
 2. § 13, stk. 1. nr. 12, affattes således:
 »Lotterier og lign. samt spil om penge, herunder spil  

 på totalisator eller anden lignende måde.«.
