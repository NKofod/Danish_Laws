Straksregulering nr. 1 - 2023 Startvilkår (rationsmængder) for FKA-rations-fiskerier pr. 1. januar 2023 I medfør af bekendtgørelse nr. 1373 af 30. september 2022 om regulering af fiskeriet § 17, jf. bilag 4, samt Rådets Forordning (EU) 2022/2090 af 27. oktober 2022, fastsættes:
1. Startvilkår (rationsmængder) for FKA-rations-fiskerier Med virkning fra og med 1. januar 2023 åbnes for FKA-rationsfiskeri inden for de til ordningen afsatte mængder og med følgende rationsmængder:
2. Rødspættefiskeri i Østersøen Med virkning fra den 1. januar 2023 og indenfor 20 % af den danske disponible mængde rødspætte i Østersøen åbnes for rationsfiskeri for FKA-fartøjer.
Fiskeriet er indtil videre ikke mængdemæssigt reguleret.
3. Rødspættefiskeri i Kattegat Med virkning fra den 1. januar 2023 og indenfor 10 % af den danske disponible mængde rødspætte i Kattegat åbnes for rationsfiskeri for FKA-fartøjer.
Fiskeriet er indtil videre reguleret med kalendermånedsration på 3.000 kg.
4. Rødspættefiskeri i Skagerrak Med virkning fra den 1. januar 2023 og indenfor 10 % af den danske disponible mængde rødspætte i Skagerrak åbnes der for rationsfiskeri for FKA-fartøjer.
Fiskeriet er indtil videre reguleret med en kalendermånedsration på 13.000 kg.
5. Dybvandsrejer i Nordsøen (EF-zone) Med virkning fra den 1. januar 2023 og indenfor 75 % af den danske disponible mængde dybvandsrejer i Nordsøen åbnes der for et rationsfiskeri for FKA-fartøjer.
Fiskeriet er indtil videre reguleret med en kalendermånedsration på 10.000 kg.
6. Kullerfiskeri i Skagerrak og Kattegat Med virkning fra den 1. januar 2023 og indenfor 50 % af den danske disponible mængde kuller i Skagerrak, Kattegat samt Østersøen og Bælterne åbnes for rationsfiskeri for FKA-fartøjer.
Fiskeriet er indtil videre reguleret med en kalendermånedsration på 10.000 kg.
7. Laksefiskeri i Østersøen Med virkning fra den 1. januar 2023 og indenfor 51,9 % af den danske disponible mængde laks i Østersøen og Bælterne åbnes for rationsfiskeri for FKA-fartøjer.
 Det er alene tilladt at fiske, medbringe og lande laks som bifangst i andre fiskerier jf. meddelelse om straksregulering om regler om vilkår for fiskeri i ICES-underområde 22-32 i Østersøen i 2023.
8. Tungefiskeri i Nordsøen Med virkning fra den 1. januar 2023 og indenfor 5 % af den danske disponible mængde tunge i Nordsøen åbnes for rationsfiskeri for FKA-fartøjer.
Fiskeriet er indtil videre reguleret med halve kalendermånedsrationer på 1.250 kg.
9. Kulmulefiskeri i Nordsøen Med virkning fra den 1. januar 2023 og indenfor 10 % af den danske disponible mængde kulmule i Nordsøen åbnes for rationsfiskeri for FKA-fartøjer.
Fiskeriet er indtil videre ikke mængdemæssigt reguleret.
10. Pighvar og herunder slethvar i Nordsøen Med virkning fra den 1. januar 2023 og indenfor 10 % af den danske disponible mængde pighvar og herunder slethvar i Nordsøen åbnes for rationsfiskeri for FKA-fartøjer.
Fiskeriet er indtil videre reguleret med halve kalendermånedsrationer på 4.000 kg.
11. Fælles for de anførte FKA-rationsfiskerier Fælles for alle de anførte FKA-rationsfiskerier er, at FKA-fartøjer først må påbegynde fiskeri på rationsvilkår, hvis der efter ansøgning er udstedt tilladelse fra Fiskeristyrelsen.
Jævnfør reguleringsbekendtgørelsens § 9, er det i perioden indtil den 18. januar 2023 tilladt at udøve fiskeri, selv om der ikke er udstedt tilladelse, hvis fartøjsejeren inden fiskeriet påbegyndes har ansøgt om tilladelse.
FKA-fartøjer, til hvilke der er opnået tilladelse til deltagelse i et FKA-rationsfiskeri, må i tilladelsesperioden ikke fiske uden for det farvand tilladelsen omhandler.
Tilsvarende er gældende i perioden indtil den 18. januar 2023, dersom der fiskes uden tilladelse, men der er ansøgt om en sådan.
 Uanset der for et FKA-fartøj er ansøgt og opnået tilladelse til deltagelse i FKA-rationsfiskeri, vil landede mængder af den pågældende kvote til enhver tid først fragå fartøjets aktuelle årsmængde, hvis ikke denne allerede er opfisket.
 Ved fiskeri i Østersøen underområde 22-32, gælder de generelle vilkår for fiskeri, der er udmeldt i meddelelse om straksregulering om regler om vilkår for fiskeri i ICES-underområde 22-32 i Østersøen i 2023.
 Ansøgning om tilladelse til rationsfiskeri skal for FKA-fartøjer, der deltager i puljefiskeri, indeholde samtykke fra de øvrige deltagere i puljefiskeriet, evt. ved puljebestyreren.
12. Ikrafttræden Meddelelsen træder i kraft den 1. januar 2023 og er gældende til og med 31. december 2023 med mindre andet meddeles.
