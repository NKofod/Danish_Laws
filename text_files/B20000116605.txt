Bekendtgørelse om regnskab og revision  

 m.v. i forbindelse med udbetaling af tilskud fra Den Europæiske  

 Regionalfond og tilhørende statslig medfinansiering1) I medfør af § 9, stk. 2 og 3, i lov om administration af tilskud  

 fra Den Europæiske Regionalfond og tilhørende statslig  

 medfinansiering, jf. lovbekendtgørelse nr. 819 af 31. august 2000 og i  

 henhold til bekendtgørelse nr. 881 af 21. september 2000 om  

 henlæggelse af beføjelser til Erhvervsfremme Styrelsen efter  

 førnævnte lov fastsættes:
Kapitel 1 Indledende bestemmelser § 1. Erhvervsfremme Styrelsen fastsætter  

 regler om kontrol, tilsyn, regnskaber, revision og evaluering, herunder om  

 afgivelse og indsamling af oplysninger om projekter, budgetter samt om  

 projekt- og situationsrapporter for projekter, der modtager tilskud fra Den  

 Europæiske Regionalfond og eventuelt tilhørende statslig  

 medfinansiering.
Reglerne fastsættes under hensyn til Det  

 Europæiske Fællesskabs gældende Rådsforordninger2)  og beslutninger truffet af Kommissionen  

 herom.
Bestemmelserne i denne bekendtgørelse gælder ikke for  

 tilskud, fra Regionalfonden til nyskabende aktioner og teknisk bistand 3) .
Kapitel 2 Registrerings- og regnskabsmæssige forhold Generelle regnskabskrav § 2. Tilskudsmodtagere, der modtager tilskud fra  

 Den Europæiske Regionalfond og eventuelt tilhørende statslig  

 medfinansiering, skal efter nærmere anvisning fra tilsagnsgiver under  

 projektets gennemførelse udarbejde perioderegnskaber samt udarbejde et  

 endeligt projektregnskab ved projektafslutningen.
 Stk. 2. Perioderegnskaber og det endelige projektregnskab  

 skal omfatte de godkendte tilskudsberettigede aktiviteter inden for  

 projektets godkendte tidsramme.
Stk. 3. Projektbudgetter, jf. § 5, perioderegnskaber, jf.  

 § 6, og endelige projektregnskaber, jf. § 7, skal udarbejdes efter de til  

 enhver tid gældende normer for god regnskabsskik.
Perioderegnskaber og  

 endelige projektregnskaber skal indeholde det oprindeligt godkendte  

 projektbudget, herunder eventuelt godkendte afvigelser, de samme udgifts- og  

 indtægtsposter som budgettet (herunder oplysning om  

 finansieringen af projektet) og i øvrigt være sammenlignelige  

 hermed.
Afvigelser er alene godkendt, hvis tilsagnsgiver har givet skriftlig  

 meddelelse herom.
Stk. 4. Projektbudgetter og perioderegnskaber skal  

 underskrives af den projektansvarlige.
Tilsagnsgiver kan forlange budgetter  

 og perioderegnskaber underskrevet af den juridisk ansvarlige og ledsaget af  

 en revisorpåtegning om anvendelsen af tilskudsmidlerne.
 § 3. Tilsagnsgiver, sekretariaterne for de  

 regionale udvalg, jf. lovbekendtgørelsens § 84) , amtskommunale og kommunale myndigheder, jf.  

 lovbekendtgørelsens § 8a, myndigheder og kompetente institutioner,  

 herunder private institutioner, jf. lovbekendtgørelsens § 8b,  

 relevante regionale myndigheder eller Rigsrevisionen kan fra  

 projektansøger indkræve nærmere økonomiske  

 oplysninger af betydning for vurdering af projektet.
§ 4. De projektrelaterede udgifter og  

 indtægter skal enten bogføres i et separat regnskab eller i et  

 regnskabssystem, der omfatter samtlige transaktioner, og som løbende  

 giver mulighed for, at der kan redegøres for projektets  

 økonomiske stade.
Samtlige udgifter og indtægter skal kunne  

 dokumenteres med godkendte bilag, som skal være projektrelaterede og  

 bogførte i overensstemmelse med de bogføringsregler, som  

 tilskudsmodtager i øvrigt er underlagt.
Er tilskudsmodtager ikke  

 bogføringspligtig, anvendes bogføringslovens regler for  

 projektet.
Stk. 2. Til enhver transaktion skal der forefindes et  

 bilag, der dokumenterer registreringens rigtighed.
Bilaget skal beskrive den  

 ydelse, som ligger bag udgifter/indtægter.
Indeholder bilaget  

 ikke-støtteberettigede udgifter (herunder alle former for rabatter),  

 skal det afmærkes, hvilke poster der ikke anses som  

 støtteberettigede.
Bilagets samlede nettobeløb for  

 støtteberettigede udgifter skal anføres.
Bilaget skal indeholde  

 en dato for ydelsen.
Datoen skal være indenfor projektperioden, jf. §  

 2, stk. 2. Bilaget skal påføres en godkendelse for korrekt  

 modtagelse af vare og/eller levering af ydelse.
Stk. 3. For interne projektudgifter, herunder interne  

 timer, jf. § 5, stk. 3, gælder dog, at der som en del af  

 perioderegnskabet og endeligt projektregnskab skal kunne fremlægges en  

 kvantificeret opgørelse over anvendte interne produktionsfaktorer og  

 de benyttede afregningssatser eller -priser.
De bilag, der ligger til grund  

 for denne opgørelse, skal beskrive på hvilket grundlag, og  

 hvordan beregningen af beløbet er sket.
Indirekte udgifter/overhead  

 vil kun kunne indgå, hvis de er godkendt på forhånd af  

 tilsagnsgiver som støtteberettigede, og er baseret på faktiske  

 bogførte og betalte udgifter i forbindelse med gennemførelsen  

 af projektet.
Stk. 4. For interne timer skal der etableres en  

 særskilt opgørelse, fordelt pr. medarbejder med  

 oplysninger om arbejdets art, tidsforbrug pr. dag, løn, timesatser  

 m.v.
Opgørelsen af interne timer skal ske kontinuerligt og  

 omhyggeligt, og opgørelsen skal være underskrevet af  

 medarbejderen og påført en godkendelse af en overordnet.
For  

 medarbejdere der udelukkende er tilknyttet ét støttet projekt  

 på fuld tid, kan tilsagnsgiver tillade, at opgørelsen sker i  

 form af en tidsbegrænset ansættelseskontrakt eller  aftale, hvori  

 arbejdets art, tidsforbrug og løn er fyldestgørende  

 angivet.
 Stk. 5. Ved anmodning om udbetalinger og ved endeligt  

 projektregnskab skal de projektrelaterede og bogførte udgifter  

 endvidere være betalt5)  for at  

 kunne indgå i opgørelsen.
 Stk. 6. Regnskabets tal skal kunne opløses i de  

 registreringer, hvoraf de er sammensat (transaktionssporet). Registreringerne  

 og tilhørende bilags- og dokumentationsmateriale skal indeholde de  

 oplysninger, der er nødvendige til dokumentation af registreringernes  

 rigtighed (kontrolsporet).
 Stk. 7. Som regnskabsmateriale anses bl.a.:
1)	projektrelaterede registreringer, herunder transaktionssporet, 2)	beskrivelse af bogføringen, herunder aftaler om elektronisk  

 dataudveksling, 3)	instruks for interne forretningsgange f.eks.  

 vedrørende kontering, registrering, opgørelse af interne  

 produktions- og lønudgifter samt godkendelse af disse, 4)	beskrivelser af systemer til at opbevare og genfinde opbevaret  

 regnskabsmateriale, 5)	projektrelaterede bilag og anden projektrelateret dokumentation,  

 herunder opgørelser over interne produktions- og  

 lønudgifter, 6)	oplysninger i øvrigt, som er nødvendige for  

 kontrolsporet, 7)	tilskudsmodtagers års-, projekt-, og perioderegnskaber og  

 lignende opstillinger, samt eventuelle årsberetninger m.v. og 8)	revisionsprotokoller eller -beretninger og påtegninger eller  

 erklæringer.
 Stk. 8. Projektets regnskabsmateriale skal opbevares i  

 mindst 3 år efter, at programmet, hvorunder projektet har opnået  

 tilskud, er afrapporteret færdigt og afregnet over for Kommissionen.  

 Projektets regnskabsmateriale skal derfor opbevares til udgangen af 2013, dog  

 altid mindst i 5 år efter projektets endelige afregning.
Projektbudget og finansieringsplaner § 5. Projektbudgettet skal indeholde alle  

 projektrelaterede udgifter og indtægter6) .
 Stk. 2. Indtægter (herunder alle former for  

 rabatter) i forbindelse med et projekt skal oplyses og medregnes, da alene  

 nettoudgifter (udgifter fratrukket indtægter ved projektet) er  

 tilskudsberettigede.
Stk. 3. Alle interne projektudgifter, f.eks. interne  

 timer, brug af egne materialer, indirekte udgifter/overhead o.lign.  

 skal specifikt oplyses og angives som separate projektbudgetposter ved  

 ansøgning om tilskud.
Kun interne projektudgifter, der er godkendt,  

 vil være tilskudsberettigede.
For interne projektudgifter gælder  

 i øvrigt reglerne i § 4, stk. 3 og 4.
Stk. 4. I projektbudgettet skal der redegøres for,  

 hvorledes projektet forventes finansieret.
Samtlige finansieringsposter skal  

 indgå fuldt ud, herunder eventuelle projektindtægter.
Alle  

 budgetterede udgifter skal være dækket af finansieringen og  

 finansieringskilderne skal være angivet.
 Stk. 5. Tilsagnsgiver kan desuden forlange, at  

 tilskudsmodtager efter nærmere anvisning udarbejder et  

 udbetalingsbudget for det bevilgede tilskud.
Perioderegnskaber § 6. Tilskudsmodtager skal indsende  

 perioderegnskaber efter nærmere anvisning fra tilsagnsgiver.  

 Perioderegnskaber skal altid indsendes med revisorpåtegning, jf. dog §  

 12, stk. 3, hvis der ønskes udbetaling af tilskudsmidler, jf. § 18,  

 stk. 3.
Stk. 2. Perioderegnskabet skal udvise en samlet  

 opgørelse over de faktisk bogførte, godkendte, betalte (for  

 interne projektudgifter se § 4, stk. 3 og 4) og projektrelaterede udgifter og  

 indtægter.
Der skal ligeledes være en samlet opgørelse  

 over finansieringen af de betalte udgifter.
Perioden skal være fra  

 start af den godkendte tilskudsperiode til opgørelsestidspunktet.  

 Disse oplysninger skal sammenholdes med de budgetterede udgifter samt andre  

 relevante projektdata.
Stk. 3. Afvigelser i forhold til det oprindeligt  

 planlagte og godkendte projekt, herunder tidsmæssige forsinkelser i  

 gennemførelsen, skal særskilt kommenteres.
Indeholder  

 perioderegnskabet udgifts- eller indtægtsposter eller overskridelser af  

 disse, der ikke på forhånd efter særskilt anmodning er  

 godkendt af tilsagnsgiver, vil disse poster ikke kunne påregnes  

 medtaget i grundlaget for beregning af udbetalingen.
Afvigelser er alene  

 godkendt, hvis tilsagnsgiver har givet skriftlig meddelelse herom.
 Stk. 4. Tilsagnsgiver kan anmode om supplerende  

 oplysninger om projektets forløb.
Endeligt projektregnskab § 7. Det endelige projektregnskab skal indeholde  

 en opgørelse over samtlige godkendte og bogførte bilag på  

 projektrelaterede udgifter og indtægter.
Endvidere skal udgifterne  

 være betalt, jf. § 4, stk. 5. Regnskabet skal være  

 sammenligneligt med og indeholde de samme udgifts- og indtægtsposter  

 som det godkendte projektbudget.
Der skal ligeledes være en samlet  

 opgørelse over finansieringen af de betalte udgifter.
Endvidere skal  

 det oplyses, i hvilken grad forventede mål og resultater for projektet  

 er opnået (se også § 20 om evaluering).
Stk. 2. Afvigelse på en godkendt budgetteret  

 udgiftspost på mindre end 10% af den pågældende  

 udgiftspost, kræver ikke forhåndsgodkendelse, når  

 afvigelsen ikke fører til, at projektets samlede godkendte budgetramme  

 ændres.
Dog vil enhver forøgelse af interne projektudgiftsposter  

 kræve godkendelse.
Stk. 3. Afvigelser mellem endeligt projektregnskab og det  

 godkendte projektbudget, eller forhåndsgodkendte ændringer af  

 projektbudget, jf. § 6, stk. 3, skal kommenteres.
Afvigelser, udover de i  

 stk. 2 nævnte, vil ikke kunne påregnes godkendt som grundlag for  

 tilskuddet.
 § 8. Det endelige projektregnskab med  

 tilhørende revisorpåtegning skal indsendes senest 3  

 måneder efter datoen for projektets afslutning, medmindre tilsagnsgiver  

 har fastsat andet.
 Stk. 2. Tilsagnsgiver vil efter nærmere anvisning  

 kunne forlange, at regnskaber, revisorpåtegninger m.v. overføres  

 til tilsagnsgiver gennem edb-systemer, der muliggør elektronisk  

 overførsel af data.
 Stk. 3. Tilsagnsgiver kan i særlige tilfælde  

 og efter konkret vurdering forlænge den i stk. 1 nævnte  

 frist.
Kapitel 3 Betaling og påtænkte  

 projektændringer § 9. Udbetaling af tilskud sker i overensstemmelse  

 med tilsagnene til tilskudsmodtager og kan kun vedrøre  

 tilskudsberettigede udgifter.
 § 10. Tilskudsbeløbene udbetales, med  

 mindre andet fremgår af tilsagnet, når tilsagnsgiver har taget  

 stilling til og godkendt det revisorpåtegnede endelige projektregnskab,  

 jf. dog § 12, stk. 3, og har konstateret, at tilsagnsvilkårene er  

 opfyldt.
 Stk. 2. Såfremt det revisorpåtegnede endelige  

 projektregnskab, jf. dog § 12, stk. 3, ikke er indsendt rettidigt, kan  

 tilsagnsgiver efter påmindelse beslutte, at der skal ske  

 tilbagebetaling med tillæg af morarenter eller bortfald af  

 tilskuddene.
 § 11. Tilskudsmodtager skal straks underrette  

 tilsagnsgiver, hvis der påtænkes ændringer i de  

 forudsætninger, der lå til grund for tilsagnet, eller hvis de  

 vilkår, hvorpå støtten er givet, i øvrigt ikke vil  

 kunne overholdes.
Kapitel 4 Revision § 12. Revisionen udføres af en  

 statsautoriseret eller registreret revisor, af Kommunernes Revisionsafdeling,  

 af Revisionsdirektoratet for Københavns Kommune eller af  

 Rigsrevisionen i henhold til de nationale regler, der gælder for  

 projekter gennemført af statslige styrelser eller institutioner.
 Stk. 2. Revisor skal ved sin underskrift på  

 tilsagnsskrivelsen til tilskudsmodtager erklære sig indforstået  

 med at påtage sig de kontrol- og revisionsmæssige opgaver i  

 relation til det pågældende projekt.
Stk. 3. For institutioner, der revideres af  

 Rigsrevisionen i henhold til lov om revisionen af statens regnskaber m.m.,  

 afgives og underskrives en særlig udtalelse af institutionens  

 økonomiansvarlige eller af lederen af institutionens controllerenhed,  

 der træder i stedet for de i §§ 17 og 18 nævnte påtegninger  

 eller erklæringer og revisionsberetninger.
Hvis der ved Rigsrevisionens  

 revision af institutionen er afgivet bemærkninger af betydning for det  

 støttede projekt, skal tilsagnsgiver have tilsendt kopi af disse  

 bemærkninger sammen med den særlige udtalelse.
 Stk. 4. Institutionens økonomiansvarlige eller  

 lederen af institutionens controllerenhed skal ved sin underskrift  

 på tilsagnsskrivelsen til tilskudsmodtager erklære sig  

 indforstået med at påtage sig kontrolopgaverne i relation til det  

 pågældende projekt.
Stk. 5. I tilfælde af revisorskift i  

 projektperioden skal revisor straks give meddelelse til tilsagnsgiver.
I  

 meddelelsen skal revisor begrunde sin fratræden.
Revisor er forpligtet  

 til på forespørgsel at videregive førnævnte  

 oplysninger til en tiltrædende revisor.
 Stk. 6. Giver tilskudsmodtager ikke meddelelse om en  

 tiltrædende revisor inden 14 dage efter påkrav fra tilsagnsgiver,  

 kan sidstnævnte træffe afgørelse om, at tilsagn om tilskud  

 bortfalder og udbetalte tilskud med tillæg af morarenter straks  

 forfalder til tilbagebetaling.
 § 13. Revisionen foretages i overensstemmelse med  

 god offentlig revisionsskik, således som dette begreb er fastlagt i § 3  

 i lov om revisionen af statens regnskaber m.v. (lovbekendtgørelse nr.  

 3 af 7. januar 1997) og nærmere præciseret i §§ 14-19.
 § 14. Ved revisionen skal revisor  

 efterprøve:
1)	om projektregnskabet er rigtigt, det vil sige uden væsentlige  

 fejl og mangler, 2)	om de dispositioner, der er omfattet af regnskabsaflæggelsen,  

 er i overensstemmelse med meddelte bevillinger, love og andre forskrifter,  

 samt med indgåede aftaler og sædvanlig praksis, 3)	om tilskudsbetingelserne er opfyldt, herunder bestemmelserne i  

 styrelsens bekendtgørelse om ansvar og kompetencefordeling m.v. i  

 forbindelse med administration af tilskud fra Den Europæiske  

 Regionalfond og tilhørende statslig medfinansiering og  

 nærværende bekendtgørelse, 4)	om tilskuddet er anvendt til formålet, 5)	om tilskudsmodtager har udvist sparsommelighed, 6)	om de oplysninger, som tilskudsmodtager har meddelt
tilsagnsgiver om opfyldelsen af forventede mål og  

 resultater, kan dokumenteres, og 7)	om tilskudsmodtagers ledelse har udarbejdet de produktivitets- og  

 effektivitetsanalyser/virksomhedsregnskaber, som tilsagnsgiver eventuelt har  

 foreskrevet, samt at de data, der ligger til grund herfor, er  

 pålidelige.
 Stk. 2. Revisionen kan udføres ved  

 stikprøvevise undersøgelser.
 Stk. 3. Revisionens omfang afhænger af  

 tilskudsmodtagerens/virksomhedens administrative struktur og  

 forretningsgange, herunder den interne kontrol, og andre forhold af betydning  

 for regnskabsaflæggelsen.
 § 15. Som led i revisionen, jf. § 14,  

 undersøger revisor de eksisterende forretningsgange, herunder  

 forretningsgangene for registrering af de tilskudsudløsende faktorer,  

 for at påse, om den interne kontrol er betryggende, og kravene i § 4  

 kan opfyldes.
 Stk. 2. Revisor skal udtale sig om, hvorvidt  

 tilskudsmodtagers forretningsgange og registreringssystemer er tilrettelagt  

 på en måde som sikrer, at de i § 4, stk. 1-7, angivne betingelser  

 kan overholdes.
 Stk. 3. For institutioner, der revideres af  

 Rigsrevisionen i henhold til lov om revisionen af statens regnskaber m.m.,  

 undersøger og afgiver institutionens økonomiansvarlige eller  

 lederen af institutionens controllerenhed udtalelse om de i stk. 1 og 2  

 nævnte forhold.
 § 16. Tilskudsmodtager skal give revisor de  

 oplysninger, som må anses af betydning for bedømmelsen af  

 perioderegnskabet og det endelige projektregnskab.
 Stk. 2. Tilskudsmodtager skal give revisor adgang til at  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor anser for nødvendig for udførelsen af sit hverv.
§ 17. Bliver revisor, inden for den periode, hvor  

 en kontrol kan finde sted, jf. § 21, stk. 1, opmærksom på  

 uregelmæssigheder7) ,  

 lovovertrædelser eller tilsidesættelser af forskrifter, herunder  

 tilsidesættelse af tilsagnsvilkår (bl.a. ejerskifte) af  

 væsentlig betydning i forbindelse med midlernes forvaltning, er revisor  

 forpligtet til straks at gøre tilskudsmodtager (den juridisk  

 ansvarlige) opmærksom på dette samt påse, at  

 tilskudsmodtager inden tre uger meddeler tilsagnsgiver dette.
Meddelelsen  

 skal være ledsaget af revisorerklæring med tilhørende  

 bemærkninger.
Stk. 2. Hvis tilskudsmodtager ikke indenfor fristen, jf.  

 stk. 1, underretter tilsagnsgiver, er det revisors pligt straks at give  

 meddelelse til tilsagnsgiver.
Revisors bemærkninger indsendes sammen  

 med meddelelsen.
 Stk. 3. Underretningspligten, som angivet i stk. 1 og 2,  

 træder endvidere i kraft, hvis projektets gennemførelse er  

 usikker af økonomiske eller andre grunde.
§ 18. Det reviderede endelige projektregnskab  

 eller perioderegnskaber, der afgives i forbindelse med anmodning om  

 udbetaling af tilskudsmidler, forsynes med en påtegning, hvoraf det  

 skal fremgå, at regnskabet er revideret i overensstemmelse med reglerne  

 i denne bekendtgørelse.
Af påtegningen skal det fremgå, at  

 udgifterne er afholdt og betalt i overensstemmelse med reglerne i denne  

 bekendtgørelse.
Alle udgifterne i regnskaberne skal være afholdt  

 i overensstemmelse med de givne vilkår.
Forbehold skal fremgå af  

 påtegningen.
Stk. 2. Revisor skal afgive en revisionsberetning med  

 revisors vurdering og konklusion vedrørende den udførte  

 revision, jf. § 14. Beretningen kan afgives i tilslutning til  

 påtegningen eller i en revisionsprotokol.
Beretningen skal indeholde en  

 udtalelse om projektets forløb i relation til de oprindelige  

 målsætninger, sparsommelighed, produktivitet og effektivitet.
Det  

 skal endvidere fremgå, at udgifterne er behørigt bogført,  

 at der for eventuelt støtteberettigede interne udgifter kontinuerligt  

 er ført en fyldestgørende opgørelse, og at der er  

 anvendt korrekte priser m.v. ved opgørelsen af disse udgifter, samt at  

 der foreligger bogførte bilag og dokumentation for betaling og  

 betalingsmåde for de opførte udgifter.
Ved revision af et  

 årsregnskab, herunder det omhandlede projekt, indføres  

 bemærkning om den udførte revision, herunder:
1)	om revisor opfylder de i lovgivningen indeholdte  

 habilitetsbetingelser, 2)	om revisor under sin revision har modtaget alle de oplysninger, der  

 er anmodet om, 3)	om revisor anser projektregnskabet for aflagt efter lovgivningens og  

 nærværende bestemmelsers krav til regnskabsaflæggelse,  

 og 4)	om udbetalt støtte er anvendt i overensstemmelse med de givne  

 vilkår og om de tilskudsberettigede udgifter er opgjort i  

 overensstemmelse med gældende regler.
Stk. 3. Endelige projektregnskaber og perioderegnskaber,  

 der danner grundlag for udbetaling af tilskud, skal underskrives af den  

 projektansvarlige og den juridsk ansvarlige.
Revisorpåtegning og  

 revisionsberetning om anvendelse af tilskudsmidlerne skal tillige være  

 modtaget.
Revisor skal endvidere udtale sig om, at udbetalingsanmodningerne  

 er underskrevet af den projektansvarlige og den juridsk ansvarlige.
Stk. 4. Genpart af revisionsberetningen indsendes af  

 tilskudsmodtager til tilsagnsgiver sammen med det påtegnede  

 projektregnskab.
Tilsagnsgiver kan kræve kopi af tilskudsmodtagers  

 årsregnskab fremsendt.
 § 19. Tilsagnsgiver kan stille krav om, at revisor  

 besvarer forespørgsler om den udførte revision m.v., eller krav  

 om, at institutionens økonomiansvarlige eller lederen af  

 institutionens controllerenhed besvarer forespørgsler om den  

 særlige udtalelse, der er afgivet om revisionen i institutioner, der  

 revideres af Rigsrevisionen i henhold til lov om revisionen af statens  

 regnskaber m.m.
Kapitel 5 Evaluering § 20. Til brug for en vurdering af aktiviteterne  

 samt det økonomiske og samfundsmæssige udbytte af de  

 støttede foranstaltninger, skal den projektansvarlige under  

 gennemførelsen og efter afslutningen afgive evalueringsoplysninger om  

 forløbet, resultaterne m.v. af projektet sammenholdt med de  

 oprindelige målsætninger og forventede resultater.
Oplysningerne  

 afgives til sekretariaterne for de regionale udvalg, jf. § 10 i styrelsens  

 bekendtgørelse om ansvar og kompetencefordeling m.v. i forbindelse med  

 administration af tilskud fra Den Europæiske Regionalfond og  

 tilhørende statslig medfinansiering, relevante regionale myndigheder,  

 Erhvervsfremme Styrelsen eller Kommissionen.
 Stk. 2. Sekretariaterne for de regionale udvalg,  

 relevante regionale myndigheder, Erhvervsfremme Styrelsen eller Kommissionen  

 kan med henblik på at opfylde forordningskravene m.v. til en  

 forhånds- og midtvejsevaluering, en løbende vurdering samt en  

 efterfølgende evaluering fastsætte nærmere retningslinier  

 og krav om indsamling af relevante evalueringsdata om de støttede  

 projekter.
 Stk. 3. Sekretariaterne for de regionale udvalg eller  

 relevante regionale myndigheder skal, i overensstemmelse med gældende  

 Rådsforordninger, udarbejde og indsende årlige  

 redegørelser om aktionens forløb til Erhvervsfremme Styrelsen  

 med henblik på information af Overvågningsudvalget og  

 Kommissionen.
 Stk. 4. Evalueringsoplysningerne vil ikke skulle afgives  

 senere end 3 år efter programperiodens udløb.
Kapitel 6 Kontrol og tilsyn m.v.
§ 21. Repræsentanter fra Kommissionen kan8)  med deltagelse af repræsentanter  

 fra Erhvervsfremme Styrelsen eller den, styrelsen bemyndiger dertil, på  

 stedet, efter tilskudsmodtagers samtykke eller efter retskendelse, ved  

 stikprøvekontrol kontrollere de projekter, der har opnået  

 støtte fra Den Europæiske Regionalfond og eventuelt  

 tilhørende statslig medfinansiering.
Disse kontrolbesøg kan  

 finde sted fra projektstart og som minimum indtil 3 år efter, at  

 programmet, hvorunder projektet har opnået tilskud, er afrapporteret  

 færdigt og afregnet over for Kommissionen.
Der vil derfor kunne  

 foretages kontrolbesøg indtil udgangen af år 2013.
Stk. 2. Erhvervsfremme Styrelsen eller den, styrelsen  

 bemyndiger dertil, kan på stedet, efter tilskudsmodtagers samtykke  

 eller efter retskendelse, ved stikprøvekontrol kontrollere de  

 projekter, der har opnået støtte fra Den Europæiske  

 Regionalfond og eventuelt tilhørende statslig medfinansiering.
Disse  

 kontrolbesøg kan finde sted fra projektstart og som minimum indtil 3  

 år efter, at programmet, hvorunder projektet har opnået tilskud,  

 er afrapporteret færdigt og afregnet over for Kommissionen.
Der vil  

 derfor kunne foretages kontrolbesøg indtil udgangen af år  

 2013.
 Stk. 3. Repræsentanter fra Kommissionen,  

 Rigsrevisionen og Erhvervsfremme Styrelsen eller den, styrelsen bemyndiger  

 dertil, kan på stedet ved stikprøvekontrol kontrollere de  

 regionale udvalgs, deres sekretariaters eller relevante regionale myndigheder  

 og kompetente institutioners forvaltnings- og kontrolsystemer, herunder om de  

 overholder de gældende regler og bestemmelser for Den Europæiske  

 Regionalfond og tilhørende statslig medfinansiering.
 Stk. 4. Repræsentanter fra Kommissionen og  

 Erhvervsfremme Styrelsen eller den, styrelsen bemyndiger dertil, kan på  

 stedet ved stikprøvekontrol kontrollere tilskudsgivers forvaltnings-  

 og kontrolsystemer, og om tilskudsgiver overholder de gældende regler  

 og bestemmelser for Den Europæiske Regionalfond.
 Stk. 5. Udover de i stk. 2 nævnte myndigheders  

 kontrol af projekterne kan Den Europæiske Revisionsret, Rigsrevisionen,  

 tjenestemænd eller andre repræsentanter fra Kommissionen (OLAF9)  ) eller andre enheder i  

 centraladministrationen kontrollere projekterne.
 Stk. 6. Tilsvarende skal de bestemmelser, der er  

 indgået i overensstemmelse med Finansforordningen10)  inden for partnerskabet mellem  

 Kommissionen og medlemsstaterne, overholdes.
 Stk. 7. Til brug for kontrol kan Erhvervsfremme Styrelsen  

 indhente fornødne oplysninger hos skatte- og afgiftsmyndighederne og  

 andre offentlige myndigheder.
§ 22. De projektansvarlige og de juridisk  

 ansvarlige for projekterne, de regionale udvalgs sekretariater, de relevante  

 regionale myndigheder eller kompetente institutioner skal på anmodning  

 stille alle relevante rapporter, herunder regnskabsmateriale, til  

 rådighed for kontrol og revision.
Rapporter, herunder  

 regnskabsmateriale, skal opbevares, sålænge en kontrol kan finde  

 sted.
Kapitel 7 Sanktioner § 23. For så vidt angår sanktioner  

 henvises til bestemmelserne i lovbekendtgørelsens § 10.
Kapitel 8 Ikrafttræden § 24. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 347 af 20. maj 1997 om regnskab og revision m.v. i forbindelse med udbetaling  

 af tilskud fra Den Europæiske Regionalfond og tilhørende  

 statslig medfinansiering.
 Stk. 3. Tilskud ydet før denne  

 bekendtgørelses ikrafttræden behandles dog efter de hidtil  

 gældende regler.
Erhvervsfremme Styrelsen, den 15. december  

 2000 Gurli Martinussen /Preben Gregersen 1)   I bekendtgørelsen er medtaget  

 visse bestemmelser fra Rådets forordning (EF) nr. 1260/1999 af 21. juni  

 1999 om vedtagelse af generelle bestemmelser for strukturfondene.  

 Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke den nævnte forordnings umiddelbare  

 gyldighed i Danmark.
 2)   Specielt Rådets forordning (EF)  

 nr. 1260/1999 af 21. juni 1999 om vedtagelse af generelle bestemmelser for  

 strukturfondene og Europa-Parlamentets og Rådets forordning (EF) nr.  

 1783/1999 af 12. juli 1999 om Den Europæiske Fond for  

 Regionaludvikling.
 3)   Jf. §§ 22 og 23 i Rådets  

 Forordning (EF) nr. 1260/1999 af 21. juni 1999 om vedtagelse af generelle  

 bestemmelser for strukturfondene.
 4)   Lovbekendtgørelse nr. 819 af  

 31. august 2000 om administration af tilskud fra Den Europæiske  

 Regionalfond og tilhørende statslig medfinansiering.
 5)   Jf. dog Kommissionens forordning (EF)  

 nr. 1685/2000 af 28. juli 2000, bilagets regel nr. 1, om faktisk betalte  

 udgifter.
6)   Jf.
Rådets forordning (EF) nr.  

 1260/1999 af 21. juni 1999, Kommissionens forordning (EF) nr. 1685/2000 af  

 28. juli 2000 og Erhvervsfremme Styrelsens Retningslinier for  

 regionalfondfinansierede projekter.
7)   Jf.
Rådets forordning  

(EF) nr. 2988/1995 af 18. december  

 1995 om beskyttelse af De Europæiske Fællesskabers finansielle  

 interesser og Kommissionens Forordning (EF) nr. 1681/1994 af 11. juli 1994 om  

 tilbagebetaling af beløb, der er uberettiget udbetalt inden for  

 rammerne af strukturpolitikkerne.
8)   Jf.
Rådet forordning (EF) nr.  

 1260/1999 af 21. juni 1999 art. 38 stk. 2.
9)   Jf.
Rådets forordning (EF) nr.  

 1260/1999 af 21. juni 1999 art. 38 stk. 2, og Rådets forordning (EF)  

 nr. 2185/1996 af 11. november 1996.
 10)   Rådets  

 forordning (EF) nr. 3560 af 21. december 1977 som ændret ved  

 Rådets forordning nr. 2673/1999 af 13. december 1999.
