Bekendtgørelse om ændring af bekendtgørelse om eksplosivstoffer § 1 I bekendtgørelse nr. 1247 af 30. oktober 2013 om eksplosivstoffer, som ændret ved bekendtgørelse nr. 1250 af 30. oktober 2013 og bekendtgørelse nr. 1285 af 12. november 2013, foretages følgende ændringer:
 1. Indledningen affattes således:
»I medfør af § 1, stk. 1, § 2, stk. 1 og 2, § 2 a, § 2 b, § 2 c, § 2 e og § 10, stk. 4, i lov om våben og eksplosivstoffer, jf. lovbekendtgørelse nr. 1005 af 22. oktober 2012, som ændret ved lov nr. 431 af 1. maj 2013, lov nr. 1623 af 26. december 2013 og lov nr. 736 af 25. juni 2014, fastsættes:« 2. Overalt i bekendtgørelsen ændres »politidirektøren« til: »politiet«, »det stedlige politi« til: »politiet« og »Politidirektøren« til: »Politiet«.
 3. Efter § 13 indsættes før overskriften før § 14:
»§ 13 a.
For tilladelse, godkendelse og dispensation, der meddeles af politiet efter denne bekendtgørelse, gælder nedenstående bestemmelser.
Stk. 2. Tilladelse, godkendelse og dispensation til ansøgere med bopæl eller hjemsted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds meddeles af politidirektøren i Midt- og Vestjyllands Politi.
Tilladelse, godkendelse og dispensation til ansøgere med bopæl eller hjemsted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds meddeles af politidirektøren i Københavns Vestegns Politi.
 Stk. 3. Foreninger har hjemsted i den politikreds, hvor foreningen opbevarer eksplosivstoffer eller i øvrigt må antages at have størst tilknytning.
Stk. 4. Tilladelse, godkendelse og dispensation til ansøgere, der ikke har bopæl eller hjemsted i Danmark, meddeles af politidirektøren i Midt- og Vestjyllands Politi, hvis ansøgeren har sit faste opholdssted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds, eller, hvis ansøgeren ikke har fast opholdssted i Danmark, hvis eksplosivstofferne opbevares i en af disse politikredse.
Tilladelse, godkendelse og dispensation til ansøgere, der ikke har bopæl eller hjemsted i Danmark, meddeles af politidirektøren i Københavns Vestegns Politi, hvis ansøgeren har sit faste opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller, hvis ansøgeren ikke har fast opholdssted i Danmark, hvis eksplosivstofferne opbevares i en af disse politikredse.
Stk. 5. Oplysninger, underretninger og indberetninger til politiet efter denne bekendtgørelse gives til den politidirektør, der følger af stk. 2 og 4.« § 2 Bekendtgørelsen træder i kraft den 1. oktober 2014.
