§ 1 I Arbejdsministeriets bekendtgørelse nr. 660 af 24. september 1986 om  

 asbest foretages følgende ændringer:
 1. § 2 affattes således:
»Direktøren for Arbejdstilsynet kan bestemme, at § 18, § 24, § 27, §  

 30, § 32, stk. 3, § 33, § 34, stk. 1, § 37, stk. 1, § 40, § 41, § 44 og § 45  

 ikke kommer til anvendelse på nærmere angivne former for arbejde, og  

 fastsætter betingelserne herfor.
Det er en forudsætning, at udsættelsen for  

 chrysotil vurderes til ikke at overskride et niveau på 12 fiberdage/(cm3)  

 over en 3 måneders periode, og at udsættelsen for alle andre typer asbest,  

 enten alene eller i blandinger, herunder blandinger indeholdende chrysotil,  

 vurderes til ikke at overskride 6 fiberdage/(cm3) over en 3 måneders  

 periode.(* 2)» 2. § 3 affattes således:
 »§ 3.  Det er forbudt at fremstille, importere,  

 anvende eller arbejde med asbest eller asbestholdigt materiale under enhver  

 form, jf. dog stk. 2-4.
 Stk. 2.  Indtil videre er det tilladt at fremstille,  

 importere eller anvende chrysotil og chrysotilholdigt materiale til de  

 materialer, som er nævnt under punkterne 1-3 i bilag 1. Anvendelse af disse  

 materialer er tilladt indtil videre med de begrænsninger, der følger af stk.  

 3, § 5 og § 7, nr. 5.
 Stk. 3.  Anvendelse af asbestholdige pakninger er  

 forbudt til vandsystemer med en temperatur på under 110 grader.
Stk. 4.  Nedrivningsarbejde samt arbejde med reparation  

 og vedligeholdelse af bygninger, anlæg og tekniske hjælpemidler, hvortil der  

 er anvendt asbestholdigt materiale, er tilladt.
Reparation kan foretages med  

 materialer, der lovligt kan anvendes efter stk. 2-3.« 3. § 5, stk. 4 affattes således:
» Stk. 4.  Andre tekniske hjælpemidler, der ifølge  

 erklæring fra fabrikanten eller ifølge prøvningsrapport fra anerkendt  

 prøvningslaboratorium, kan forsynes med asbestfri friktionsbelægninger, skal  

 være forsynet med sådanne.« Stk. 5.  Udgår.
 4. § 7:
 Paragraffens sidste sætning udgår.
 5. § 37, stk. 1 affattes således:
»Nedrivning af asbestholdigt materiale indvendigt i bygninger og i  

 skibe, tog, maskiner m.v., hvor dette materiale har været anvendt som  

 isolering mod varme, kulde, støj, fugt og brand, skal før arbejdet påbegyndes  

 meddeles til Arbejdstilsynet.
Arbejde med nedrivning af andet asbestholdigt  

 materiale skal meddeles til Arbejdstilsynet, hvis dette stiller krav  

 herom.« 6. § 47 affattes således:
»Direktøren for Arbejdstilsynet kan i særlige tilfælde tillade  

 afvigelser fra bestemmelserne i denne bekendtgørelse, når det skønnes  

 rimeligt og fuldt forsvarligt, og i det omfang, det er foreneligt med  

 direktiv 83/477/EØF om beskyttelse af arbejdstagerne mod farerne ved under  

 arbejdet at være udsat for asbest som ændret ved direktiv 91/382/EØF af 25.  

 juni 1991 og direktiv 91/659/EØF af 3. december 1991 om tilpasning til den  

 tekniske udvikling af bilag 1 til direktiv 76/769/EØF om indbyrdes  

 tilnærmelse af medlemsstaternes administrativt eller ved lov fastsatte  

 bestemmelser om begrænsning af markedsføring og anvendelse af visse farlige  

 stoffer og præparater (asbest).« 7. § 49 affattes således:
»Medmindre højere straf er forskyldt efter lov om arbejdsmiljø eller  

 anden lovgivning straffes med bøde eller hæfte den, der Stk. 2.  For overtrædelse af §§ 3-7, § 12, § 16, §§  

 19-34, § 37 og §§ 38-44 kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvar fastsættes ingen forvandlingsstraf.
Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
For overtrædelser begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.« 8. Bilag 1 affattes således:
»Bilag 1 Liste over chrysotilholdige materialer, der er tilladt efter § 3.
 1. Bundne pakningsmaterialer (der samtidig skal kunne  

 modstå høj temperatur og tryk):
 Lukkede metalasbestpakninger (eksempelvis kobberasbestpakninger).
 Gummiasbestpakninger o.l. (eksempelvis »it« pakninger).
 2. Friktionsbelægninger (d.v.s. bremse- og  

 koblingsbelægninger) med maksimalt 70 vægtprocent asbest.
3. Lejeforinger.
Phenolharpiks-baserede lejeforinger  

 indeholdende maksimalt 50 vægtprocent asbest til anvendelse i skibe i henhold  

 til klassifikationsselskabernes krav.' 9. I bilag 5 affattes pkt. 7 således:
»Kortfattet beskrivelse af sikkerhedsforanstaltninger, personlige  

 værnemidler, og hvorledes det sikres, at asbeststøv fjernes fra de  

 beskæftigede, samt hvorledes andre personer tæt ved arbejdsstedet  

 beskyttes.« § 2 Bekendtgørelsen træder i kraft 1. januar 1993.
Arbejdsministeriet, den 11. december  

 1992 Knud Erik Kirkegaard / Henrik Grove (* 1) Bekendtgørelsen indeholder bestemmelser, der gennemfører Rådets  

 direktiv af 25. juni 1991 (91/382/EØF) om ændring af Rådets direktiv  

 83/477/EØF om beskyttelse af arbejdstagerne mod farerne ved under arbejdet at  

 være udsat for asbest (andet særdirektiv i henhold til artikel 8 i direktiv  

 80/1107/EØF) EF-tidende 1991 L 206 s. 16, og Kommissionens direktiv af 3.  

 december 1991 (91/659/EØF) om tilpasning til den tekniske udvikling af bilag  

 I til Rådets direktiv 76/769/EØF om indbyrdes tilnærmelse af medlemsstaternes  

 administrativt eller ved lov fatsatte bestemmelser om begrænsning af  

 markedsføring og anvendelse af visse farlige stoffer og præparater (asbest),  

 EF-tidende 1991 L 363 s. 36.
 (* 2) Antallet af fiberdage kan findes på grundlag af følgende  

 oplysninger:
 (* 3) Asbestkoncentrationen i luften (fibre/(cm3)).
(* 4) Antallet af perioder med faktisk udsættelse eller af perioder med mulighed for udsættelse.
 Fiberniveauet F er da:
F = 0.125 sigma Ci x Ti, hvor Ci er koncentrationen (f/(cm3)) i perioder med varigheden Ti (timer), inden for en 3 måneders (12 ugers) periode.
