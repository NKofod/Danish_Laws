Familieretsdirektoratet J.nr.1984-201-4.
 I medfør af navnelovens § 10, stk. 2, skal fornavn senest 6 måneder efter  

 et barns fødsel anmeldes til ministerialbogsføreren (personregistret) af  

 barnets forældre eller den, der har forældremyndigheden, eller tillægges  

 barnet ved dåb.
 Overtrædelse af denne bestemmelse straffes med bøde, jfr. navnelovens §  

 16, stk. 3.
 Da der ved administrationen af de nævnte bestemmelser ikke synes at blive  

 fulgt en ensartet praksis, skal man anmode om, at statsamterne ved samtlige  

 disse sagers fremsendelse til politiet med henblik på tiltalerejsning beder  

 anklagemyndigheden nedlægge påstand om, at tiltalte i medfør af  

 retsplejelovens § 997, stk. 3, under tvang af en fortløbende bøde tilpligtes  

 at opfylde den pligt, der påhviler vedkommende i medfør af navnelovens § 10,  

 stk.2.
 Ved sagens fremsendelse bedes statsamtet endvidere anmode politiet om at  

 måtte modtage domsudskrift.
 Med henblik på at sikre sagernes oplysning vil ministerialbogsføreren  

 (personregisterføreren) straks give statsamtet meddelelse om eventuel  

 navngivning af barnet.
 Såfremt straffesagen endnu ikke er afsluttet, påhviler det herefter  

 statsamtet straks at videregive meddelelsen om, at forholdet er berigtiget,  

 til den politimester, der forestår straffesagen.
 P.M.V.
 E.B.
D.
Sylvest Nielsen Cirkulærskrivelse til samtlige statsamter og Københavns overpræsidium.
