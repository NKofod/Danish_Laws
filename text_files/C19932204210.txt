Cirkulæreskrivelse om meddelelse om  

 beregning af orlovsydelse.
Fortolkning af "fuld løn", og  

 fradrag for delvis løn.
Afskedigelse i orlovsperioden.  

 Grænsearbejdere/dagpengeretsbetingelsen. (DfA-meddelelse 43/92) Meddelelse om afgørelsen:
 I DfA-meddelelse nr. 44/92 meddelte direktoratet, at der  

 snarest vil blive udsendt en revideret B-Vejledning om de  

 forsikringsmæssige aspekter af henholdsvis lov om  

 forældreorlovsydelse og lov om orlovsydelse til uddannelse, hvor der  

 vil ske en sammenskrivning af de hidtil udsendte administrative  

 retningslinier.
 Vejledningerne er under udarbejdelse.
 På baggrund af en række henvendelser om  

 orlovsordningerne, skal direktoratet på nuværende tidspunkt  

 meddele følgende:
1. Beregning af orlovsydelsens størrelse a) Aktuelt ansættelsesforhold.
 Ved opgørelsen af den gennemsnitlige arbejdstid i  

 de sidste 10 uger forud for orloven kan der alene medregnes timer fra  

 medlemmets ansættelsesforhold ved orlovens start.
 Der henvises til DfA-meddelelse nr. 33/92  

 vedrørende afgrænsning mellem fuldtids- og  

 deltidsbeskæftigede samt beregning af orlovsydelsens størrelse  

 til deltidsbeskæftigede.
 Eks.
 Har et medlem i 10-ugers-perioden 2  

 ansættelsesforhold på h.h.v. 10 og 27 timer, men ved orlovens  

 start er ophørt i 10 timers stillingen, kan alene det bestående  

 ansættelsesforhold på 27 timer indgå ved beregningen.
 b) Overenskomstmæssig arbejdstid på under 37  

 timer pr. uge.
 Beregningen af orlovsydelsen for deltidsbeskæftigede  

 skal tage udgangspunkt i 37 timer, uanset om deltidsbeskæftigede  

 medlemmer har beskæftigelse inden for et område, hvor fuld  

 overenskomstmæssig arbejdstid er under 37 timer pr. uge.
 Eks.
 Har et medlem en arbejdstid på 32 timer, hvor der  

 på området er aftalt en fuld overenskomstmæssig arbejdstid  

 på 35 timer pr. uge, skal orlovsydelsen beregnes som 32/37 af  

 orlovsydelsen til fuldtidsforsikrede.
2. Fuld løn under orlov Med "fuld løn" menes den løn, som medlemmet  

 modtog før påbegyndelsen af orloven.
 Såfremt arbejdsgiveren under orloven udbetaler et  

 mindre beløb i løn til medlemmet, vil dette blive betragtet som  

 delvis løn, der medfører fradrag efter de almindelige regler om  

 fradrag i arbejdsløshedsdagpengene.
 Eks.
Hvis medlemmets løn består af grundløn  

 plus personlige tillæg, og arbejdsgiveren under orlov kun udbetaler  

 grundløn uden tillæg, vil det udbetalte beløb være  

 at anse for delvis løn.
Der foretages fradrag i orlovsydelsen for den  

 udbetalte delvise løn.
3. Afskedigelse i orlovsperioden Arbejdsmarkedsstyrelsen har herom udtalt:
"De almindelige opsigelsesregler gælder også  

 under forældre/uddannelsesorlov.
Det er således muligt at  

 afskedige erstatningsarbejdskraften og nedlægge stillingen i  

 orlovsperioden, således at også orlovspersonen afskediges.
Bliver orlovspersonen afskediget under sin orlov, vil  

 personen kunne fortsætte med at holde orlov og oppebære  

 orlovsydelse indtil orlovsperioden udløb." 4. Orlovsordningen og grænsearbejdere Det påhviler bopælslandet at udbetale dagpenge  

 til grænsearbejdere, der er omfattet af bestemmelserne i EF-forordning  

 nr. 1408/71, når medlemmet er helt ledig.
 Da medlemmets dagpengeret i relation til reglerne om  

 forældreorlov og orlov til uddannelse - både for så vidt  

 angår orlovstager og den ledige, der skal ansættes i  

 orlovsstillingen - skal afgøres i forhold til fuld ledighed, vil fx en  

 grænsearbejder, der er bosat i Tyskland ikke blive anset for  

 dagpengeberettiget i Danmark.
 Grænsearbejdere med bopæl i et andet EF-land  

 kan derfor hverken gå på orlov med orlovsydelse eller  

 indtræde i orlovsstillingen, da dagpengeretsbetingelsen ikke er  

 opfyldt.
