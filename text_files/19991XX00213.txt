Skriftlig fremsættelse (16. december 1999) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om Københavns Havn A/S.
(Lovforslag nr.
L 163).
Institutionen Københavns Havn foreslås  

 omdannet til et statsligt aktieselskab, Københavns Havn A/S.
Selskabet  

 skal tilrettelægge og gennemføre omdannelsen af de  

 havneområder i København, som ikke skal anvendes til havnedrift.  

 Selskabet skal desuden drive havnedrift, eventuelt i samarbejde med  

 Malmø Havn.
 Selskabet skal i sin arealdisponering aktivt bidrage til  

 at skabe et levende miljø langs havnefronten med afvekslende og  

 attraktive miljøer med en passende balance mellem boliger og erhverv.  

 Den styrkede indsats nødvendiggør mere fleksible rammer omkring  

 Københavns Havn, hvilket tilgodeses ved omdannelsen til  

 aktieselskab.
Herudover er det selskabets formål at drive  

 havnevirksomhed i København.
Lovforslaget sikrer, at Københavns  

 Havn A/S kan indlede et samarbejde med Malmø Havn.
Det forventes, at  

 et sådant samarbejde kan skabe gode fremtidige vækstbetingelser  

 for fremme af den miljøvenlige søtransport.
 Som led i omdannelsen betaler selskabet et  

 stiftertilgodehavende til staten på 750 mill. kr. i år 2000. Der  

 sigtes mod udlodning af yderligere 250 mill. kr. årligt i perioden  

 2001-2004. Det forudsættes, at der til enhver tid er  

 tilstrækkelige midler i selskabet til at sikre en dynamisk udvikling og  

 forsvarlig drift af selskabet, herunder af havnevirksomheden.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
