Landsskatteretskendelse vedr.
Fradragsret for moms af køb af  

 brændstof Klagen skyldes, at selskabet er nægtet fradragsret for moms af køb  

 af brændstof.
Landsskatterettens afgørelse Regionens afgørelse  

 stadfæstes.
Sagens oplysninger A GmbH (herefter selskabet)  

 er en tysk momsregistreret virksomhed, der udlejer personbiler til  

 virksomheder  

 i B koncernen.
Med henblik på afregning af  

 moms i forbindelse med køb og salg i Danmark af leasingbiler er selskabet  

 tillige momsregistreret i Danmark.
Ud over leasingaktiviteten anvendes  

 registreringsforholdet i forbindelse med køb og salg af ekstraudstyr, hvor  

 aftagerne er virksomhederne i B koncernen eller brugerne af leasingbilerne.  

 Dette ekstraudstyr omfatter eksempelvis fælge, stereoanlæg mv.
Endvidere  

 benyttes registreringsforholdet til godtgørelse af dansk moms betalt i  

 forbindelse med indkøb her i landet til brug for leasingydelserne.
 Af en leasingaftale indgået  

 mellem B Administration (lejer) og selskabet (ejer) vedrørende en Ford Mondeo  

 fremgår blandt andet følgende:
For så vidt angår Lejemålet  

 er det årlige antal kilometer angivet som 30.000 Leasingafgiften er opgjort  

 pr. måned excl. moms. til 5.816 kr.
Prisen pr. km ved 30.000 km udgør 2.33  

 kr.
 Ved overskydende kilometer  

 udgør leasingafgiften 1.38 kr. pr. km. (excl. moms).
 Sekundær leasingperiode er  

 opgjort til 1,63 kr. pr. km (excl. moms).
 Under punktet Maksimale km  

 er anført, at ovenstående ydelser er gældende for kørsel op til 140.000 km.
 Under Betingelser er  

 anført:
 udgifter vedrørende  

 reparation og vedligeholdelse, dæk og brændstof afholdes af ejer.
Omkostninger hertil er  

 indeholdt i leasingydelsen ud fra det skønnede kilometer-antal.
Regulering  

 foretages hvert år i august på baggrund af kilometeraflæsninger pr. 30. juni.
 udgifter til vægtafgift og  

 forsikring afholdes af lejer.
 leasingydelser tillægges tysk  

 moms.
 der henvises i øvrigt til  

 Almindelige vilkår for bil-leasing hos A GmbH.
 Af Almindelige vilkår for  

 billeasing hos A GmbH fremgår blandt andet følgende:
§ 3. Leasingafgifter Leasing afgiften beregnes fra  

 den primære leasingperiodes begyndelse.
Leasingafgiften skal  

 reguleres, hvis leverandøren ændrer i salgsprisen Tilbehør og lignende udstyr  

 kan efter brugers ønske faktureres særskilt fra B GmbH.
Prisen for dette  

 udstyr  

 vil herefter ikke indgå i grundlaget for beregning af leasingafgiften.  

 Fakturering  

 af udstyr tillægges dansk moms med den til enhver tid gældende sats.
 Som tillæg til  

 leasingafgiften skal der betales tysk moms med den til enhver tid gældende  

 sats.
 Leasingafgiften beregnes på  

 grundlag af en intern rente svarende til en 3-årig rente på en dansk  

 statsobligation med tillæg af 2,5 % -point.
Dækning af benzinforbruget  

 beregnes med udgangspunkt i den af bil-importøren angivne EEC/EU-norm ved  

 bykørsel.
Tallet afrundes til nærmeste hele tal.
 I bilag 2 (tillæg til  

 almindelige vilkår for bil-leasing hos B GmbH) er angivet ydelse til dækning  

 af  

 dæk og vask mv.
 De i bilag 2 angivne satser  

 for værditab samt restværdi ved udløb af primær leasingperiode er vejledende  

 og  

 kan af B GmbH afviges i de enkelte leasingkontrakter.
 Betingelserne reguleres ved  

 begyndelse af hvert kalenderkvartal og er angivet i vedlagt bilag 2 til disse  

 betingelser.
Dækning af reparation og  

 vedligeholdelse af bilerne fastsættes med udgangspunkt i de indgåede  

 servicekontrakter.
Såfremt B GmbH ikke ønsker at tegne en servicekontrakt,  

 aftales ydelsen vedrørende reparation og vedligeholdelse mellem parterne ved  

 leasingaftalens indgåelse.
Leasingafgiften er fastsat  

 blandt andet på basis af de nuværende afgifter, bidrag mv.
Hvis omtalte  

 ændres,  

 eller der indføres afgifter, bidrag mv., uanset om disse pålægges B GmbH som  

 ejer eller virksomhed, er B GmbH berettiget til at foretage en forholdsmæssig  

 regulering af alle betalinger i henhold til leasingafgiften.
 Såfremt B GmbHs indkøbspris  

 på benzin ændres med mere end 5 % i forhold til det i kontrakten forudsatte,  

 er  

 B GmbH berettiget til at foretage regulering af alle betalinger i henhold til  

 leasingaftalen.
Leasingydelsen opkræves  

 månedsvis ud fra den ved aftalens indgåelse fastsatte kilometer-afgift samt  

 forventet månedlig kørselsbehov.
Hvert år den 30. juni rapporterer bruger  

 kilometerstand til B GmbH, der på dette tidspunkt udarbejder årsregulering af  

 leasingydelsen på baggrund af den aflæste kilometerstand.
Såfremt  

 leasingperioden ikke har omfattet et helt år, foretages forholdsmæssig  

 beregning.
 Ved kørsel ud over det i  

 kontrakten aftalte kørselsbehov (overskydende kilometer), afregnes  

 ekstra-leasingafgift med den i kontrakten aftale kilometersats.
 Ved ophør af leasingaftale,  

 uanset årsag hertil, foretages tilsvarende endelig afregning, jf. pkt. 9.
 Leasingafgift forfalder  

 månedsvis bagud.
 ..
§ 5. Ejendomsret B GmbH har ejendomsretten til  

 de leasede biler.
Som følge heraf kan bruger ikke sælge, pantsætte eller  

 foretage andre lignende dispositioner over de leasede biler.
 Bruger må ikke fjerne eller  

 beskadige særlige kendetegn påført de leasede biler, der tjener til  

 identifikation  

 af disse, såsom fabrikationsmærker og -numre.
§ 6. Brugsretten Denne aftale giver bruger ret  

 til at benytte de leasede biler i sin erhvervsvirksomhed efter bilernes  

 almindelige bestemmelse.
Forskrifterne i denne aftale, instruktionsbøger og  

 lignende materiale fra leverandøren skal følges.
Bruger er forpligtet til at  

 overholde alle de offentlige og private regler og forskrifter, der gælder for  

 brugen af de leasede biler, herunder sikkerheds- og miljøkrav.
Bruger er  

 endvidere forpligtet til at indhente alle påkrævede offentlige eller private  

 autorisationer, tilladelser og godkendelser i forbindelse med besiddelse  

 eller brug af de leasede biler.
 Bruger kan ikke over for B  

 GmbH påberåbe sig, at fornøden autorisation, tilladelse eller godkendelse  

 ikke  

 kan opnås, eller at brugen af bilerne afbrydes eller indskrænkes ved  

 offentlige  

 eller private forskrifter.
 Bruger er ansvarlig for enhver  

 omkostning, som B GmbH måtte blive pålagt at betale til det offentlige eller  

 til tredjemand som følge af brugers anvendelse af de leasede biler eller  

 brugers undladelse af at indhente fornødne offentlige eller private  

 autorisationer, tilladelser og godkendelser.
 Bilerne må ikke på nogen måde  

 udskiftes, ændres eller omdannes uden B GmbHs skriftlige samtykke.  

 Bruger er  

 dog berettiget til at foretage udskiftninger mv., som ikke forringer bilens  

 værdi.
 Bruger må ikke vedvarende  

 udleje eller i øvrigt vedvarende overlade brugen til tredjemand, med mindre  

 det  

 er særligt aftalt med B GmbH ved en skriftlig overenskomst, der fastlægger de  

 nærmere betingelser for det.
 Når de leasede biler skal  

 registreres i Centralregisteret for Motorkøretøjer, skal registreringen ske  

 med  

 angivelse af B GmbH som ejer og med leasingtager som bruger.
 Bilerne må ikke ændres i  

 strid med en eventuel typegodkendelse.
Bruger må, uden at tilladelse  

 hertil er fornøden fra B GmbH, anvende indregistrerede motorkøretøjer i Europa og de  

 lande uden for Europa, hvor grønkortordningen er gældende.
Det påhviler  

 bruger  

 forud for en sådan brug at indhente alle fornødne tilladelser fra  

 forsikringsselskaber, offentlige myndigheder mv.
§ 8. Øvrige driftsudgifter Bruger  

 afholder alle udgifter vedrørende offentlige afgifter, herunder  

 vægtafgift/grøn  

 ejerafgift.
Alle  

 øvrige driftsudgifter afholdes af B GmbH.
Ved køb af brændstof mm skal  

 anvendes  

 det af B GmbH udleverede købekort.
Anvendes købekortet uden for Danmarks  

 grænser, forpligter B GmbH sig til månedsvis at orientere brugeren om købets  

 størrelse. Regionens afgørelse Regionen har med virkning fra  

 den 1. juli 2004 nægtet selskabet fradrag for moms af køb af brændstof, da  

 selskabet i forbindelse med udlejning af biler ikke anses for at levere  

 brændstof til leasingtager.
I relation til transaktionerne mellem selskabet  

 og  

 leasingtager, er selskabet anset for kreditgiver, hvorfor ydelsen er omfattet  

 af fritagelsesbestemmelsen i momslovens § 13, stk. 1, nr. 11, litra a.
Der er  

 derfor ikke fradragsret for indkøbet, jf. momslovens § 37, stk. 1,  

 modsætningsvis.
 Regionen har som begrundelse  

 for at nægte selskabet fradragsret anført, at selskabets leasingaftaler i  

 relation til brændstof til de leasede personbiler er anset for omfattet af  

 EF-domstolens dom i sag C-185/01 (Auto Lease Holland BV) og Told- og  

 Skattestyrelsens fortolkning heraf som meddelt i SKM2003.58.TSS.
 Levering af brændstof indgår  

 ikke som en integreret del af leasingydelsen, hvorfor leveringsstedet for  

 brændstof ikke er Tyskland men i Danmark, da påfyldningen af brændstof anses  

 for leveret fra tankstationen direkte til leasingtager.
Af momslovens § 4, stk. 1  

 fremgår, at der skal betales afgift af varer og ydelser, der leveres mod  

 vederlag her i landet.
Ved levering af en vare forstås overdragelse af retten  

 til som ejer at råde over et materielt gode.
Levering af en ydelse omfatter  

 enhver anden levering.
 Efter momslovens § 4, stk. 1,  

 skal der derfor betales dansk moms ved påfyldning af brændstof her i landet.
Som begrundelse for at anse  

 leasingaftalerne som omfattet af EF-domstolens dom i C-185/01 har regionen  

 henvist til domstolens fortolkning af 6. momsdirektivs artikel 5, hvorefter  

 der  

 ved levering af et gode forstås retten til som ejer at råde over et materielt  

 gode.
Af præmis 34 fremgår, at det er ubestridt, at leasingtageren er  

 berettiget til som ejer at råde over brændstoffet, idet leasingtageren  

 modtager  

 brændstoffet direkte fra tankstationerne, og leasinggiver har på intet  

 tidspunkt ret til at bestemme, på hvilken måde brændstoffet skal anvendes og  

 med hvilke formål denne anvendelse finder sted.
 Endvidere er der henvist til  

 præmis 35, hvoraf fremgår, at det efter domstolens opfattelse i realiteten er  

 leasingtageren, der indestår for betalingen af det månedlige forbrug og  

 således  

 i realiteten bærer udgifterne ved brændstofleverancerne i deres helhed.
 Desuden har regionen henvist  

 til, at det af præmis 36 fremgår, at aftalen om brændstofadministration i  

 Auto  

 Lease-sagen ikke er en kontrakt om levering af brændstof, men nærmere er en  

 kontrakt om finansiering af køb af brændstof.
Auto Lease køber således ikke  

 brændstoffet for derefter at sælge dette videre til leasingtagerne.
Disse  

 køber  

 brændstoffet og vælger frit brændstoffets kvalitet og mængde samt tidspunktet  

 for købet.
Leasinggiver fungerer i virkeligheden som kreditgiver i forhold  

 til  

 leasingtageren.
 Endvidere er der henvist til  

 præmis 37, i hvilken forbindelse det er anført, at domstolen konkluderer, at  

 der ikke foreligger en brændstofleverance fra leasinggiver til leasingtager,  

 hvis en leasingtager påfylder det leasede køretøj brændstof på tankstationer,  

 selv om påfyldningen foretages i leasinggivers navn og for dennes regning.
 Regionen har endvidere  

 henvist til, at Told- og Skattestyrelsen i sin meddelelse i SKM2003.58.TSS. i  

 tråd med EF-domstolens dom anser aftaler om brændstoflevering mellem en  

 leasinggiver og en leasingtager, der lejer motorkøretøjer, for at være en  

 kontrakt om finansiering af køb af brændstof.
 Regionen har ved vurderingen  

 af standardkontrakterne lagt vægt på, at leasingafgifter skal beregnes som  

 følger:
Dækning af benzinforbrug  

 beregnes med udgangspunkt i den af bilimportøren angivne EEC/EU-norm ved  

 bykørsel.
Tallet afrundes til nærmeste hele tal.
 Hvis selskabets indkøbspris  

 på benzin ændres med mere end 5 % i forhold til det i kontrakten forudsatte,  

 er  

 selskabet berettiget til at foretage regulering af alle betalinger i henhold  

 til leasingaftalen.
Af Leasingaftale vedr.  

 motorkøretøj fremsendt til regionen den 28. september 1998 fremgår det  

 under  

 Betingelser, at udgifter vedrørende reparation, vedligeholdelse,  

 dæk og  

 brændstof afholdes af ejer.
Omkostninger hertil er indeholdt i leasingydelsen  

 ud fra det skønnede kilometerantal.
Regulering foretages hvert år i august på  

 baggrund af kilometeraflæsninger pr. 30. juni.
På baggrund heraf har  

 regionen vurderet, at brændstof ikke er en  

 integreret del af leasingydelsen, da leasingafgiften udelukkende er en sum af  

 de forventede priser beregnet for de enkelte ydelser, som aftalen omfatter,  

 og at selskabet ikke løber nogen  

 reel risiko vedrørende benzinforbruget, da leasingafgiften efterfølgende kan  

 reguleres såvel ud fra antal kørte kilometer som ud fra ændringer i  

 benzinprisen.
Det er således leasingtager,  

 som ud fra en helhedsbetragtning bærer udgifterne ved brændstofleverancerne.  

 Selskabet køber ikke brændstoffet for derefter at videresælge dette til  

 leasingtagerne.
Det er derimod leasingtagerne, der køber brændstoffet og frit  

 vælger brændstoffets kvalitet, mængde og tidspunktet for købet.
Selskabet er  

 på  

 intet tidspunkt berettiget til at råde over brændstoffet, som var dette ejer  

 heraf.
Endvidere følger det af  

 kontraktens § 3, stk. 5, at betingelserne reguleres ved begyndelsen af  

 hvert  

 kalenderkvartal og er vedlagt i bilag til disse angivelser.
Det følger  

 heraf,  

 at prisen pr. liter benzin kan ændres hvert kvartal, uanset hvor stor  

 prisændringen på markedet har været.
 Regionen har i anledning af  

 klagen til Landsskatteretten afgivet høringssvar.
 Der er heri blandt andet  

 anført følgende:
 Vedr. den økonomiske  

 risiko vedrørende brændstofforbruget:
Regionen har erkendt, at  

 selskabet bærer en risiko for uøkonomisk kørsel.
Imidlertid er risikoen  

 minimal, da selskabet i sin væsentlighed har sikret sig dækning for  

 udgifterne  

 til benzinforbruget.
Det er således reelt leasingtageren, der bærer den  

 økonomiske risiko ved indkøb af brændstoffet.
 Vedr. anvendelse af  

 brændstoffet:
Kontraktens bestemmelser  

 giver ikke leasingtager særlige pålæg om, på hvilken måde brændstoffet skal  

 anvendes, og med hvilke formål denne anvendelse skal finde sted.
Leasingtager  

 foretager således selv indkøbet af brændstof efter eget valg af tid, sted,  

 kvalitet og mængde og bestemmer selv i øvrigt formålet med indkøbet.  

 Selskabet  

 er på intet tidspunkt berettiget til som ejer at råde over brændstoffet.  

 Eventuelle bestemmelser i forskrifter og instruktioner vedrørende typen af  

 brændstof, der skal købes/påfyldes køretøjet, begrænser ikke leasingtagers  

 naturlige valg, da ethvert andet valg ville skade bilens køreevne.
 Vedr. vederlag for brændstofadministration:
 Af præmis 37 i Auto Lease  

 fremgår, at der ikke foreligger en brændstoflevering fra leasinggiver til  

 leasingtager, hvis sidstnævnte påfylder det leasede køretøj brændstof på en  

 tankstation, selv om påfyldningen foretages i leasinggivers navn og for  

 dennes  

 regning.
 Det er ikke noget særskilt  

 krav i Auto Lease præmis 37, at der beregnes et særskilt  

 administrationsvederlag.
Klagerens påstand og argumenter Selskabets repræsentant har  

 nedlagt påstand om, at selskabet er berettiget til fuldt fradrag for købsmoms  

 af udgifter til brændstof.
Til støtte for påstanden har repræsentanten gjort  

 gældende, at selskabet ikke anses for kreditgiver i forhold til leasingtagers  

 køb af brændstof.
Endvidere har han gjort  

 gældende, at brændstoffet - i det omfang Landsskatteretten er enige i, at  

 selskabet ikke er kreditgiver i forhold til leasingtagers køb af brændstof  

  er  

 en integreret del af leasingydelsen, således at brændstoffet indgår som en  

 samlet del af leasingydelsen, der leveres fra Tyskland.
Der skal som følge  

 heraf derfor ikke opkræves dansk moms af brændstofforbruget i forhold til  

 leasingtager.
Fuld fradragsret for  

 købsmoms af udgifter til brændstof Repræsentanten har anført, at  

 det afgørende spørgsmål er, om leveringen af brændstof er sket til selskabet,  

 eller om leveringen er anset for at være sket direkte fra tankstationen til  

 leasingtager.
 I den først nævnte situation  

 er selskabet berettiget til at fradrage momsen efter momslovens §§ 37 og 42,  

 stk. 6, mens selskabet i sidstnævnte tilfælde anses for at levere en  

 momsfritagen kreditgivningsydelse og således er afskåret fra at opnå  

 momsfradrag for udgifter afholdt i tilknytning til denne ydelse, jf.  

 momslovens  

 § 37, stk. 1, modsætningsvis.
 Af 6. momsdirektivs artikel 5  

 fremgår, at der ved levering af et gode forstås overdragelse af retten til  

 som  

 ejer at råde over et materielt gode.
 Efter momslovens § 42, stk.  

 6, jf. § 42, stk. 1, nr. 7, er selskabet berettiget til at fradrage afgift af  

 anskaffelse og drift af personmotorkøretøjer, når disse udlejes.
 Repræsentanten har vedrørende  

 artikel 5, stk. 1, anført, at der skal foretages en konkret og samlet  

 vurdering  

 af aftalegrundlaget med henblik på at fastslå, hvem  selskabet eller  

 leasingtager  der hovedsageligt har fået overdraget retten til som ejer  

 at  

 råde over brændstoffet.
Der er i denne forbindelse  

 henvist til EF-domstolens dom C-185/01 præmisserne 31  37, og præmis 20  

 forudsætningsvist og Fleggaardsagen (Østre Landsrets dom af 17. maj 2006.) I  

 forbindelse hermed er det anført, at det ved afgrænsningen er afgørende, om  

 leasinggiver via den indgåede leasingaftale har haft retten til som ejer at  

 råde over den benzin, som leasingtager påfylder på de forskellige  

 tankstationer.
Der er ved denne vurdering efter praksis lagt særlig stor vægt  

 på, hvem der konkret bærer den økonomiske risiko for den pågældende  

 leverance.
Til støtte for synspunktet om  

 at selskabet bærer den økonomiske risiko for brændstoffet, er der henvist  

 til,  

 at prissætningen af brændstofforbruget ifølge selskabets almindelige vilkår  

 for  

 billeasing sker med udgangspunkt i forventet forbrug pr. km i henhold til det  

 af bilimportøren angivne normforbrug.
Prisfastsætningen er af selskabet  

 skønnet  

 til 90 % af det angivne normforbrug på baggrund af usikkerhed ved  

 importørernes  

 angivelse af brændstofforbruget.
Selskabet bærer den økonomiske risiko, i det  

 omfang det faktiske forbrug afviger fra det forventede forbrug, da der ikke  

 er  

 mulighed for en ændring af leasingydelsen.
Dette er en følge af, at forbruget  

 ofte overstiger det forventede forbrug.
Af færdselsstyrelsens  

 hjemmeside kan udledes, at brændstofforbruget i en bil er afhængig af en lang  

 række faktorer, hvorfor benzinforbruget ofte vil svinge væsentligt i forhold  

 til det angivne normtal.
Dette gør sig også gældende i forhold til det af  

 selskabet skønnede benzinforbrug.
F.eks. vil en bil med klimaanlæg, der køres  

 sportsligt, have et benzinforbrug, der er 30  45 % større end normalt.  

 D.v.s.  

 større end det angivne normtal og altså 20 - 35 % større end det af selskabet  

 skønnede  

 forbrug.
Risikoen for dette merforbrug  

 påhviler i henhold til leasingaftalen selskabet og understreger netop, at  

 brændstofforbruget er en integreret del af den leasingaftale, der er indgået  

 med leasingtagerne.
Dette er en væsentlig forskel i forhold til de faktiske  

 omstændigheder i Auto Lease sagen, hvor det faktiske forbrug blev afregnet  

 ved  

 årets udgang.
For at klargøre den økonomiske forskel i forhold til Auto Lease  

 til støtte for denne betragtning, har repræsentanten endvidere udarbejdet et  

 regneark.
Regionens synspunkt om at  

 kontraktens § 3, pkt. 10 giver adgang til regulering i form af ekstra  

 leasingafgift  

 vedrører det faktiske antal kørte kilometer, idet omfang dette overstiger  

 30.000 km.
Denne regulering vedrører dog kun anvendelse af bilen i et større  

 omfang end de 30.000 km men ikke øget brændstofforbrug indenfor de første  

 30.000 kørte km.
Der er således tale om en regulering af leasingafgiften og  

 ikke om ekstrabetaling for benzin.
 Der er endvidere ikke  

 begrænsninger i den indgåede leasingaftale vedrørende forhold, der gør  

 kørslen  

 uøkonomisk eksempelvis ved anvendelse af tagboks, trailer, campingvogn el.  

 lign.
Desuden er det anført, at  

 selskabet endvidere bærer prisrisikoen for brændstoffet.
Repræsentanten har  

 anført, at prisrisikoen for benzinen inden for prisændringer med 5 % bæres af  

 selskabet.
Dette fremgår af kontraktens § 3, pkt. 8.
Repræsentanten har i den  

 forbindelse anfægtet, at selskabet i tilfælde af at prisen stiger mere end 5  

 %  

 i henhold til kontrakten skulle være berettiget til at ændre betalingen for  

 den  

 allerede erlagte leasingafgift.
Det har generelt formodningen imod sig, at en  

 kontrakt skal fortolkes således, at der er adgang til at ændre betalinger med  

 tilbagevirkende kraft.
 Kontraktens § 3, pkt. 5  

 vedrører kun fastsættelse af udgangspunktet for beregningen af  

 benzinforbruget.  

 Det fremgår ikke af bestemmelsen, at der kan reguleres for prisen på benzin.  

 Satserne herfor kan kun reguleres efter kontraktens § 3, pkt. 8.
Østre Landsrets flertal i  

 Fleggard-sagen baserer sin dom på, at Fleggaard i princippet ikke har nogen  

 økonomisk risiko på hverken mængde eller pris i relation til  

 brændstofforbruget, hvorfor de faktiske forhold i realiteten er identiske med  

 de faktiske forhold i Auto Lease sagen.
Aftalen anses derfor for en  

 finansiering af leasingtagerens køb af brændstof og ikke som en integreret  

 del  

 af den aftalte leasingydelse.
I nærværende sag har selskabet både mængde- og  

 prisrisiko i relation til brændstofforbruget, idet der ikke er identitet  

 mellem  

 leasingtagerens brændstofforbrug og det brændstofforbrug, der er indgået i  

 kalkulation af leasingtagers betaling i henhold til leasingaftalen.
I relation til anvendelsen af  

 brændstoffet har repræsentanten anført, at det ikke er leasingtager, der har  

 rådighedsretten over brændstoffet.
Det er således selskabet, der via  

 leasingkontrakten har bestemt, at brændstoffet skal anvendes i den af  

 selskabet  

 leasede bil.
 Endvidere følger det af  

 tillægget til de almindelige vilkår for billeasing hos selskabet, at der kun  

 er  

 to typer af benzin, som kan tankes og betales for via leasingaftalen.
Desuden er det anført, at  

 selskabet har indgået en aftale med C om, at C skal levere brændstof til  

 selskabet til en aftalt pris.
En pris der kun er opnåelig i kraft af, at det  

 er  

 selskabet, der indgår en samlet aftale med C.
Prisen er således ikke opnåelig  

 for den enkelte leasingtager.
C er forpligtet til at levere brændstof til  

 selskabet og ikke til den enkelte leasingtager, der alene påfylder  

 brændstoffet  

 på bilen i forbindelse med kørsel.
Det er således selskabet, der i kraft af  

 aftalen med C har retten til at råde over brændstoffet som en ejer.
Selskabet er endvidere  

 berettiget til at anvende brændstof indkøbt hos C til et hvilket som helst  

 formål  

 herunder at viderelevere dette som en del af en leasingydelse til  

 leasingtagere.
Den omstændighed at leasingtager tanker bilen op ændrer ikke  

 ved  

 det faktum, at selskabet i kraft af aftalen med C har retten til at råde over  

 brændstoffet.
Til støtte for synspunktet om  

 at selskabet vedrørende brændstoffet ikke leverer en momsfri kreditydelse til  

 leasingtager, er der henvist til, at Skatteministeren den 11. oktober 2006 i  

 et  

 svar til folketingets skatteudvalg har udtalt sig om en leasingordning  

 vedrørende leasing af busser i Tyskland.
Ordningen fungerer efter samme  

 princip  

 som for leasing af biler.
Skatteministeren konkluderer heri, at  

 leasingordningen er lovlig, og at en ændring kun kan gennemføres ved at  

 flytte  

 leveringsstedet for leasingydelser til forbrugslandet.
Dette vil sige som  

 udgangspunkt til det land, hvor leasingtager bruger køretøjet.
 Danske leasingselskaber  

 bliver ikke anset for at levere en kredit til leasingtagere i relation til  

 brændstofforbrug.
 Grundlæggende ens  

 leasingaftaler bør behandles ens i momsmæssig henseende.
Brændstoffet er en  

 integreret del af leasingydelsen Det følger af direktivets  

 artikel 9, stk. 1, at leveringsstedet er Tyskland for selskabets leasing af  

 biler  

 til danske selskaber.
Leasingydelsen er derfor momspligtig i Tyskland og  

 fakturaen udstedes med tysk moms.
Til støtte for synspunktet om  

 at brændstoffet er en integreret del af leasingydelsen, har repræsentanten anført, at  

 selskabet har opgjort leasingydelsen på grundlag af en række forhold,  

 herunder:
Bilens restværdi Krav til forrentning af  

 investeringen Udgifter til dæk, vask,  

 brændstof, reparation og vedligeholdelse Prissætningen af  

 leasingydelsen er sket med udgangspunkt i en prissætning af de enkelte  

 delelementer.  

 Det er således ikke muligt at udskille enkeltdele af leasingydelsen, da de er  

 en integreret del af leasingydelsen.
Den omstændighed at leasingtager selv  

 påfylder brændstof på bilen er kun en praktisk foranstaltning, der er  

 nødvendig  

 for, at selskabet kan levere den aftalte leasingydelse til leasingtager.
En  

 foranstaltning, der kan sammenlignes med det tilfælde, at bilen går i stykker  

 eller skal til service, hvor leasingtager kører bilen på værkstedet.  

 Reparationen sker her ligeledes for selskabets regning og risiko.
Den aftalte leasingydelse  

 indeholder betaling for brændstof til kørsel af 30.000 km uden mulighed for  

 regulering efter det faktiske benzinforbrug, så længe leasingtager ikke kører  

 længere end de aftalte 30.000 km.
Kører leasingtager mere end dette, er  

 selskabet berettiget til at kræve regulering.
Der sker ikke regulering af den  

 betalte leasingafgift til gunst for leasingtager, hvis denne kører mindre end  

 de 30.000 km.
Dette forhold viser, at  

 brændstofforbruget er en del af den samlede leasingydelse, som selskabet  

 leverer til leasingtager.
Ydelsen inkluderer benzinforbrug til kørsel op til  

 30.000 km.
Dette står i modsætning til Auto Lease, hvor leasingtager betalte  

 for det faktiske brændstofforbrug til leasinggiver.
Den forudbetaling, som  

 leasingtager foretog til Auto Lease, blev reguleret på baggrund af det  

 faktiske  

 forbrug ved årets udgang jf.
Auto Lease dommens præmis 12. Auto Lease modtog  

 således betaling for det faktiske benzinforbrug, der følgelig også var  

 afhængig  

 af det kørte antal kilometer.
Repræsentanten har i denne forbindelse påpeget,  

 at i Auto Lease tilfældet ville leasingtager - modsat tilfældet i den  

 verserende sag - ikke betale for benzinudgifter overhovedet, såfremt det  

 pågældende  

 køretøj hypotetisk ikke blev brugt.
Leasingtager i relation til selskabet  

 betaler for en samlet udgift til 30.000 km inklusive brændstof.
Selskabet har hele tiden  

 anskuet leasingvirksomheden som en samlet helhed og ydelse.
Der eksisterer  

 derfor ikke nogen underregnskaber for de enkelte dele af selskabets  

 leasingydelser.
 Endvidere er det anført, at  

 de tyske myndigheder har vurderet leasingarrangementet i Transfer Pricing  

 øjemed og vurderet, at leasingarrangementet finder sted på armslængdevilkår.
Desuden kan det udledes af  

 Fleggaard-dommens præmisser, at selskabets leasingaftaler - i modsætning til  

 Auto Lease og landsrettens dom - indebærer levering af en samlet  

 billeasingydelse til leasingtagerne med brændstof som en integreret del af  

 leasingaftalen.
I modsætning til landsretsdommen har selskabet således  

 risikoen  

 for mængden af brændstofforbruget, da der ikke er identitet mellem den mængde  

 brændstof leasingtager forbruger og den mængde, der er indregnet i  

 leasingaftalen.
Vedrørende mindretallets  

 præmisser er det anført, at man ud fra disse modsætningsvis kan udlede, at  

 resultatet vedrørende leveringsstedet havde været anderledes, hvis der, som  

 det  

 er tilfældet med selskabet, ikke havde været mulighed for at udskille  

 brændstofleverancen fra leasingydelsen.
Selskabets ydelser er en samlet  

 billeasingydelse, hvor selskabet påtager sig risikoen for de delelementer,  

 der  

 er nødvendige for at opfylde aftalen.
Brændstoffet er således en integreret  

 del  

 af leasingaftalen, der ikke kan udskilles.
Endvidere har repræsentanten  

 anført, at leasingaftalerne kan sammenlignes med udlejning af fast ejendom,  

 hvor der f.eks. indgår levering af elektricitet og vand.
Udgifterne hertil  

 kan  

 behandles enten som en del af den fastsatte leje uden mulighed for regulering  

 eller indgå som en del af den fastsatte leje, men med mulighed for regulering  

 af lejen ved ændringer i pris og forbrug.
I ovennævnte tilfælde vil  

 levering af vand og elektricitet efter praksis blive anset for en integreret  

 del af lejemålet og vil i momsmæssig henseende blive behandlet på samme vis  

 som  

 lejebetalingen.
Ingen del af lejebetalingen vil blive anset for at vedrøre  

 finansiel virksomhed.
Landsskatterettens bemærkninger og begrundelse Ved levering af et gode  

 forstås i følge 6. momsdirektivs artikel 5, stk. 1, overdragelse af retten  

 til  

 som ejer at råde over et materielt gode.
 Af momslovens § 4, stk. 1, 2  

 pkt., fremgår, at der ved levering af en vare forstås retten til som ejer at  

 råde over et materielt gode.
 Efter momslovens § 13, stk.  

 1, nr. 11, litra a, er finansielle aktiviteter i form af långivning og  

 formidling  

 af lån samt långivers forvaltning af egne udlån fritaget fra afgift.
 Momslovens § 37, stk. 1, har  

 følgende ordlyd:
§ 37. Registrerede virksomheder kan ved  

 opgørelsen af afgiftstilsvaret som indgående afgift, jf. § 56,  

 stk. 3, fradrage afgiften efter denne lov for virksomhedens indkøb m.v.  

 af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13, herunder  

 leverancer udført i udlandet, jf. dog stk. 5. Sjette  

 momsdirektivs artikel 5, stk. 1, definerer levering af et gode som  

 overdragelse  

 af retten til som ejer at råde over et materielt gode.
Det fremgår af  

 EF-domstolens faste praksis, herunder Auto Lease-dommens præmis 32, at retten  

 til som ejer at råde over et materielt gode ikke er at forveksle med den  

 juridiske ejendomsret hertil.
Begrebet omfatter enhver form for overdragelse  

 af  

 et materielt gode, foretaget af en person, som bemyndiger en anden person til  

 faktisk at råde over godet, som om den pågældende var ejer af dette.
 Ved vurderingen af om  

 tankstationerne har overdraget retten til som ejer at råde over brændstoffet  

 til leasingtager eller leasinggiver, skal der ifølge Auto Lease-dommens  

 præmis  

 33 foretages en samlet konkret vurdering af, hvem af disse to der  

 hovedsagligt  

 har fået overdraget denne ret.
Landsskatteretten finder på  

 baggrund af den fremlagte leasingaftale, at det er leasingtager, der i  

 leasingperioden  

 må anses for at have fået overdraget den faktiske råderet som en ejer over  

 brændstoffet.
Der er herved hovedsageligt lagt vægt på, at leasingtager reelt  

 har fri adgang til at påfylde brændstof på motorkøretøjet, selv hvis det  

 skønnede årlige kilometerantal skulle blive overskredet.
Således medfører  

 kørsel udover 30.000 km årligt alene et krav om betaling for overskydende  

 kilometer.  

 Endvidere er det leasingtager, der indenfor lejemålets tidsmæssige  

 udstrækning  

 bestemmer tidspunktet for påfyldning af brændstof på køretøjet.
Leverancen  

 sker  

 da direkte fra tankstationerne ved anvendelse af et at leasinggiver udleveret  

 købekort.
At leasingtager ved påfyldning af brændstof skal anvende enten 95-  

 eller 98 oktan blyfri er ikke en reel indskrænkning af den faktiske råderet,  

 idet påfyldning af en anden type brændstof må antages at kunne beskadige det  

 leasede motorkøretøj.
Endvidere finder retten, at  

 det ikke er det klagende selskab, der hovedsageligt i økonomisk henseende i  

 leasingperioden råder over brændstoffet som en ejer.
Der er herved lagt vægt  

 på, at omkostninger til brændstof er indeholdt i leasingydelsen ud fra det  

 skønnede kilometerantal.
Overskrides dette kilometerantal, betaler  

 leasingtager  

 ligeledes en ydelse for dette brændstofforbrug.
Endvidere er det tillagt  

 vægt,  

 at selskabet ifølge aftalegrundlaget er berettiget til at foretage regulering  

 af alle betalinger i henhold til leasingaftalen, hvis benzinindkøbsprisen  

 stiger med mere end 5 %. Heroverfor kan det forhold, at selskabet bærer en  

 risiko for uøkonomisk kørsel indenfor rammen af 30.000 årlige kilometer ikke  

 føre til et andet resultat.
Denne risiko må anses for at være indkalkuleret  

 ved  

 fastsættelsen af enhedsprisen for brændstoffet og den samlede leasingydelse.  

 Der er i den forbindelse yderligere henset til, at der ikke ifølge aftalen  

 skal  

 ske tilbagebetaling til leasingtager, i det omfang dennes brændstofforbrug  

 ligger under det i aftalen beregnede normforbrug.
 På denne baggrund finder  

 Landsskatteretten efter en samlet vurdering, at overdragelse af retten til  

 som  

 en ejer at råde over brændstoffet hovedsageligt er blevet overdraget fra  

 benzinstationerne til leasingtager.
Af aftalegrundlaget følger,  

 at leasingafgiften forfalder månedsvis bagud.
Derfor leverer selskabet i  

 relation til brændstoffet en kreditydelse til leasingtager omfattet af  

 momslovens § 13, stk. 1, nr. 11, litra a, som ikke er fradragsberettiget, jf.  

 momslovens § 37, stk. 1, modsætningsvis.
Med disse bemærkninger  

 stadfæstes regionens afgørelse.
Dette er tiltrådt af SKAT.
