Betænkning afgivet af Kommunaludvalget den 8. maj 2003 Betænkning over Forslag til lov om  

 ændring af lov om kommunal udligning og generelle tilskud til kommuner og  

 amtskommuner, lov om beskatning til kommunerne af faste ejendomme og lov om  

 social service (Indførelse af udligningstillæg, omlægning af  

 refusionsordningen vedrørende grundtakstmodellen og  

  

 andre justeringer i kommunernes finansiering) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 13. marts 2003 og var til 1.  

 behandling den 25. marts 2003. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 7. marts 2003 dette  

 udkast til udvalget, jf. alm. del  bilag 191. Den 21. marts 2003 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Spørgsmål Udvalget har stillet 26 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S) vil stemme hverken for eller imod lovforslaget ved 3.  

 behandling.
Mindretallet understreger, at regeringen i aftalen med  

 kommunerne for 2003 lovede at gennemføre en udligningsreform fra 2004. Dette  

 tilsagn er regeringen løbet fra og har i stedet fremsat dette lovforslag,  

 hvis  

 hovedindhold alene er at forlænge forskellige midlertidige  

 overgangsordninger,  

 som ellers ville ophøre ved udgangen af 2003. Endvidere lægges der op til at  

 fortsætte med en støtte til vanskeligt stillede kommuner på stort set det  

 samme  

 niveau som i 2004. Alt i alt en cementering af de regler, som gælder i 2003,  

 og  

 som har givet et meget stort antal kommuner store  ja for en gruppe  

 kommuner  

 næsten uoverstigelige  problemer.
Eksempelvis viser budgetterne for  

 2003, at  

 100 kommuner har oplevet negativ vækst på de borgervendte serviceområder, som  

 det fremgik i forbindelse med formandens beretning ved Kommunernes  

 Landsforenings delegeretmøde for små to måneder siden.
På en række områder indeholder lovforslaget endog fremtidige  

 forringelser i forhold til situationen for 2003. Det gælder eksempelvis  

 puljen  

 til vanskeligt stillede kommuner, hvor regeringen inddrager det statstilskud  

 på  

 100 mio. kr., som blev aftalt for 2003, for i stedet at modregne beløbet i  

 bloktilskuddet til kommunerne.
Derudover gennemføres en fastfrysning af  

 fordelingen af de ca. 5,5 mia. kr. under grundtakstmodellen på et historisk  

 grundlag.
Det betyder, at kommuner, som kommer til at opleve stigende  

 udgifter,  

 ikke vil blive kompenseret.
Omvendt vil kommuner, som får faldende udgifter,  

 blive overkompenseret.
Derfor risikerer fastfrysningen af fordelingen på et  

 historisk grundlag yderligere at bidrage til de økonomiske uligheder mellem  

 kommunerne.
De kommuner, som rammes af ændringerne, vil blive tvunget til nye  

 nedskæringer i servicen over for borgerne.
Hele situationen for kommunerne forværres herudover generelt af  

 den endnu snævrere økonomiske ramme, som regeringen har udmeldt efter sit  

 skatteudspil.
I realiteten har regeringen næsten halveret den økonomiske  

 ramme  

 for kommunerne i forhold til tidligere løfter, hvor målsætningen var en vækst  

 på 1 pct. og med et tillæg for en ubrugt ramme for 2003 på 0,3 pct.  

 Regeringens  

 udmeldinger efter skatteaftalen betyder derfor reelt en nedsættelse af  

 vækstrammen  

 for 2004 fra 1,3 pct. til nu kun 0,7 pct.
Når dertil lægges skattestoppet,  

 som  

 reelt forhindrer hårdt trængte kommuner i at skaffe merindtægter, kan man  

 frygte, at beskæringerne i den borgervendte service kan blive meget dramatisk  

 for 2004 i et stort antal kommuner.
 Socialdemokratiet har gentagne gange forsøgt at samle et  

 flertal, som kan tvinge regeringen til at leve op til sit løfte om en  

 udligningsreform for 2004. Desværre må vi konstatere, at det ikke er  

 lykkedes,  

 da Dansk Folkeparti utvetydigt har støttet regeringen i dens løftebrud over  

 for  

 kommunerne.
På den baggrund ser Socialdemokratiet ikke andre muligheder end  

 at stemme hverken for eller imod lovforslaget for ikke at forhindre lovens  

 vedtagelse.
Det skyldes, at en forkastelse af dette lovforslag vil være endnu  

 værre for kommunerne, da en række af de overgangsordninger, som forlænges med  

 lovforslaget, ellers vil ophøre helt med udgangen af 2003. På den anden side  

 vil Socialdemokratiet ikke gennem sin stemmeafgivning medvirke til de  

 forringelser, som lovforslaget indeholder, og gøre sig medskyldig i  

 regeringens  

 løftebrud over for kommunerne.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Enhedslisten kan ikke støtte lovforslaget, fordi det betyder, at  

 staten nedbringer sit bidrag til finansieringen med 161 mio. kr.
Desuden  

 finder  

 partiet, at det er en vanskeligt gennemskuelig lappeløsning på nogle stigende  

 økonomiske uligheder, som mange kommuner slås med, og at kommunerne og  

 Kommunernes Landsforeningen er i deres gode ret, når de taler om aftalebrud  

 fra  

 regeringens side.
Også finansieringsudvalget anbefalede, da man i 1999 vedtog  

 et overgangstilskud til udsatte kommuner, at man samtidig med revisionen 4 år  

 senere  og det er nu   

 »vurderer, om  

 der er grundlag for at ændre den generelle udgiftsbehovsudligning som følge  

 af  

 de øgede kommunale udgifter til førtidspension  

 «  

 (citat fra bemærkningerne til lov nr. 1099 af 29. december 1999, her citeret  

 fra  

    

 Kommunaludvalgets alm. del  bilag  

 164, side 33 i indeværende folketingsår). At der nu i stedet laves en  

 lappeløsning, som ikke vil fungere retfærdigt, ses blandt andet af, at de  

 tildelingskriterier, der anvendes, er historiske data, f.eks. antallet af  

 elever i vidtgående specialundervisning i 1998. Disse elever kan jo for  

 længst  

 være færdige med uddannelsen eller ude af støttebehovet, eller de kan være  

 flyttet til en anden kommune, men tilskuddet fortsætter.
 Omvendt må andre kommuner undvære tilskud til elever i  

 vidtgående specialundervisning, fordi de ingen havde i 1998.
Enhedslisten er kort sagt enig med kommunerne i, at der hurtigst  

 muligt skal laves en grundlæggende reform af udligningssystemet, og finder,  

 at  

 nedsættelsen af Strukturkommissionen er et påskud for udskydelse.
Der skal  

 udlignes bedre mellem kommuner og amter, uanset hvor store eller små, de er,  

 eller hvilke offentlige opgaver, de tildeles.
En af Enhedslistens store bekymringer er, at det nuværende  

 system ikke kommer de kommuner til hjælp, som har en stor andel af borgere på  

 indkomstoverførsler, og at disse kommuner griber til kassetænkning frem for  

 at  

 koncentrere sig om, hvad der er den bedste løsning for borgerne med  

 støttebehov.
Da indkomstoverførslerne er individuelle rettigheder, som  

 kommunerne ikke kan og bør graduere, finder Enhedslisten, at staten bør  

 betale  

 eller refundere den fulde overførsel.
Derfor har Enhedslisten fremsat  

 beslutningsforslag nr.
B 100 om fuld statsrefusion af overførselsindkomster.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Thor Gunnar Kofoed (V)  

    

 Gudrun Laub (V)  

    

 Ester Larsen (V)  

    

 Marianne Pedersen (V)  

  

  nfmd.  

  

    

 Jens Vibjerg (V)  

    

 Uno Larsson (DF)  

    

 Poul Nødgaard (DF)  

  

  fmd.  

  

    

 Knud Erik Kirkegaard (KF)  

    

 Helle Sjelle (KF)  

    

 Arne Toft (S)  

    

 Inger Bierbaum (S)  

    

 Jørn Pedersen (S)  

    

 Karen J.
Klint (S)  

    

 Ole Stavad (S)  

    

 Kristen Touborg (SF)  

    

 Marianne Jelved (RV)  

    

 Line Barfod (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 187 Bilagsnr.
