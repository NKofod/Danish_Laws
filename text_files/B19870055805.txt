 I henhold til § 2 stk.2 og § 8 i lov nr. 207 af 22. maj 1985 om Danmarks  

 Biblioteksskole samt § 6 stk. 2 i bekendtgørelse nr. 496 af 11. oktober 1985  

 om Danmarks Biblioteksskoles virksomhed fastsættes følgende bestemmelser:
 § 1.  Adgang til uddannelsen har  

 Forskningsbibliotekarer, Dokumentalister og andre med en videregående  

 uddannelse, der er ansat ved en BDI-institution eller er ansat med  

 tilsvarende funktioner i en anden offentlig institution, organisation eller  

 privat virksomhed.
 Stk. 2.  Rektor kan efter høring i det Rådgivende  

 Uddannelsesnævn dispensere fra de nævnte adgangsbetingelser.
Stk. 3.  I tilfælde af overtegning kan rektor efter  

 høring i det Rådgivende Uddannelsesnævn foretage en udvælgelse blandt de  

 kvalificerede ansøgere.
Afviste har fortrinsret til det næstfølgende  

 uddannelsesforløb.
 § 2.  Ansøgning om optagelse på FoD-uddannelsen  

 indsendes til Danmarks Biblioteksskole gennem ansøgerens ansættelsessted  

 inden en af skolen nærmere fastsat frist, bilagt oplysning om uddannelse,  

 ansættelsesforhold, funktioner og arbejdsopgaver efter skolens nærmere  

 anvisning.
§ 3.  Undervisningen omfatter ca. 400 timer normalt  

 fordelt over 2-4 perioder i hvert af 2 på hinanden følgende semestre.
I  

 uddannelsen indgår som et obligatorisk led 1-2 studierejser til danske og  

 udenlandske biblioteker, dokumentations- og informationscentre m.v.  

 Betalingen herfor påhviler den studerendes ansættelsessted.
Stk. 2.  Gennemførelse af uddannelsen forudsætter  

 regelmæssig deltagelse.
Skolen vurderer, hvornår der foreligger fravær af et  

 sådant omfang, at uddannelsen ikke anses for at være gennemført.
Meddelelse  

 herom gives ansættelsesstedet.
Stk. 3.  Der forlanges udarbejdet en større eller 2-3  

 mindre specialopgaver, hvis emne(r) vælges inden for BDI-området.
Nærmere  

 retningslinier for specialopgaver fastsættes af rektor efter høring i det  

 Rådgivende Uddannelsesnævn.
Ved bedømmelsen af opgaverne medvirker den af den  

 daglige uddannelsesleder udpegede faglærer og en beskikket censor, jf.  

 bekendtgørelse om censorvirksomhed og klager over bedømmelser af  

 eksaminationer ved Danmarks Biblioteksskole.
Opgaverne bedømmes godkendt  

 eller ikke godkendt.
 Stk. 4.  Specialopgaven kan udarbejdes som gruppeopgave  

 efter aftale med uddannelseslederen.
 § 4.  Uddannelsen er et studium, hvor undervisningen  

 har form af forelæsninger, øvelser, seminarer og studiebesøg i henhold til  

 den til enhver tid gældende studieplan, hvori beskrives uddannelsens  

 organisation, fagmål, indhold og tilrettelæggelse.
 Stk. 2.  Undervisningen kan indeholde valgfrie linie- og  

 niveaudelte elementer efter behov.
§ 5.  Bevis for gennemført FoD-uddannelse udstedes af  

 rektor, når specialopgaven(erne) er bedømt godtkendt.
Specialopgaven(erne)  

 skal være afleveret 1/2 år efter afslutning af sidste undervisningsperiode.
 § 6.  Bekendtgørelsen træder i kraft den 1. september  

 1987.
 Stk. 2.  Bekendtgørelse nr. 461 af 18. september 1969 om  

 studieordningen ved Danmarks Biblioteksskole, sektion II, linien for  

 forskningsbibliotekarer, ophæves.
Ministeriet for Kulturelle Anliggender, den 21. august 1987 P.M.V.
