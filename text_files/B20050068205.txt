Bekendtgørelse  

 om beskyttelse mod udsættelse for vibrationer i forbindelse med arbejdet  

1) I henhold til § 39, § 43, § 46, § 63,  

 § 73 og § 84 i lov om arbejdsmiljø, jf. lovbekendtgørelse nr. 268  

 af  

 18. marts 2005, fastsættes:
Kapitel 1 Område og definitioner § 1.  

  

 Denne bekendtgørelse omfatter arbejde, som udføres for en arbejdsgiver, hvor  

 den ansatte udsættes, eller kan udsættes, for vibrationer i forbindelse med  

 arbejdet.
 Stk. 2.  

  

 For  

 hånd-arm vibrationer gælder § 8, stk. 1, dog også for arbejde, der ikke  

 udføres  

 for en arbejdsgiver.
 Stk. 3.  

  

 Forpligtelserne efter denne bekendtgørelse påhviler arbejdsgivere,  

 virksomhedsledere, arbejdsledere og øvrige ansatte, leverandører,  

 projekterende, reparatører m.fl. efter arbejdsmiljølovens almindelige regler.
 Stk. 4.  

  

 Bekendtgørelsen  

 indeholder supplerende regler til bekendtgørelsen om arbejdets udførelse og  

 bekendtgørelsen om indretning af tekniske hjælpemidler.
 § 2.  

  

 Ved  

 anvendelse af bestemmelserne i denne bekendtgørelse skal følgende  

 definitioner  

 lægges til grund:
1)  

 	  

  

 Daglig vibrationsbelastning  

  

 A(8):  

 Det tidsvægtede gennemsnit af  

 vibrationernes styrke og varighed over en referenceperiode på 8 timer.
Se  

 bilag  

 1 og 2.
 2)  

 	  

  

 Hånd-arm vibrationer  

  

 :  

 Vibrationer, der overføres fra tekniske hjælpemidler, som holdes, styres  

 eller  

 støttes af hånd eller arm, og som medfører risiko for den ansattes sundhed og  

 sikkerhed, navnlig skader på kar, knogler, led, nerver eller muskler.
 3)  

 	  

  

 Helkropsvibrationer  

  

 :  

 Vibrationer, der overføres til hele kroppen, og som medfører risiko for den  

 ansattes sundhed og sikkerhed, navnlig lidelser i lænderyggen og skader på  

 rygsøjlen.
 4)  

 	  

  

 Aktionsværdi  

  

 :  

 Værdi af daglig vibrationsbelastning, A(8), som medfører krav om  

 foranstaltninger,  

 hvis den overskrides.
5)  

  

 	  

 Grænseværdi.
Værdi af daglig vibrationsbelastning, A(8), som  

 under ingen omstændigheder må overskrides.
Kapitel 2 Almindelige bestemmelser § 3.  

  

 Aktionsværdier  

 og grænseværdier:
 Stk. 1.  

  

 Hånd-arm  

 vibrationer:
 1)  

 	  

 Aktionsværdien for den daglige vibrationsbelastning i en  

 referenceperiode på 8 timer fastsættes til 2,5 m/s2. Den ansattes  

 belastning for hånd-arm vibrationer  

 vurderes eller måles på grundlag af bestemmelserne i bilag 1.
 2)  

 	  

 Grænseværdien for den daglige vibrationsbelastning i en  

 referenceperiode på 8 timer fastsættes til 5,0 m/s2. Den ansattes  

 belastning for hånd-arm vibrationer  

 vurderes eller måles på grundlag af bestemmelserne i bilag 1.
 Stk. 2.  

  

 Helkropsvibrationer:
 1)  

 	  

 Aktionsværdien for den daglige vibrationsbelastning i en  

 referenceperiode på 8 timer fastsættes til 0,5 m/s2. Den ansattes  

 belastning for helkropsvibrationer vurderes eller måles på grundlag af  

 bestemmelserne i bilag 2.
 2)  

 	  

 Grænseværdien for den daglige vibrationsbelastning i en  

 referenceperiode på 8 timer fastsættes til 1,15 m/s2. Den ansattes  

 belastning for helkropsvibrationer vurderes eller måles på grundlag af  

 bestemmelserne i bilag 2.
Kapitel 3 Arbejdsgiverens pligter § 4.  

  

 Arbejdet  

 skal planlægges, tilrettelægges og udføres således, at risici som følge af  

 vibrationer fjernes ved, at vibrationerne begrænses ved kilden eller sænkes  

 til  

 det lavest mulige niveau efter principperne for forebyggelse i bilag 1 i  

 bekendtgørelsen om arbejdets udførelse.
Der skal i den forbindelse tages  

 hensyn  

 til den teknologiske udvikling og mulighederne for at minimere vibrationer.
 § 5.  

  

 Hvis  

 arbejdsgiveren vurderer, at den ansatte udsættes for risici som følge af  

 vibrationer, skal arbejdspladsvurderingen, jf. kapitel 2a i bekendtgørelse om  

 arbejdets udførelse, tillige indeholde en vurdering af den daglige  

 vibrationsbelastning.  

 Vibrationsbelastningen vurderes gennem observation af den konkrete  

 arbejdsmetode og på baggrund af oplysninger, bl.a. fra leverandører, om det  

 tekniske hjælpemiddels vibrationsstyrke under de givne arbejdsforhold.
 Stk. 2.  

  

 I det  

 omfang, det er nødvendigt for at klarlægge belastningsforholdene, udføres  

 målinger.
 § 6.  

  

 Hvis  

 den ansatte kan udsættes for risici som følge af vibrationer, skal der ved  

 udarbejdelsen af arbejdspladsvurderingen særligt tages hensyn til:
 1)  

 	  

 Eksponeringens styrke, type og varighed, herunder  

 belastningen fra gentagne stød eller gentagne ensartede perioder af  

 vibrationer  

 afbrudt af intervaller, hvor vibrationerne ophører eller ændres tydeligt i  

 styrke eller karakter.
 2)  

 	  

 Aktionsværdien og grænseværdien for vibrationsbelastning,  

 som fastsat i § 3.
 3)  

 	  

 Negative effekter på sundhed og sikkerhed for ansatte, som  

 kan være særligt følsomme for vibrationer, fx gravide.
 4)  

 	  

 Eventuel indirekte effekt af vibrationer på arbejdspladsen  

 eller det tekniske hjælpemiddel, navnlig korrekt betjening af  

 kontrolanordninger eller aflæsning af instrumenter, påvirkning af strukturers  

 stabilitet eller sammenføjningers holdbarhed.
 5)  

 	  

 Oplysninger fra leverandørerne af tekniske hjælpemidler i  

 henhold til de relevante EF-direktiver.
 6)  

 	  

 Muligheden for at  

 anvende andet udstyr, som er udformet med henblik på at nedbringe  

 eksponeringen  

 for mekaniske vibrationer.
 7)  

 	  

 Eksponering for helkropsvibrationer efter arbejdstidens  

 ophør, der foregår på arbejdsgiverens ansvar.
 8)  

 	  

 Særlige arbejdsforhold, fx arbejde i lave temperaturer.
 9)  

 	  

 De resultater af arbejdsmedicinske undersøgelser, der giver  

 anledning til nye foranstaltninger, jf. § 10.
 Stk. 2.  

  

 En  

 arbejdspladsvurdering kan omfatte arbejdsgiverens begrundelse for, at art og  

 omfang af risikoen i forbindelse med vibrationer gør en yderligere detaljeret  

 arbejdspladsvurdering unødvendig.
§ 7.  

  

 Hvis  

 den daglige vibrationsbelastning, jf. § 5, overstiger nogen af  

 aktionsværdierne i § 3  

,  

  

 skal  

 arbejdsgiveren undersøge årsagen, og arbejdsgiveren skal planlægge og træffe  

 tekniske og organisatoriske foranstaltninger således, at udsættelsen for  

 vibrationer og de dermed forbundne risici begrænses mest muligt.
Ved valg af  

 foranstaltninger skal følgende tillægges særlig opmærksomhed:
 1)  

 	  

 Alternative arbejdsmetoder.
 2)  

 	  

 Udformning og placering af arbejdspladser.
 3)  

 	  

 Valg af passende tekniske hjælpemidler med et godt  

 ergonomisk design og det lavest mulige vibrationsniveau under hensyn til det  

 arbejde, der skal udføres.
 4)  

 	  

 Begrænsning af eksponeringens varighed og styrke.
 5)  

 	  

 Passende arbejdstider med tilstrækkelige pauser.
 6)  

 	  

 Udstyr, som nedsætter risikoen for skader forårsaget af  

 vibrationer, navnlig sæder, der effektivt opfanger helkropsvibrationer, og  

 håndtag, der dæmper hånd-arm-vibrationer.
 7)  

 	  

 Planer for vedligeholdelse af arbejdsudstyr, arbejdspladser  

 og arbejdssteder.
 8)  

 	  

 Relevant information, instruktion og oplæring, så tekniske  

 hjælpemidler anvendes korrekt og på en sikker måde, og således at  

 vibrationsbelastningen nedbringes mest muligt.
 9)  

 	  

 Udlevering af arbejdstøj til udsatte ansatte, således at de  

 beskyttes mod kulde og fugt.
 § 8.  

  

 Den,  

 der udfører arbejde må under ingen omstændigheder udsættes for en påvirkning,  

 der overskrider grænseværdierne i § 3.
Stk. 2.  

  

 overskrides  

 grænseværdierne i § 3, skal arbejdsgiveren straks 1)  

 	  

 træffe foranstaltninger, der bringer værdierne under  

 grænseværdierne i § 3, 2)  

 	  

 påvise årsagerne til, at grænseværdien blev overskredet, og 3)  

 	  

 tage organisatoriske og tekniske forholdsregler til sikring  

 af, at overskridelsen ikke gentages.
 § 9.  

  

 Arbejdsgiveren skal sørge for, at de ansatte oplæres og instrueres i,  

 hvorledes  

 arbejde, hvor den ansatte udsættes for vibrationer, skal udføres sikkerheds-  

 og  

 sundhedsmæssigt fuldt forsvarligt.
 Stk. 2.  

  

 Ved  

 oplæring og instruktion af arbejdstageren skal der navnlig tages hensyn til  

 følgende:
 1)  

 	  

 Foranstaltninger, der træffes i henhold til denne  

 bekendtgørelse for at fjerne risikoen for vibrationer eller nedbringe den til  

 et minimum.
 2)  

 	  

 Resultaterne af de gennemførte arbejdspladsvurderinger, jf.  

 §§ 4-6.
 3)  

 	  

 Arbejdsmetoder, som kan minimere belastningen af  

 vibrationer mest muligt.
 4)  

 	  

 De aktions- og grænseværdier som er fastsat i § 3.
 5)  

 	  

 Hvordan tegn på arbejdsbetingede lidelser og arbejdsulykker  

 skal opdages og anmeldes.
 6)  

 	  

 Under hvilke betingelser arbejdstageren har ret til  

 arbejdsmedicinske undersøgelser.
Arbejdsmedicinske undersøgelser § 10.  

  

 Når arbejdspladsvurderingen i henhold til §§ 4-6 viser, at der er fare  

 for  

 den ansattes helbred, skal der gives den pågældende adgang til  

 arbejdsmedicinsk  

 undersøgelse efter reglerne herfor i bekendtgørelsen om arbejdsmedicinske  

 undersøgelser  

 efter lov om arbejdsmiljø, hvis:
1)  

 	  

 påvirkningen er af en sådan art, at en identificerbar  

 sygdom eller forringelse af helbredet kan sættes i forbindelse med  

 udsættelsen, 2)  

 	  

 det er sandsynligt, at sygdommen eller virkningen kan opstå  

 under de særlige forhold den ansatte arbejder under, og 3)  

 	  

 der foreligger effektive teknikker til påvisning af  

 indikationer på sygdommen eller virkningen.
 § 11.  

  

 Arbejdstilsynet gør virksomheden bekendt med, hvorvidt resultaterne af den  

 arbejdsmedicinske undersøgelse giver anledning til nye foranstaltninger,  

 herunder ajourføring af arbejdspladsvurderingen, løbende helbredsundersøgelse  

 for de ansatte samt foranstaltninger i forbindelse med arbejdets planlægning  

 og  

 tilrettelæggelse.
 Stk. 2.  

  

 Der  

 henvises i øvrigt til bekendtgørelsen om arbejdsmedicinske undersøgelser  

 efter  

 lov om arbejdsmiljø.
Kapitel 4 Dispensation og klage § 12.  

  

 Direktøren  

 for Arbejdstilsynet kan, hvor særlige forhold foreligger, tillade afvigelser  

 fra bestemmelserne i denne bekendtgørelse, når det skønnes rimeligt og fuldt  

 forsvarligt og i det omfang det er foreneligt med direktiv 2002/44/EF af 25.  

 juni 2002 om minimumsforskrifter for sikkerhed og sundhed i forbindelse med  

 arbejdstagernes eksponering for risici på grund af fysiske agenser  

 (vibrationer).
 § 13.  

  

 Arbejdstilsynets afgørelser efter bekendtgørelsen kan påklages efter lov om  

 arbejdsmiljø, § 81.
Kapitel 5 Straf § 14.  

  

 Medmindre  

 højere straf er forskyldt efter lov om arbejdsmiljø eller anden lovgivning,  

 straffes med bøde eller hæfte den, der 1)  

 	  

 overtræder §§ 4-10, 2)  

 	  

 ikke efterkommer påbud eller forbud, der er meddelt i  

 henhold til bekendtgørelsen, eller 3)  

 	  

 tilsidesætter vilkår for tilladelser i henhold til  

 bekendtgørelsen.
 Stk. 2.  

  

 For  

 overtrædelse af §§ 4-10 kan der pålægges en arbejdsgiver bødeansvar,  

 selv  

 om overtrædelsen ikke kan tilregnes pågældende som forsætlig eller uagtsom.  

 For  

 bødeansvaret fastsættes ingen forvandlingsstraf.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 6 Ikrafttrædelses- og overgangsbestemmelser § 15.  

  

 Denne  

 bekendtgørelse træder i kraft den 6. juli 2005.
Stk. 2.  

  

 Bestemmelserne i § 8 finder først anvendelse efter den 6. juli 2010, for  

 så vidt angår anvendelse af tekniske hjælpemidler, der 1)  

 	  

 blev stillet til arbejdstagernes rådighed før den 6. juli  

 2007, og 2)  

 	  

 ikke under hensyn til de seneste tekniske fremskridt eller  

 de organisatoriske foranstaltninger kan overholde grænseværdierne for  

 eksponering i § 3.
Stk. 3.  

  

 Bestemmelsen  

 i § 8 finder først anvendelse efter den 6. juli 2014, for så vidt angår  

 tekniske hjælpemidler, der 1)  

 	  

 blev stillet til arbejdstagernes rådighed før den 6. juli  

 2007, 2)  

 	  

 anvendes i landbrugs- og skovbrugssektoren, og 3)  

 	  

 ikke under hensyn til de seneste tekniske fremskridt eller  

 de organisatoriske foranstaltninger kan overholde grænseværdierne for  

 eksponering i § 3.
Arbejdstilsynet, den 30. juni 2005 Jens Jensen /Charlotte Skjoldager Bilag 1 Hånd-arm vibrationer Måling og vurdering af hånd-arm vibrationer foretages i  

 henhold til kapitel 4 og 5 og Annex A i ISO standard 5349-1 (2001) og ISO  

 standard 5349-2 (2001).
 Den daglige vibrationsbelastning A(8) af en person udregnes ved  

 hjælp af formlen:
 Hvor:
ahv
  

 er vibrationsstyrken i m/s2 T  

  

 er varigheden af eksponeringen med vibrationsstyrken  

  

 ahv T0
  

 er 8 timer Vibrationsstyrken,  

  

 ahv
  

 ,  

 udregnes ved hjælp af formlen.
 Hvor:
 ahwx, ahwy
  

 og  

  

 ahwz
  

 er frekvensvægtede RMS accelerationer i m/s2  

 målt i tre på hinanden vinkelrette retninger på det sted, hvor den vibrerende  

 overflade er i kontakt med hånden.
 Hvis begge hænder eksponeres for vibrationer skal den højeste  

 værdi af vibrationsstyrken  

  

 ahv
  

 bruges til at vurdere den daglige vibrationsbelastning.
 Hvis der i løbet af arbejdsdagen udføres to eller flere  

 arbejdsoperationer med forskellig vibrationsstyrke, udregnes den daglige  

 vibrationsbelastning A(8) udfra formlen:
 Hvor:
n  

  

 er antallet af forskellige arbejdsoperationer i løbet af  

 dagen ahvi
  

 er vibrationsstyrken for arbejdsoperation  

  

 i  

  

 , og Ti
  

 er varigheden af arbejdsoperation  

  

 i.
Bilag 2 Helkropsvibrationer Måling og vurdering af helkropsvibrationer foretages i henhold til  

 kapitel 5, 6 og 7 og Annex A og B i ISO standard 2631-1 (1997).
 Den daglige vibrationsbelastning A(8) af en person udregnes ved  

 hjælp af formlen:
 Hvor:
aw
  

 er den frekvensvægtede RMS vibrationsstyrke  

 i m/s2  

 i en af de tre på hinanden vinkelrette retninger, x, y og z T  

  

 er varigheden af eksponeringen med vibrationsstyrken aw T0
  

 er 8 timer k  

  

 er 1,4 for x og y retningerne og  

  

 k  

  

 er 1 for z retningen.
Den daglige vibrationsbelastning udregnes separat for hver af de 3  

 retninger x, y og z.
Vurderingen af eksponeringen baseres på den største af  

 værdierne i henhold til de 3 retninger.
 Hvis der i løbet af arbejdsdagen udføres to eller flere  

 arbejdsoperationer med forskellig vibrationsstyrke, udregnes den daglige  

 vibrationsbelastning A(8) udfra formlen:
 Hvor:
n  

  

 er antallet af forskellige arbejdsoperationer i løbet af  

 dagen awi
  

 er vibrationsstyrken for arbejdsoperation  

 i, og Ti
  

 er varigheden af arbejdsoperation i.
 1)  

 Bekendtgørelsen indeholder bestemmelser, der gennemfører Rådets direktiv  

 2002/44/EF af 25. juni 2002 om minimumsforskrifter for sikkerhed og sundhed i  

 forbindelse med arbejdstagernes eksponering for risici på grund af fysiske  

 agenser (vibrationer), EF-Tidende L nr. 177 af 06.07.2002 s. 13.
