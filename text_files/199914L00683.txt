Betænkning afgivet af Retsudvalget den  

 11. maj 2000 Betænkning over Forslag til lov om behandling af  

 personoplysninger Udvalget har behandlet lovforslaget i nogle møder  

 og har herunder stillet spørgsmål til justitsministeren,  

 erhvervsministeren og økonomiministeren, som disse har besvaret  

 skriftligt og mundtligt.
Et af udvalgets spørgsmål til  

 justitsministeren og dennes svar herpå er på udvalgets  

 foranledning optrykt som bilag til betænkningen.
Endvidere er  

 justitsministerens brev til Jørgen Hoppe, HK/Handel, optrykt som bilag  

 til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Danmarks Journalisthøjskole, Dansk Industri, Danske Dagblades Forening, Det Retsvidenskabelige Institut B, Forbrugerrådet, Lööf, Stefan, Kolding og Registertilsynet.
I udvalgets behandling af lovforslaget er tillige  

 indgået materiale fra udvalgets behandling af det tilsvarende  

 lovforslag i folketingsåret 1997-98, 2. samling (L 82), og i  

 folketingsåret 1998-99 (L 44). I forbindelse med behandlingen af L 82  

 blev der den 27. august 1998 foretaget en teknisk gennemgang af lovforslaget  

 i Justitsministeriet, og den 9. september 1998 afholdt udvalget en intern  

 høring med inviterede eksperter.
I forbindelse med fremsættelsen  

 af lovforslag nr.
L 44 blev der den 19. oktober 1998 foretaget en teknisk  

 gennemgang af dette lovforslag i Justitsministeriet.
 Der er af justitsministeren stillet ændringsforslag,  

 hvorom henvises til de ledsagende bemærkninger.
 Et flertal (udvalget med undtagelse af Enhedslistens og  

 Frihed 2000 s medlemmer) skal mere generelt bemærke, at lovforslaget  

 med sin omfattende regulering af spørgsmålet om behandling af  

 personoplysninger og ved sin anvendelse af retlige standarder i de enkelte  

 behandlingsregler rummer problemer i forhold til at skabe overskuelighed og  

 klarhed om retsstillingen for borgerne og virksomhederne m.v.
 Flertallet må samtidig konstatere, at disse  

 problemer er en konsekvens af udformningen af EF-direktivet om behandling af  

 personoplysninger (95/46/EF), som lovforslaget tilsigter at  

 gennemføre.
 Direktivet indebærer en ambitiøs og  

 vidtgående regulering, der griber ind i en lang række  

 forskelligartede livsforhold.
 Direktivet regulerer således ikke alene den  

 behandling af personoplysninger, der finder sted i edb-registre, men omfatter  

 bl.a. al behandling af personoplysninger på edb og alle manuelle  

 registre.
Direktivet er endvidere ikke begrænset til  

 behandling af personoplysninger, som myndigheder og virksomheder foretager  

 som led i deres myndigheds- eller erhvervsudøvelse m.v.
Det omfatter  

 også den behandling, som udføres af alle borgere i det danske  

 samfund, medmindre behandlingen sker »med henblik  

 på udøvelse af rent personlige eller familiemæssige  

 aktiviteter«.
Det er en følge af denne vidtrækkende  

 regulering, at direktivets behandlingsregler er formuleret som retlige  

 standarder.
Dette har imidlertid den konsekvens, at de borgere og  

 virksomheder m.v., som reglerne gælder for, kan have vanskeligt ved  

 mere nøjagtigt at aflæse retstilstanden.
Noget sådant  

 giver efter flertallets opfattelse anledning til principielle problemer.
 De regler, der gælder for medlemslandenes lovgivning  

 til opfyldelse af f.eks. direktiver, indebærer, at man i vidt omfang  

 må lægge sig tæt op af direktivteksten, og at det derfor  

 kun i begrænset omfang er muligt at afhjælpe de nævnte  

 problemer.
 Der er imidlertid   ved justitsministerens  

 ændringsforslag og den meget grundige og indgående behandling af  

 lovforslaget i Folketinget   sket betydelige forbedringer i henseende til at  

 præcisere og tydeliggøre retstilstanden.
Som centrale eksempler kan nævnes, at der nu er  

 indsat en udtrykkelig bestemmelse i lovforslaget om, under hvilke betingelser  

 virksomheder og offentlige myndigheder må behandle oplysninger om  

 strafbare forhold og væsentlige sociale problemer.
Det er nu endvidere  

 udtrykkeligt bestemt, at der for den offentlige forvaltning ikke må  

 føres edb-registre med oplysninger om politiske forhold, som ikke er  

 offentligt tilgængelige.
Endelig er der gennemført  

 ændringer, der   inden for direktivets rammer   væsentligt  

 forbedrer forbrugernes beskyttelse mod, at oplysninger om den  

 pågældende uden samtykke videregives til andre virksomheder til  

 brug ved markedsføring.
 Den meget omfattende og langvarige behandling af  

 lovforslaget i Folketinget, som bl.a. har resulteret i de omtalte  

 forbedringer, må anses for nødvendiggjort af den måde,  

 hvorpå direktivet er udformet.
 På den anførte baggrund opfordrer flertallet  

 regeringen til i EU at virke for, at der ikke fremover gennemføres  

 reguleringer, der giver anledning til de ovenfor omtalte problemer.
 Herefter indstiller et flertal (udvalget med  

 undtagelse af Dansk Folkepartis, Enhedslistens og Frihed 2000 s medlemmer)  

 lovforslaget til vedtagelse med de stillede ændringsforslag.
 Et mindretal inden for flertallet (Socialistisk  

 Folkepartis medlem af udvalget) vendte sig kraftigt imod det direktiv om  

 behandling af personoplysninger, der er årsagen til dette  

 lovforslag.
 Personoplysninger blev ved direktivet defineret som en  

 vare, der er omfattet af indre markeds regler   en helt uholdbar  

 kortslutning, som til fulde viser de problemer, der kan opstå i EU s  

 lovmølle på indre markeds-området.
Socialistisk Folkeparti har imidlertid ikke blot kunnet se  

 på, at direktivet blev gennemført til dansk lov uden i det  

 mindste at forsøge at rette op på en håbløs  

 lovgivning.
Socialistisk Folkeparti har derfor deltaget aktivt i  

 forhandlingerne om lovforslaget og finder, at lovforslaget nu har fået  

 en udformning, der set i sammenhæng med den ændring af  

 markedsføringsloven, der vedtages samtidig hermed, samlet betyder, at  

 Socialistisk Folkeparti kan støtte lovforslaget.
 Et mindretal (Dansk Folkepartis og Frihed 2000 s  

 medlemmer af udvalget) indstiller lovforslaget til forkastelse ved 3.  

 behandling, men vil stemme for de under nr. 1 og 4-6 stillede  

 ændringsforslag.
 En del af mindretallet (Dansk Folkepartis medlem af  

 udvalget) har på intet tidspunkt været positiv over for de  

 tendenser, der ligger i lovforslaget, men anerkender, at justitsministeren i  

 forhold til tidligere udgaver har luget nogle ting ud, som var helt  

 uacceptable og urimelige.
Dansk Folkeparti er af den opfattelse, som det også  

 er fremført i udtalelsen fra et flertal, som Dansk Folkeparti  

 støtter, at der her er tale om al for omfattende og kompliceret  

 lovgivning, der er meget svær at forstå også for mange  

 jurister.
Det er ikke rimeligt, at Folketinget vedtager lovgivning, der  

 generelt er uforståelig for den almindelige befolkning.
Der er tale om en meget omfattende lovgivning, der  

 regulerer en hel bunke forhold, som man efter Dansk Folkepartis opfattelse  

 skal passe på ikke at regulere alt for heftigt.
Loven giver også  

 nogen beskyttelse af borgerne på nogle områder, som Dansk  

 Folkeparti kan være tilfreds med.
Men det er meget voldsomme reguleringer, der findes i  

 lovforslaget, og så er spørgsmålet, om Folketinget skal  

 lade en sådan lovgivning passere, bare fordi Danmark er duks i EU og  

 siger ja og amen til alt, hvad der kommer fra Bruxelles, eller om Danmark  

 skal stå op imod sådanne tendenser og sige fra.
Dansk Folkeparti  

 mener det sidste og vil derfor stemme imod lovforslaget.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Ændringsforslag Af	justitsministeren, tiltrådt af et flertal  

 (udvalget med undtagelse af EL):
Til § 8 1) Efter stk. 5 indsættes som nyt stykke:
» Stk. 6 bliver herefter stk. 7.
 Af	justitsministeren, tiltrådt af et flertal  

 (udvalget med undtagelse af DF, EL og FRI):
Til § 36 2) Stk. 3 affattes således:
» 3) Stk. 4 udgår.
 Stk. 5 bliver herefter stk. 4.
 Af	justitsministeren, tiltrådt af et flertal  

 (udvalget med undtagelse af EL):
Til § 63 4) Stk. 3 affattes således:
» Til § 70 5) I stk. 1, nr. 1, ændres »§ 8, stk. 4-6« til: »§ 8, stk. 4, 5 og 7«.
Til § 76 6) Stk. 1 affattes således:
»Loven træder i kraft den 1. juli 2000.« Bemærkninger Til nr. 1 Direktivet om behandling af personoplysninger bygger  

 på en opdeling af personoplysninger i to kategorier, nemlig almindelige  

 (ikke følsomme) personoplysninger, jf. direktivets artikel 7, og  

 særlige kategorier af (følsomme) personoplysninger, jf.  

 direktivets artikel 8. Det må i den forbindelse antages, at opregningen  

 af følsomme oplysninger i direktivets artikel 8 er  

 udtømmende.
 Lovforslagets § 6 gennemfører direktivets artikel  

 7, mens lovforslagets § 7 fastsætter regler for adgangen til at  

 behandle de kategorier af personoplysninger, som omfattes af direktivets  

 artikel 8, stk. 1.
 Herudover indeholder lovforslagets § 8, stk. 1, 2, 4 og 5,  

 en særlig regulering af adgangen til at behandle oplysninger, som efter  

 den gældende registerlovgivning henregnes til kategorien af rent  

 private forhold, men som ikke omfattes af opregningen i direktivets artikel  

 8, stk. 1.
 De nævnte bestemmelser i § 8 må   for at  

 undgå, at der rejses spørgsmål om, hvorvidt direktivet er  

 gennemført korrekt   dels ikke administreres mere restriktivt end  

 reglerne i lovforslagets § 7 (der som nævnt vedrører de  

 oplysninger, som efter direktivet anses for følsomme), dels respektere  

 de generelle rammer, som direktivets artikel 7 (om almindelige oplysninger)  

 sætter.
 I bemærkningerne til lovforslaget (side 103) er det  

 derfor anført, at reglerne i lovforslagets § 8, stk. 1, 2, 4 og 5,  

 skal administreres således, at den behandling af personoplysninger, der  

 kan finde sted efter lovforslagets § 7, også kan finde sted efter de  

 nævnte regler i lovforslagets § 8.
Registertilsynet har i en skrivelse til Justitsministeriet  

 peget på en forskel mellem reglerne i lovforslagets § 7, stk. 2, nr. 1,  

 og § 8, stk. 1, for så vidt angår offentlige myndigheders  

 behandling, herunder navnlig registrering, af følsomme oplysninger.  

 Registertilsynet peger i den forbindelse på, at bestemmelsen i § 7,  

 stk. 2, nr. 1, giver en offentlig myndighed adgang til at registrere de i § 7  

 nævnte følsomme oplysninger med den registreredes samtykke.
Til  

 forskel herfra kan behandling efter § 8, stk. 1, kun finde sted, hvis det er  

 nødvendigt for varetagelsen af myndighedens opgaver.
Efter denne  

 bestemmelse vil et samtykke fra den registrerede således ikke i sig  

 selv give myndigheden det fornødne hjemmelsgrundlag for at foretage  

 den pågældende behandling.
 Registertilsynet foreslår på den baggrund, at  

 det ved en ændring i lovteksten i § 8 præciseres, i hvilket  

 omfang behandling også kan finde sted, hvis betingelserne i § 7 er  

 opfyldt.
Justitsministeriet har endvidere i besvarelsen af  

 spørgsmål nr. 3 (L 147   bilag 6)   hvor et notat udarbejdet af  

 professor, dr.jur.
Peter Blume kommenteres   tilkendegivet, at ministeriet er  

 indstillet på at stille et ændringsforslag til § 8, således  

 at det kommer til at fremgå af selve lovteksten, at behandling af  

 personoplysninger i de tilfælde, der er nævnt i lovforslagets §  

 8, stk. 1, 2, 4 og 5, også kan finde sted, hvis betingelserne herfor  

 efter lovforslagets § 7 er opfyldt.
På denne baggrund foreslås det, at der i § 8  

 som et nyt stk. 6, indsættes en bestemmelse, der udtrykkeligt  

 fastslår, at behandling af oplysninger i de tilfælde, der er  

 nævnt i stk. 1, 2, 4 og 5, under alle omstændigheder kan finde  

 sted, hvis betingelserne i § 7 er opfyldt.
En gennemførelse af  

 ændringsforslaget vil således indebære, at  

 forudsætningen herom i lovforslagets bemærkninger vil komme til  

 at fremgå direkte af lovteksten.
Til nr. 2 og 3 Lovforslagets § 6, stk. 2-4, og § 36 indeholder regler om  

 en virksomheds adgang til at videregive oplysninger til andre  

 virksomheder til brug ved de andre virksomheders markedsføring (og  

 anvende oplysningerne på andre virksomheders vegne).
 Bestemmelsen i lovforslagets § 36 regulerer den  

 fremgangsmåde, som en virksomhed skal følge, hvis virksomheden  

 ønsker at videregive generelle kundeoplysninger efter bestemmelsen i  

 lovforslagets § 6, stk. 3 og 4.
Det fremgår af § 36, stk. 2, at den dataansvarlige  

 virksomhed bl.a. skal undersøge i CPR, om forbrugeren ved en markering  

 i CPR har frabedt sig henvendelser i markedsføringsøjemed.
Som  

 en undtagelse herfra følger det af bestemmelsen i lovforslagets § 36,  

 stk. 3, at kravet om tjekkepligt i CPR ikke gælder i den særlige  

 situation, hvor virksomheden alene er bekendt med forbrugerens  

 e-post-adresse, og hvor virksomheden derfor ikke kan tjekke i CPR, om  

 forbrugeren har frabedt sig henvendelser i  

 markedsføringsøjemed.
 Med ændringsforslaget ophæves den nævnte  

 undtagelse fra tjekkepligten i § 36, stk. 3.
Baggrunden for ændringsforslaget er et ønske  

 om at opnå et bedre samspil med de regler om uanmodet direkte  

 markedsføring, som foreslås indsat i markedsføringslovens  

 § 6 a.
Der henvises herved til § 2 i det forslag til lov om ændring af  

 lov om visse forbrugeraftaler, markedsføringsloven og visse andre love  

 (L 213), som blev fremsat den 1. marts 2000.
 Efter forslaget til en ny § 6 a, stk. 1, i  

 markedsføringsloven må bl.a. elektronisk post ikke anvendes til  

 markedsføring over for nogen, medmindre modtageren forudgående  

 har anmodet herom (en såkaldt opt in-ordning).
På den baggrund er det ikke fundet rimeligt, at en  

 virksomhed kan rette uanmodet henvendelse via e-post til en forbruger  

 og oplyse forbrugeren om, at generelle kundeoplysninger om vedkommende vil  

 blive videregivet til tredjemand, medmindre forbrugeren gør indsigelse  

 herimod.
I forlængelse heraf foreslås det endvidere, at der ikke  

 gøres undtagelse fra pligten til at tjekke i CPR i den situation, hvor  

 virksomheden kun er bekendt med forbrugerens e-post-adresse.
 En gennemførelse af ændringsforslaget vil  

 indebære, at en virksomhed, der alene er bekendt med en forbrugers  

 e-post-adresse   og som ønsker at videregive generelle  

 kundeoplysninger om forbrugeren til en anden virksomhed med henblik på  

 markedsføring   kun vil kunne videregive oplysningerne, hvis  

 forbrugeren har givet sit samtykke hertil efter bestemmelsen i lovforslagets  

 § 6, stk. 2.
Det bemærkes i den forbindelse, at virksomheden  

 på sin hjemmeside vil kunne give forbrugeren mulighed for at samtykke  

 til videregivelsen.
Virksomheden må derimod ikke søge samtykket  

 indhentet ved at sende forbrugeren en e-post.
Det skyldes, at  

 markedsføring ved brug af e-post, herunder opfordring til at give  

 samtykke til videregivelse til markedsføring, kræver  

 forudgående samtykke fra forbrugeren, jf. henvisningen i § 6, stk. 2,  

 til markedsføringslovens § 6 a.
Til nr. 4 Ændringsforslaget tilsigter ingen  

 realitetsændring, men skyldes, at henvisningerne i bestemmelsen i § 63,  

 stk. 3, til bestemmelsens stk. 2 indeholdt en teknisk fejl.
Til nr. 5 Der er tale om konsekvensændringer.
Til nr. 6 Efter lovforslagets § 76, stk. 1, træder loven i  

 kraft dagen efter bekendtgørelse i Lovtidende.
Med  

 ændringsforslaget udskydes tidspunktet for lovens ikrafttræden  

 til den 1. juli 2000.
 Ændringsforslaget har sin baggrund i, at den  

 foreslåede ordning, hvorefter enhver har ret til at få indsat en  

 markering i CPR om, at vedkommende frabeder sig henvendelser i  

 markedsføringsøjemed, af tekniske grunde formentlig  

 først vil kunne være klar den 1. juli 2000.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag 1 Et af udvalgets spørgsmål til  

 justitsministeren og dennes svar herpå Spørgsmål nr. 14:
Ministeren bedes tilsende udvalget et oversigtsnotat over,  

 hvilke øvrige lovforslag som regeringen har fremsat eller agter at  

 fremsætte i indeværende folketingsår med  

 berøringspunkter til L 147. I notatet bedes det angivet, hvilke  

 paragraffer i alle de omhandlede lovforslag der har sammenhæng med  

 hinanden, hvori denne sammenhæng består, og om disse  

 sammenhænge og berøringspunkter efter regeringens opfattelse  

 giver anledning til problemer.
Overvejer regeringen at stille  

 ændringsforslag til et eller flere af de omhandlede lovforslag og i  

 givet fald hvilke og hvorfor? Svar:
 Der henvises til vedlagte notat af 3. maj 2000 med  

 tilhørende bilag.
Justitsministeriet Lovafdelingen N O T A T om sammenhængen mellem forslag til lov om behandling af  

 personoplysninger og andre lovforslag 1. Indledning.
 Folketingets Retsudvalg har anmodet Justitsministeriet om  

 at udarbejde et oversigtsnotat over lovforslag, som regeringen har fremsat  

 eller agter at fremsætte i indeværende folketingsår med  

 berøringsflader til forslag til lov om behandling af personoplysninger  

 (L 147).
 Notatet skal indeholde en angivelse af, hvilke paragraffer  

 i de omhandlede lovforslag der har sammenhæng med hinanden, hvori denne  

 sammenhæng består, og om disse sammenhænge og  

 berøringspunkter efter regeringens opfattelse giver anledning til  

 problemer.
 Endelig skal det oplyses, om regeringen agter at  

 fremsætte ændringsforslag til et eller flere af de omhandlede  

 lovforslag.
I dette notat behandles de rejste spørgsmål.  

 Under pkt. 2 gives en omtale af de lovforslag, som   i større eller  

 mindre grad   har berøringsflader til L 147. I den forbindelse  

 beskrives sammenhængen mellem de enkelte lovforslag og L 147, ligesom  

 det anføres, hvis de enkelte lovforslag har særlige indbyrdes  

 berøringsflader.
Under pkt. 3 gives der en særskilt  

 redegørelse for samspillet mellem de forskellige lovforslag for  

 så vidt angår spørgsmålet om virksomheders adgang  

 til at anvende (og videregive) personoplysninger i  

 markedsføringsøjemed.
Notatet sammenfattes under pkt. 4.
Langt de fleste af de lovforslag, som omtales i notatet,  

 er udarbejdet af andre ministerier end Justitsministeriet.
Notatets  

 beskrivelse af disse lovforslag bygger derfor i det væsentlige på  

 høringssvar, som Justitsministeriet   til brug for besvarelsen af  

 Retsudvalgets spørgsmål   har indhentet fra  

 ressortministerierne.
De nævnte høringssvar vedlægges til  

 orientering.
 Det tilføjes, at notatet alene omtaler lovforslag,  

 som på nuværende tidspunkt endnu ikke er vedtaget.
 2. Lovforslag med berøring til L 147.
 I det følgende gennemgås de lovforslag, der  

 i større eller mindre omfang   har berøring til L 147.
 a) L 3: Forslag til lov om Det Centrale Personregister.
 Formålet med lovforslaget er at sikre, at  

 borgerne får et personnummer, at CPR indeholder  

 grundlæggende oplysninger om enhver, der har et personnummer, at  

 enhver folkeregistreres på den adresse, hvor vedkommende faktisk bor  

 eller opholder sig, og at oplysninger i CPR på en  

 hensigtsmæssig måde kan videregives til offentlige myndigheder og  

 private med en berettiget interesse heri, jf. i det hele lovforslagets §  

 1.
 Lovforslaget har nær sammenhæng med reglerne i  

 L 147.
Det skyldes for det første, at bestemmelsen  

 i L 147 § 36 (om forbrugerens ret til at gøre indsigelse mod, at en  

 virksomhed videregiver generelle kundeoplysninger til andre virksomheder med  

 henblik på markedsføring) bygger på en forudsætning  

 om, at der i CPR etableres en ordning, hvorefter forbrugere kan frabede sig  

 henvendelser i markedsføringsøjemed.
Dette samspil beskrives  

 nærmere nedenfor under pkt. 3.
 Det skyldes for det andet, at en række  

 bestemmelser i CPR-lovforslaget henviser til reglerne i L 147. Det drejer sig  

 om følgende bestemmelser:
§ 31, hvorefter oplysninger i CPR og ældre  

 folkeregistermateriale kan videregives til en anden offentlig myndighed efter  

 reglerne i lov om behandling af personoplysninger; § 35, hvorefter indenrigsministeren   til brug i statistisk eller  

 videnskabeligt øjemed   fra CPR kan videregive oplysninger om eller  

 foretage adressering til en nærmere afgrænset kreds af personer  

 under den betingelse, at modtageren er berettiget til at behandle disse  

 oplysninger efter lov om behandling af personoplysninger; § 36, hvorefter indenrigsministeren   til brug i statistisk eller  

 videnskabeligt øjemed   kan give adgang til elektronisk søgning  

 og opslag i CPR under den betingelse, at modtageren er berettiget til at  

 behandle disse oplysninger efter lov om behandling af personoplysninger; § 37, hvorefter en kommunalbestyrelse   til brug i statistisk eller  

 videnskabeligt øjemed   kan beslutte at udlevere oplysninger, der ikke  

 er registreret i CPR, men som findes i ældre folkeregistermateriale i  

 kommunen, under den betingelse, at modtageren er berettiget til at behandle  

 disse oplysninger efter lov om behandling af personoplysninger; § 38, stk. 6, hvorefter det er en betingelse for udlevering af  

 nærmere angivne oplysninger til forskellige typer selskaber, at  

 modtageren efter lov om behandling af personoplysninger er berettiget til at  

 behandle oplysningerne, samt § 52, stk. 1, om tilfælde, hvor en offentlig myndighed   »i  

 overensstemmelse med lov om behandling af personoplysninger«   anvender  

 personnumre som identifikation eller journalnummer.
CPR-lovforslaget har også en nær  

 sammenhæng med reglerne i det nedenfor omtalte lovforslag L 213 om  

 ændring af forbrugeraftaleloven, markedsføringsloven og visse  

 andre love.
Med sidstnævnte lovforslag foreslås nemlig indsat en  

 ny § 6 a i markedsføringsloven om uanmodet direkte  

 markedsføring.
Denne bestemmelse indeholder bl.a. regler om, at CPR  

 hvert kvartal udarbejder en fortegnelse over de forbrugere, der har frabedt  

 sig henvendelser i markedsføringsøjemed, ligesom den bygger  

 på den forudsætning, at en erhvervsdrivende kan tjekke direkte i  

 CPR, om forbrugeren har frabedt sig sådanne henvendelser.
 Samspillet mellem de to lovforslags regler om uanmodet  

 markedsføring beskrives nærmere nedenfor under pkt. 3.
 Indenrigsministeriet har i sit høringssvar oplyst,  

 at indenrigsministeren netop har fremsat ændringsforslag til  

 lovforslagets § 29, stk. 3, og § 40 (samt konsekvensrettelser heraf).
 De foreslåede bestemmelser har følgende  

 ordlyd:
[§ 29] »Stk. 3. Enhver  

 har ret til ved henvendelse til sin bopælskommune at få indsat en  

 markering i CPR om, at den pågældende frabeder sig henvendelser,  

 der sker i markedsføringsøjemed.
En sådan markering giver  

 dels den beskyttelse, der er fastsat i markedsføringslovens § 6 a  

 sammenholdt med denne lovs § 40, stk. 4 og 5, dels den beskyttelse mod  

 videregivelse m.v. til brug ved anden virksomheds markedsføring, der  

 er fastsat i § 36 i lov om behandling af personoplysninger.« »[§ 40 ] Stk. 4. Indenrigsministeriet  

 udarbejder én gang i kvartalet en fortegnelse med oplysning om  

 nuværende navn og adresse samt eventuel seneste tidligere adresse inden  

 for de seneste 3 år for samtlige personer, der efter § 29, stk. 3, har  

 en markering i CPR om, at de pågældende frabeder sig  

 henvendelser, der sker i markedsføringsøjemed.
Personer med  

 navne- og adressebeskyttelse medtages ikke i fortegnelsen.
Stk. 5. Erhvervsdrivende har ret til fra  

 Indenrigsministeriet at få leveret en kopi af den i stk. 4 nævnte  

 fortegnelse mod betaling af et beløb til dækning af de  

 omkostninger, der er forbundet med videregivelsen.
Organisationer, der  

 varetager erhvervsdrivendes brancheinteresser, har på samme  

 vilkår ret til at få leveret den i stk. 4 nævnte  

 fortegnelse med henblik på videregivelse af fortegnelsen til  

 medlemsvirksomheder.
Fortegnelsen må ikke herudover videregives til  

 andre eller offentliggøres.« I ændringsforslagets bemærkninger  

 anføres bl.a. følgende:
» Det forudsættes i de nævnte bestemmelser i  

 disse to lovforslag, at det skal være muligt for fysiske personer  

 gebyrfrit at få registreret i CPR, at de generelt ikke ønsker at  

 modtage henvendelser i markedsføringsøjemed.
Med denne registrering er det muligt for den  

 erhvervsdrivende at tjekke i CPR, om forbrugeren har frabedt sig henvendelser  

 i markedsføringsøjemed, som efter § 36, stk. 2, i lov om  

 behandling af personoplysninger , skal ske inden virksomheden videregiver  

 generelle oplysninger om en forbruger til en anden virksomhed med henblik  

 på markedsføring eller anvender oplysningerne på vegne af  

 en anden virksomhed i dette øjemed.
Der henvises til § 36 og  

 bemærkningerne hertil i forslag nr.
L 147 til lov om behandling af  

 personoplysninger.
Det er samtidig muligt for den erhvervsdrivende at  

 foretage det tjek i CPR af, om forbrugeren har frabedt sig  

 reklamehenvendelser i markedsføringsøjemed.
Der henvises til  

 den forslåede ny § 6 a og bemærkningerne hertil i forslag nr.
L  

 213 til lov om ændring af lov om visse forbrugeraftaler,  

 markedsføringsloven og visse andre love.
I forbindelse med den ændrede affattelse af § 29,  

 stk. 3, som følger af ændringsforslagets nr. 1, er det fundet,  

 at der ikke   som oprindeligt foreslået med affattelsen af  

 CPR-lovforslaget § 30, stk. 1 også skal gives automatisk beskyttelse  

 mod henvendelser i markedsføringsøjemed til personer med navne-  

 og adressebeskyttelse, at beskyttelsen mod henvendelser i  

 markedsføringsøjemed i alle tilfælde kun kan ske efter  

 særskilt anmodning fra den pågældende.« b) L 31: Forslag til lov om Statstidende.
 Formålet med lovforslaget er navnlig at opnå  

 en mere tidssvarende udnyttelse af informationsteknologien i relation til  

 Statstidende, som i dag udkommer i trykt form.
Forskningsministeriet opretter efter lovforslaget en  

 database, som indeholder de meddelelser af forskellig art, der  

 offentliggøres via Statstidende.
Oplysningerne i databasen vil  

 fremover blive offentliggjort elektronisk og indtil videre i et trykt  

 Statstidende.
 Det fremgår af bemærkningerne til  

 lovforslaget, at lov om behandling af personoplysninger vil gælde i  

 relation til behandling, der foretages efter lov om Statstidende, medmindre  

 denne lov fastsætter særlige regler for behandling af  

 personoplysninger i forbindelse med driften af Statstidende.
Der er i den forbindelse grund til at nævne  

 lovforslagets § 1, stk. 3, hvorefter »forskningsministeren fastsætter regler om  

 opbygningen, driften og brugen af Statstidende, herunder regler for de  

 tekniske sikkerhedskrav og krav til beskyttelse og bevaring af oplysninger i  

 systemet«.
Det fremgår af  

 bemærkningerne til lovforslaget, at de tekniske sikkerhedskrav som  

 minimum skal svare til de krav, som stilles til behandlingssikkerhed i L  

 147.
Også lovforslagets § 5, stk. 2, bør  

 nævnes i denne sammenhæng.
Bestemmelsen fastslår  

 følgende:
» Forskningsministeriet har i sit høringssvar oplyst,  

 at »der også i dette tilfælde [er]  

 tale om en skærpelse af beskyttelsesniveauet« i forhold til de generelle regler i L 147.  

 Forskningsministeriet tilføjer i den forbindelse følgende (side  

 2):
» Det kan endelig nævnes, at lovforslaget i § 5, stk.  

 3, og § 6, stk. 3, indeholder særlige regler om behandling af  

 personoplysninger, der har visse berøringsflader til reglerne om  

 behandling af personoplysninger i L 147 § 11 og i L 3 om Det Centrale  

 Personregister.
Lovforslagets § 5, stk. 3, bestemmer således, at  

 personnumre kun må »offentliggøres  

 ved proklamaer i dødsboer, jf. dog § 6, stk. 3«.
Efter § 6, stk. 3, kan »masseudtræk af  

 oplysninger, som omfatter personnumre   alene ske i det omfang, anden  

 lovgivning tillader det, og efter aftale med udgiveren af Statstidende.  

 Udgiveren fastsætter nærmere vilkår for modtagerens brug af  

 oplysningerne.« Det fremgår af bemærkningerne til lovforslaget  

 (side 13), at det ikke er »tanken at udvide  

 adgangen til brug af personnumre i Statstidende i forhold til den  

 nuværende praksis.
Det er i øvrigt heller ikke tanken at udvide  

 den generelle adgang til brug af personnumre i samfundet, således som  

 denne adgang forventes fastlagt ved lov om behandling af personoplysninger og  

 indenrigsministerens regler om Det Centrale Personregister.« Sammenfattende indeholder L 31 forskellige bestemmelser om  

 databeskyttelse, som har karakter af en specialregulering i forhold til L  

 147. Denne specialregulering har karakter af en »overbygning « på det  

 beskyttelsesniveau, som er fastlagt i L 147.
 c) L 63: Forslag til lov om visse betalingsmidler.
 Formålet med lovforslaget er bl.a. at skabe de  

 fornødne rammer for, at brugerne kan anvende betalingsmidler på  

 en sikker og velfungerende måde.
 Lovforslaget har begrænsede berøringsflader  

 til L 147. Det drejer sig navnlig om bestemmelserne i lovforslagets § 12,  

 stk. 1-3, der har følgende ordlyd:
» Stk. 2. Udstederen skal sikre, at brugerens  

 CPR-nummer på et betalingsmiddel ikke må kunne aflæses af  

 andre end udstederen.
Stk. 3. Der må kun ske behandling af  

 oplysninger om, hvor brugerne har anvendt deres betalingsmidler, og hvad de  

 har købt, når det Stk. 4. Der må endvidere ske behandling af  

 oplysninger om, hvor brugerne har anvendt deres betalingsmidler,  

 når Bestemmelsen i § 12 regulerer alene adgangen til at  

 behandle oplysninger om, hvor et betalingsmiddel har været  

 anvendt, og hvad der er købt. § 12 regulerer til gengæld  

 udtømmende, i hvilket omfang en udsteder af et betalingsmiddel  

 må behandle   herunder registrere og videregive   disse  

 oplysninger.
 I øvrigt fastslår bestemmelsen udtrykkeligt,  

 at lov om behandling af personoplysninger vil gælde for den behandling  

 af personoplysninger, der finder sted i forbindelse med brug af  

 betalingsmidler, med de ændringer, der følger af de  

 særlige regler i lov om visse betalingsmidler.
 Sammenfattende indeholder lovforslaget en særlig  

 regulering af en nærmere angiven form for behandling af  

 personoplysninger (behandling af oplysninger om, hvor brugerne har anvendt  

 deres betalingsmidler, og hvad de har købt).
 Om lovforslagets betydning for det særlige  

 spørgsmål om behandling af oplysninger i  

 markedsføringsøjemed henvises til pkt. 3 nedenfor.
 d) L 112: Forslag til lov om ændring af lov om banker og  

 sparekasser m.v.
 Baggrunden for lovforslaget er en rapport, som Udvalget om  

 den finansielle sektor efter år 2000 under Økonomiministeriet  

 fremlagde i september 1999. Rapporten indeholder en række anbefalinger  

 med henblik på at skabe gode generelle rammevilkår for den  

 finansielle sektor og herigennem bidrage til de nødvendige  

 strukturelle tilpasninger og en styrket konkurrence.
 Lovforslaget har visse berøringspunkter med  

 reglerne i L 147 og med reglerne i forslaget til lov om visse betalingsmidler  

 (L 63).
 Det drejer sig nærmere om lovforslagets § 1, nr. 13,  

 (forslaget til en ny § 53 a i bank- og sparekasseloven), der har  

 følgende indhold:
» Stk. 2. Såfremt videregivelsen er  

 erhvervsmæssigt begrundet, kan sædvanlige oplysninger om  

 kundeforhold videregives til koncernvirksomheder, der er underlagt en  

 tavshedspligt som nævnt i stk. 1.
 Stk. 3. Oplysninger, der ikke vedrører rent  

 private forhold, kan videregives til pengeinstituttets moderselskab til brug  

 for styring af virksomheder i koncernen, jf. § 37 a, stk. 3, såfremt  

 moderselskabet er en finansiel virksomhed, jf. § 37 b, stk. 1.
Stk. 4. Oplysninger om rent private forhold  

 må kun videregives med kundens samtykke.
Ansatte i koncernforhold, der  

 får sådanne oplysninger, er underkastet den i stk. 1 nævnte  

 tavshedspligt.
 Stk. 5. Pengeinstituttet skal påse, at de  

 personer, der får kendskab til oplysningerne, er bekendt med deres  

 tavshedspligt.
Stk. 6. Pengeinstituttet skal udarbejde  

 retningslinier for, i hvilket omfang kundeoplysninger kan videregives.  

 Retningslinierne skal være offentligt tilgængelige.« Økonomiministeriet har oplyst, at de nævnte  

 bestemmelser i forhold til gældende ret alene indeholder en  

 udvidelse (i § 53 a, stk. 3) af adgangen til at videregive kundeoplysninger  

 til finansielle virksomheders moderselskaber.
Det er en betingelse, at  

 videregivelsen er nødvendig som et led i risikostyringen af koncernens  

 virksomheder, hvilket ikke omfatter videregivelse til brug for  

 markedsføring eller kunderådgivning, og at videregivelsen ikke  

 vedrører oplysninger om kundens rent private forhold.
 Om sammenhængen mellem L 63, L 112 og L 147 oplyste  

 erhvervsministeren i besvarelsen af 28. april 2000 af spørgsmål  

 nr. 25 fra Folketingets Erhvervsudvalg (L 112 - bilag 21)  

 følgende:
» Om de nævnte lovforslags indbyrdes sammenhæng  

 med hensyn til spørgsmål om behandling af personoplysninger med  

 henblik på markedsføring henvises til pkt. 3 nedenfor.
 e) L 113: Forslag til lov om ændring af realkreditloven  

 (Koncernregler, omdannelsesregler m.v).
 Lovforslagets § 1, nr. 22, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
f) L 114: Forslag til lov om ændring af lov om  

 fondsmæglerselskaber, lov om investeringsforeninger og  

 specialforeninger og lov om ændring af lov om værdipapirhandel  

 m.v. og forskellige andre love (Koncernregler, adskillelse af kundemidler  

 m.v.) Lovforslagets § 1, nr. 13, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
g) L 115: Forslag til lov om ændring af lov om  

 forsikringsvirksomhed (Koncernregler, regnskabsår, administration af  

 livsforsikringsbestande m.v.) Lovforslagets § 1, nr. 24, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
 h) L 153: Forslag til lov om ændring af lov om offentlige arkiver  

 (arkivlovens registerbestemmelser).
 Formålet med lovforslaget er navnlig at  

 gennemføre direktivet om behandling af personoplysninger på  

 arkivområdet.
Lovforslaget indeholder for det første en  

 række bestemmelser om høring af Datatilsynet, når  

 kulturministeren fastsætter forskellige regler.
Det drejer sig for det  

 første om regler vedrørende opbevaring af arkivalier (forslaget  

 til en ny § 15 a). Det drejer også om regler vedrørende kortere  

 tilgængelighedsfrist for nærmere angivent materiale (forslaget  

 til en ny § 22, stk. 2). Og det drejer sig endelig om regler  

 vedrørende tilgængelighed (forslagene til nye § 24, stk. 7, §  

 27, 2. pkt., og § 31, stk. 2).
De nævnte bestemmelser skal ses i sammenhæng  

 med bestemmelsen i artikel 28, stk. 2, i direktivet om behandling af  

 personoplysninger.
Efter denne bestemmelse drager medlemsstaterne omsorg for,  

 at de nationale tilsynsmyndigheder høres ved udarbejdelsen af  

 administrative foranstaltninger eller retsforskrifter om beskyttelse af  

 personers rettigheder og frihedsrettigheder i forbindelse med behandling af  

 personoplysninger.
 Det bemærkes, at L 147 indeholder en tilsvarende  

 bestemmelse i lovforslagets § 57, hvorefter Datatilsynets udtalelse skal  

 indhentes ved udarbejdelse af bekendtgørelser m.v., der har betydning  

 for beskyttelsen af privatlivet i forbindelse med behandling af  

 oplysninger.
 Lovforslaget indeholder endvidere en bestemmelse om, at  

 tilladelse til benyttelse af dokumenter, som indeholder oplysninger om rent  

 private forhold, og som tidligere har været omfattet af lov om  

 behandling af personoplysninger eller i øvrigt stammer fra et  

 edb-register, der har været ført for den offentlige forvaltning,  

 kræver samtykke fra Datatilsynet (forslaget til en ny § 24, stk.  

 3).
 Endelig indeholder lovforslaget en bestemmelse om den  

 fremgangsmåde, der skal følges i forbindelse med anmodninger om  

 egen-acces over for et offentligt arkiv (forslaget til en ny § 32 a). Denne  

 bestemmelse fastsætter en anden procedure for behandlingen af  

 anmodninger om egen-acces end den, der følger af kapitel 9 i L 147,  

 men fraviger ikke L 147 s regler om omfanget af den registrerede persons  

 indsigtsret.
Sammenfattende kan anføres, at  

 spørgsmålet om arkivmæssig anvendelse (behandling) af  

 personoplysninger afgøres efter arkivlovgivningens regler herom (og  

 ikke efter reglerne i lov om behandling af personoplysninger, kapitel 4). De  

 øvrige generelle regler i lov om behandling af personoplysninger  

 finder derimod anvendelse på arkivmæssig behandling af  

 personoplysninger, medmindre andet undtagelsesvist er fastsat i  

 arkivlovgivningen.
Dette indebærer bl.a., at de regler i lov om  

 behandling af personoplysninger, der vedrører anmeldelse til  

 Datatilsynet og registreredes rettigheder, i alt væsentligt finder  

 anvendelse.
 Lovforslag rejser på den baggrund efter  

 Justitsministeriets opfattelse ikke særlige spørgsmål i  

 forhold til L 147.
 i) L 160: Forslag til lov om folkehøjskoler, efterskoler,  

 husholdningsskoler og håndarbejdsskoler (frie kostskoler).
 Lovforslaget vedrører frie kostskoler, som tilbyder  

 undervisning og samvær på kurser, hvis hovedsigte er folkelig  

 oplysning, og som er godkendt af ministeren til tilskud.
 Lovforslaget har kun begrænsede  

 berøringspunkter med L 147.
Det drejer sig for det første om  

 lovforslagets § 13, stk. 3, hvorefter eleverne skal oplyse personnummer og  

 dokumentation for statsborgerskab til skolen ved tilmeldingen.
Skolen skal  

 videregive disse oplysninger til brug for de offentlige myndigheder, som  

 udfører opgaver efter denne lov.
Det fremgår af bemærkningerne til  

 bestemmelsen, at der er tale om en sammenskrivning af to bestemmelser i den  

 gældende lov.
Det fremgår endvidere, at der   i overensstemmelse  

 med den hidtidige praksis   i lovforslaget indsættes hjemmel til at  

 indhente oplysning om elevernes personnummer til brug for administration af  

 tilskudsordningen og statistikbrug.
Det drejer sig for det andet om lovforslagets § 18,  

 stk. 4, der indeholder en bestemmelse om, at Undervisningsministeriet   til  

 brug for tilskudsberegningen   kan indhente de nødvendige oplysninger  

 efter ministeriets nærmere bestemmelse.
Til brug for meddelelse af  

 statslig støtte til elever på efterskoler har Styrelsen for  

 Statens Uddannelsesstøtte adgang til hos offentlige myndigheder at  

 indhente oplysninger om elevernes og deres forældres økonomiske  

 forhold, jf. forslagets § 31, stk. 3.
Efter begge de nævnte bestemmelser er der hjemmel  

 til, at undervisningsministeren kan fastsætte regler om, at  

 indhentelsen af oplysninger kan ske i elektronisk form.
Ifølge  

 bemærkningerne til § 31, stk. 3, er denne bestemmelse i  

 overensstemmelse med gældende lovs § 38, stk. 4.
 Sammenfattende indeholder L 160 bestemmelser, der  

 regulerer en særlig form for behandling af personoplysninger, navnlig  

 bestemmelser, der giver hjemmel til at indhente og videregive oplysninger om  

 elever og studerende til brug for administration af uddannelser.
 j) L 188: Forslag til lov om Danmarks Pædagogiske  

 Universitet.
 Danmarks Pædagogiske Universitet er en  

 sammenlægning af Danmarks Lærerhøjskole, Danmarks  

 Pædagogiske Institut og Danmarks Pædagoghøjskole.
 Lovforslaget har kun begrænsede  

 berøringsflader til L 147.
Med lovforslagets § 11, stk. 10, får  

 undervisningsministeren adgang til at indhente oplysninger fra universitetet  

 om uddannelserne, de studerende, udstyr, personale og universitetets drift  

 til brug for beregning af tilskud, gennemgang af årsregnskaber og  

 udarbejdelse af statistik.
Undervisningsministeren kan bestemme, at  

 sådanne oplysninger afleveres i elektronisk form.
 Den nævnte bestemmelse indeholder således en  

 særlig regulering af en nærmere angiven form for behandling af  

 personoplysninger, der ikke rejser særlige spørgsmål i  

 forhold til reglerne i L 147.
 k) L 189: Forslag til lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (Folkeoplysningsloven).
 Lovforslaget har kun begrænsede  

 berøringsflader til L 147.
 Det drejer sig for det første om  

 lovforslagets 33, stk. 5, der indeholder en bestemmelse om, at  

 kommunalbestyrelsen   til brug for oplysning om virksomhed efter loven   har  

 adgang til at indhente alle nødvendige oplysninger hos de enkelte  

 foreninger og tilskudsmodtagerne.
Det drejer sig for det andet om lovforslagets § 43,  

 stk. 5. Efter denne bestemmelse skal en forening, som modtager tilskud efter  

 kapitel 4 .... oplyse navn og adresse til kommunalbestyrelsen på de  

 deltagere, der indgår i tilskudsberegningen.
En forening skal desuden  

 for deltagere, der har hjemsted i en anden kommune, og som deltager i  

 undervisning og studiekredse, oplyse personnumre, når deltagerne  

 indgår i tilskudsberegningen.
Foreningen skal gøre deltagerne  

 opmærksomme på, at personnummeret vil blive videregivet til  

 kommunalbestyrelsen, herunder folkeoplysningsudvalget.
Som noget nyt kan  

 kommunalbestyrelsen godkende, at personer, der ikke har et dansk  

 personnummer, og som deltager i folkeoplysende virksomhed i andre kommuner,  

 kan indgå i tilskudsberegningen.
Der kan for det tredje henvises til lovforslagets §  

 44, stk. 6. Efter denne bestemmelse kan undervisningsministeren beslutte, at  

»lov om offentlighed i forvaltningen,  

 forvaltningsloven og bestemmelser om offentlige registre skal finde  

 anvendelse ved organisationernes administration af tilskud.« For det fjerde indeholder lovforslagets § 47, stk.  

 4, en bestemmelse om, at undervisningsministeren kan indhente oplysninger fra  

 Folkeuniversitetsnævnet om alle forhold vedrørende  

 folkeuniversitetsvirksomheden.
Det fremgår af bemærkningerne, at  

 der med bestemmelsen indføres hjemmel til at beslutte, at afgivelsen  

 af oplysninger skal ske i elektronisk form i særligt format.
Endelig indeholder lovforslaget et femte  

 berøringspunkt til L 147, idet det i lovforslagets § 48, stk. 2,  

 foreslås, at folkeuniversitetsvirksomheden »er underlagt forvaltningsloven, lov om offentlighed i  

 forvaltning, lov om offentlige myndigheders registre og lov om offentlige  

 arkiver m.v.« Sammenfattende indeholder lovforslaget en række  

 bestemmelser, der regulerer en nærmere angiven form for behandling af  

 personoplysninger.
 l) L 202: Forslag til lov om ændring af lov om  

 strukturforanstaltninger vedrørende fiskerisektoren (Ændring af  

 EU-medfinansierede tilskudsordninger og ordninger for yngre fiskere).
 Lovforslaget har til formål at gennemføre  

 ændringer som følge af vedtagelsen af Rådets forordning om  

 de nærmere regler og betingelser for Fællesskabets  

 strukturforanstaltninger for fiskeriet og Rådets forordning om Det  

 Finansielle Instrument til Udvikling af Fiskeriet.
 Lovforslaget har kun begrænsede  

 berøringsflader til L 147. Det drejer sig om lovforslagets § 1, nr.  

 14, hvor følgende bestemmelse foreslås indsat i lovens § 14:
» I lovforslagets bemærkninger til bestemmelsen  

 henvises til den betænkning, som Folketingets Retsudvalg afgav i  

 forbindelse med behandlingen af lov nr. 346 af 6. juni 1991 om ændring  

 af lov om offentlige myndigheders registre.
Et flertal i Retsudvalget udtalte  

 i den forbindelse bl.a., at myndighederne i forbindelse med samkøring  

 i kontroløjemed skal have et klart og utvetydigt retsgrundlag at  

 arbejde på.
 I bemærkningerne anføres endvidere om  

 samspillet med reglerne i L 147 følgende (lovforslaget side 13):
» Fødevareministeriet er særligt  

 opmærksom på, at der i lovforslaget er fastsat særlige  

 regler om proceduren for visse former for samkøring.
En  

 forvaltningsmyndighed skal således f.eks. indhente udtalelse fra  

 Datatilsynet (som efter forslaget skal erstatte det nuværende  

 Registertilsyn), inden samkøring i kontroløjemed kan  

 iværksættes, jf. forslagets § 45, stk. 1. Endvidere vil  

 Datatilsynet efter forslagets § 43, stk. 2, nr. 3, i forbindelse med en  

 offentlig myndigheds anmeldelse af en samkøring have mulighed for at  

 vurdere lovligheden af en eventuel samkøring.
Fødevareministeriet vil i forbindelse med  

 administrationen af den foreslåede bestemmelse nøje iagttage de  

 procedurer omkring samkøring af sammenstilling af oplysninger, som  

 måtte blive fastlagt i forbindelse med den endelige vedtagelse af L  

 147.« Sammenfattende indeholder L 202 en særlig regulering  

 af en nærmere angiven form for behandling af personoplysninger  

 (indhentelse af oplysninger bl.a. med henblik på  

 registersamkøringer i kontroløjemed). Behandlingen vil i  

 øvrigt skulle ske i overensstemmelse med reglerne i L 147. L 202  

 rejser på den baggrund efter Justitsministeriets opfattelse ikke  

 særlige spørgsmål i forhold til L 147.
 m) L 213: Forslag til lov om ændring af lov om visse  

 forbrugeraftaler, markedsføringsloven og visse andre love  

 (Gennemførelse af EU-regler om fjernsalg, uanmodet  

 markedsføring m.v. og metoden til beregning af årlige  

 omkostninger i procent samt gennemførelse af protokoller om Domstolens  

 fortolkningskompetence vedrørende konventionen om, hvilken lov der  

 skal anvendes på kontraktlige forpligtelser.
 Lovforslaget tilsigter bl.a. at gennemføre  

 bestemmelserne om uanmodet markedsføring m.v. i direktiv 97/7/EF om  

 forbrugerbeskyttelse i forbindelse med aftaler vedrørende fjernsalg  

 (fjernsalgsdirektivet) og direktiv 97/66/EF om behandling af  

 personoplysninger og beskyttelse af privatlivets fred inden for telesektoren  

 (ISDN-direktivet).
Lovforslaget har nær sammenhæng med L 147 og L  

 3 (CPR-loven) for så vidt angår spørgsmålet om  

 behandling af personoplysninger i markedsføringsøjemed.
Der  

 henvises herom til pkt. 3 nedenfor.
 n) L 229: Forslag til lov om elektroniske signaturer.
Formålet med lovforslaget er navnlig at regulere  

 elektroniske signatur-produkter og såkaldte »nøglecentre«, hvorved  

 forstås en fysisk eller juridisk person, der udsteder en elektronisk  

 attest, som bekræfter underskriverens identitet.
Forslaget indeholder i  

 den forbindelse bestemmelser, der gennemfører direktiv 99/93/EF om en  

 fællesskabsramme for elektroniske signaturer.
 Lovforslaget indeholder enkelte supplerende bestemmelser  

 til de generelle databeskyttelsesregler i L 147.
Efter forslagets § 12   der gennemfører det  

 nævnte direktivs artikel 8   må et nøglecenter kun  

 indsamle personoplysninger i forbindelse med nøglecentervirksomheden  

 direkte fra den registrerede eller med den registreredes udtrykkelige  

 samtykke.
Registreringen må endvidere kun ske i det omfang, det er  

 nødvendigt for udstedelsen eller opretholdelsen af et certifikat.
 I bemærkningerne til bestemmelsen anføres om  

 samspillet med reglerne i L 147 følgende (lovforslaget, side 34):
» Reglerne i det fremsatte forslag til lov om behandling af  

 personoplysninger vil i øvrigt finde anvendelse med de afvigelser, som  

 følger af bestemmelsen.« Det bemærkes i den forbindelse også, at  

 bestemmelsen i § 12 gennemfører artikel 8 i det nævnte direktiv  

 99/93/EF om en fællesskabsramme for elektroniske signaturer.
Denne  

 bestemmelse fastslår udtrykkeligt, at nøglecentre  

 (certificeringsudbydere m.v.) skal opfylde kravene i direktivet om behandling  

 af personoplysninger.
 Det tilføjes, at bestemmelsen i § 12  

 indsnævrer adgangen for et nøglecenter til at behandle  

 personoplysninger i forhold til de generelle behandlingsregler i L 147.
 Om forholdet mellem L 229 og andre lovforslag med  

 databeskyttelsesretlige aspekter henvises til Forskningsministeriets  

 besvarelse af spørgsmål 2 til Folketingets Forskningsudvalg  

 vedrørende forslag til lov om elektroniske signaturer (L 229   bilag  

 3). Besvarelsen vedlægges til orientering.
 o) L 232: Forslag til lov om ændring af lov om social service og  

 lov om retssikkerhed og administration på det sociale område  

 (Styrkelse af den særlige støtte til børn og unge og om  

 dispensationsadgang ved nedsættelse af børn og unge-udvalg).
 Formålet med lovforslaget er at sikre, at  

 støtte til børn og unge med særlige behov ydes til  

 barnets bedste, og at understrege betydningen af en tidlig indsats og af  

 stabile anbringelsesforløb.
 Lovforslaget har kun begrænsede  

 berøringsflader til reglerne i L 147.
 Med lovforslagets § 1, nr. 3 og nr. 4, foreslås  

 følgende bestemmelser   som § 33 a og § 35, stk. 3   indsat i lov om  

 social service:
» » Sammenfattende indeholder L 232 således en  

 særlig regulering af en nærmere angiven form for behandling af  

 personoplysninger, nemlig udveksling af oplysninger mellem offentlige  

 myndigheder m.v.
Disse regler supplerer bestemmelserne i § 8 i L 147 om  

 adgangen til at behandle, herunder videregive, oplysninger om  

 væsentlige sociale problemer.
 p) L 247: Forslag til lov om ændring af lov om  

 spillekasinoer.
 Formålet med lovforslaget er bl.a. at give kasinoer  

 mulighed for at udveksle oplysninger med andre spillekasinoer om, at personer  

 er fundet skyldige i falskspil m.v.
Den nævnte adgang til at videregive oplysninger vil  

   på grund af reglerne i direktivet om behandling af personoplysninger  

   ikke blive begrænset til forholdet mellem danske spillekasinoer, men  

 vil også gælde i forhold til spillekasinoer i andre EU-lande.
For  

 så vidt angår spørgsmålet om videregivelse til  

 spillekasinoer i andre lande end EU-lande, forudsættes det i  

 bemærkningerne til lovforslaget, at oplysningerne kun vil kunne  

 videregives, hvis de strenge betingelser herfor i § 27 i L 147 er opfyldt.  

 Der henvises til lovforslagets almindelige bemærkninger, side 6.
Sammenfattende kan det siges, at lovforslaget indeholder  

 en særregulering i forhold til L 147 med hensyn til adgangen til at  

 behandle, herunder registrere og videregive, oplysninger om en bestemt type  

 strafbare forhold.
Lovforslaget har ikke herudover særlige  

 berøringspunkter til L 147, idet det bemærkes, at danske  

 kasinoer   ved siden af reglerne i kasinoloven   også vil skulle  

 overholde de almindelige databeskyttelsesretlige regler i L 147.
 q) L 249: Forslag til lov om specialpædagogisk støtte ved  

 videregående uddannelser.
Lovforslaget er udtryk for etablering af sektoransvar i  

 Undervisningsministeriet for specialpædagogisk støtte ved  

 offentligt anerkendte SU-berettigende videregående uddannelser indtil  

 kandidatgrad og magisterkonferensgrad samt sidefagssupplering, der  

 henhører under Undervisningsministeriet.
Endvidere er  

 pædagogikum omfattet.
 Lovforslagets § 15 har følgende indhold:
» Stk. 2. Styrelsen kan til uddannelsesinstitutioner  

 videregive de oplysninger om dens studerende, der er nødvendige ved  

 varetagelsen af opgaver efter denne lov.« Det fremgår af bemærkningerne til  

 bestemmelsen, at »indhentning af oplysninger vil  

 ske i overensstemmelse med forvaltningslovens bestemmelser om tavshedspligt  

 og i overensstemmelse med registerlovgivningen.« r) L 250: Forslag til lov om erhvervsrettet grunduddannelse og  

 videregående uddannelse (videreuddannelsessystemet) for voksne.
Undervisningsministeriet har oplyst, at det »med forslagets § 8 bestemmes, at der skal  

 fastsættes en personlig uddannelsesplan for hver enkelt ansøger.  

 Uddannelsesplanen, der blandt andet skal indeholde oplysninger om  

 ansøgerens praktiske og teoretiske kompetence, gælder for den  

 pågældendes samlede uddannelsesforløb, uanset hvilken  

 skole eller institution der optager den pågældende.
Hvis  

 uddannelsen ikke er gennemført inden for 6 år, bortfalder  

 uddannelsesplanen.« Denne bestemmelse, der vedrører en særlig  

 form for behandling af personoplysninger (udarbejdelse af uddannelsesplaner)  

 rejser ikke særlige spørgsmål i forhold til L 147.
 s) L 252: Forslag til lov om forberedende voksenundervisning  

 (FVU-loven).
 Formålet med lovforslaget er at sikre, at voksne,  

 der ikke har tilstrækkelige færdigheder i at læse, skrive  

 og regne, har adgang til at blive undervist heri.
 Lovforslagets § 24 har følgende indhold:
» Sammenfattende indeholder lovforslaget en særlig  

 form for behandling af personoplysninger for et nærmere angivent  

 retsområde.
 t) L 254: Forslag til lov om statens voksenuddannelsesstøtte  

 (SVU).
 Formålet med lovforslaget er at skabe rammer for de  

 offentlige uddannelser på voksen- og efteruddannelsesområdet, som  

 sikrer, at voksne har adgang til at lære og udvikle kompetencer gennem  

 hele livet.
 Lovforslaget indeholder i § 20 en enkelt bestemmelse, der  

   i begrænset omfang   kan siges at have berøringsflader til L  

 147. Bestemmelsen har følgende indhold.:
» Stk. 2. Styrelsen kan til uddannelsesstederne og  

 arbejdsløshedskasserne videregive de oplysninger om den  

 uddannelsessøgende, der er nødvendige ved varetagelsen af  

 opgaver efter denne lov, jf. § 21, stk. 1.
Stk. 3. Undervisningsministeren kan fastsætte  

 regler om Sammenfattende indeholder L 254 en begrænset  

 særregulering af behandling af personoplysninger for et nærmere  

 afgrænset retsområde.
 u) L 268: Forslag til lov om gevinstgivende spilleautomater.
 Lovforslaget har til formål at bekæmpe  

 det ulovlige spillemarked, at sikre større neutralitet i  

 beskatningen af spilleautomater, at begrænse ludomani, at  

 sikre udlodningsmidler til velgørende formål og at  

 undgå, at kasinoer rammes.
 Lovforslaget finder anvendelse på gevinstgivende  

 spilleautomater, der ikke er omfattet af lov om spillekasinoer.
 Der er kun begrænsede berøringsflader mellem  

 lovforslaget og L 147. Samspillet angår navnlig lovforslagets § 4, der  

 har følgende ordlyd:
» Sammenfattende indeholder L 268 en særlig regulering  

 af en nærmere angiven form for behandling af (bl.a.)  

 ikke-følsomme personoplysninger.
3. Særligt om virksomheders adgang til at anvende (og videregive)  

 personoplysninger i markedsføringsøjemed 3.1. Indledning.
 Til supplering af den generelle beskrivelse af  

 lovforslagene ovenfor under pkt. 2 skal der i det følgende gives en  

 kortere tværgående beskrivelse af lovforslagenes betydning for  

 spørgsmålet om, i hvilket omfang en virksomhed må anvende,  

 herunder videregive, personoplysninger i markedsføringsøjemed.
 Af særlig interesse er for det første  

 samspillet mellem på den ene side reglerne i L 3 (CPR) og på den  

 anden side reglerne i L 147 og L 213, jf. herom nedenfor under pkt. 3.2.
 Herudover skal for det andet omtales samspillet  

 mellem på den ene side reglerne i L 63 om visse betalingsmidler og L  

 112 om banker og sparekasser og på den anden side de generelle regler  

 herom i L 147 § 6, stk. 2-4, og § 36 og i L 213.
Dette samspil er nærmere beskrevet i  

 Erhvervsministeriets notat af 2. maj 2000 om forskellige  

 spørgsmål vedrørende adgangen for en udsteder af et  

 betalingsmiddel til at behandle personoplysninger.
Notatet, der er sendt til  

 Folketingets Erhvervsudvalg, vedlægges til orientering.
I det  

 følgende gives derfor   under pkt. 3.3   kun en kortere oversigt, idet  

 der i øvrigt henvises til det omtalte notat.
 3.2. Samspillet mellem L 3, L 147 og L 213.
a) Efter § 5, stk. 2, i forslaget til lov om  

 behandling af personoplysninger skal indsamling af oplysninger ske til  

 udtrykkeligt angivne og saglige formål.
Oplysningerne må herefter  

 ikke   medmindre den registrerede giver sit samtykke hertil   undergives en  

 behandling, der er uforenelig med disse formål.
Bestemmelsen  

 fastslår det såkaldte formålsbestemtheds-princip  

 (finalité-princippet).
 Ønsker en virksomhed selv at anvende  

 oplysninger om en forbruger med henblik på markedsføring   og er  

 princippet om formålsbestemthed i lovforslagets § 5 ikke til hinder  

 herfor   skal virksomheden følge den fremgangsmåde, der er  

 beskrevet i § 2 i L 213, altså forslaget til en ny § 6 a i  

 markedsføringsloven.
 Det indebærer bl.a., at virksomheden ikke må  

 rette henvendelse til en bestemt fysisk person ved brug af andre midler til  

 fjernkommunikation end e-post, automatisk opkaldssystem eller telefax med  

 henblik på afsætning af varer m.m., hvis den  

 pågældende over for virksomheden har frabedt sig dette.
Det indebærer f.eks. også, at virksomheden  

 skal tjekke, om forbrugeren står på en fortegnelse (en  

 såkaldt Robinson-liste), som udarbejdes af CPR over personer, der i CPR  

 har fået markeret, at de ikke ønsker direkte  

 markedsføring.
I bekræftende fald må virksomheden ikke  

 foretage markedsføring over for den pågældende.
Med de fremsatte ændringsforslag til L 3 skabes der  

   med forslaget til en ny § 29, stk. 3   mulighed for, at enhver kan få  

 registreret i CPR, at vedkommende frabeder sig henvendelser, der sker i  

 markedsføringsøjemed.
Og den forudsatte adgang for en  

 erhvervsdrivende til at tjekke i CPR etableres hermed.
 Der skabes også   i forslaget til en ny § 40, stk.  

 4-5   hjemmel til, at Indenrigsministeriet udarbejder den fortegnelse, som er  

 forudsat i den foreslåede bestemmelse i markedsføringslovens § 6  

 a, og som den erhvervsdrivende skal undersøge, inden vedkommende  

 påbegynder uanmodet markedsføring over for en forbruger.
 b) Virksomheden skal også iagttage  

 bestemmelsen om formålsbestemthed i L 147 § 5, såfremt  

 vedkommende ønsker at videregive oplysninger om en forbruger  

 til en anden virksomhed.
 Virksomheden skal herudover opfylde følgende to  

 betingelser:
For det første skal behandlingsreglerne i L  

 147 § 6, stk. 2-4, om videregivelse i markedsføringsøjemed  

 være opfyldt.
Efter disse bestemmelser kræver videregivelse i  

 markedsføringsøjemed udtrykkeligt samtykke fra forbrugeren,  

 medmindre der er tale om generelle kundeoplysninger, som danner grundlag for  

 inddeling i kundekategorier.
Selv om der er tale om generelle kundeoplysninger   som  

 virksomheden således efter § 6, stk. 2-4, kan videregive oplysningerne  

 uden forbrugerens udtrykkelige samtykke   må videregivelse for det  

 andet kun ske, hvis forbrugeren ikke har gjort indsigelse imod det.
Der  

 henvises nærmere til L 147 § 36.
Denne bestemmelse fastslår bl.a., at virksomheden  

 (den dataansvarlige) skal undersøge i CPR, om kunden (forbrugeren) har  

 frabedt sig henvendelser i markedsføringsøjemed.
Er det ikke  

 tilfældet, skal virksomheden tydeligt og på en let  

 forståelig måde oplyse kunden om retten til at gøre  

 indsigelse mod videregivelsen.
Kunden skal samtidig gives adgang til på  

 en nem måde inden for to uger at gøre sådan indsigelse, og  

 oplysningerne må ikke videregives, inden denne frist er udløbet.
 Med det omtalte ændringsforslag til L 3 (forslaget  

 til en ny § 29, stk. 3) etableres den i L 147 forudsatte ordning, hvorefter  

 enhver i CPR kan få indsat en markering om, at den  

 pågældende frabeder sig henvendelser i  

 markedsføringsøjemed.
 3.3. Samspillet mellem L 63, L 112, L 147 og L 213.
a) I relation til L 63 har alene lovforslagets § 12  

 betydning for det omhandlede spørgsmål om markedsføring.  

 Denne bestemmelse regulerer   som anført ovenfor under pkt. 2  

 adgangen for udstederen af et betalingsmiddel til at behandle oplysninger om,  

hvor et betalingsmiddel har været anvendt, og hvad der er  

 købt.
Bestemmelsen regulerer til gengæld udtømmende, i  

 hvilket omfang en udsteder af et betalingsmiddel må behandle   herunder  

 registrere og videregive   disse oplysninger.
Og det følger  

 modsætningsvis af § 12, at disse oplysninger ikke må anvendes  

 eller videregives med henblik på markedsføring.
 Hvis en udsteder af et betalingsmiddel vil videregive  

 andre personoplysninger end de i § 12 nævnte med henblik på  

 markedsføring, vil berettigelsen heraf skulle vurderes ud fra reglerne  

 om markedsføring i L 147 § 6, stk. 2-4, og § 36. Hvis udstederen af  

 betalingsmidlet er et pengeinstitut, vil pengeinstituttet herudover skulle  

 overholde bestemmelserne i L 112, jf. herom nedenfor.
b) Efter den foreslåede bestemmelse i bank-  

 og sparekasselovens § 53 a, stk. 1, må der ikke uberettiget  

videregives fortrolige oplysninger.
Det gælder også  

 oplysninger, som pengeinstituttet har indsamlet hos f.eks. indehaveren af et  

 betalingsmiddel i forbindelse med udstedelsen af betalingsmidlet.
 Efter bestemmelsens stk. 2 kan et pengeinstitut dog  

 videregive sædvanlige oplysninger om kundeforhold til  

 koncernvirksomheder, der er underlagt tavshedspligt som nævnt i  

 bestemmelsens stk. 1, såfremt dette er erhvervsmæssigt begrundet.
De foreslåede bestemmelser i bank- og  

 sparekasselovens § 53 a bygger   i lighed med den nugældende lovs § 54  

   på den forudsætning, at et pengeinstitut alene kan videregive  

 fortrolige kundeoplysninger, såfremt både betingelserne i  

 bank- og sparekasselovens § 53 a og registerlovgivningen m.v. er  

 opfyldt.
Det gælder, uanset om videregivelsen skal ske til  

 koncernforbundne virksomheder eller til virksomheder uden for koncernen.
Hverken den foreslåede bestemmelse i § 53 a eller  

 andre bestemmelser i bank- og sparekasseloven regulerer adgangen for et  

 pengeinstitut til selv at anvende oplysninger, som pengeinstituttet i  

 forbindelse med udstedelsen af et betalingsmiddel har indsamlet hos  

 indehaveren af betalingsmidlet, til at foretage markedsføring over for  

 den pågældende.
Om en sådan anvendelse af oplysningerne er  

 lovlig, må derfor afgøres efter anden lovgivning, herunder  

 navnlig reglerne i forslaget til lov om behandling af personoplysninger og  

 markedsføringsloven.
 Der henvises i det hele til Økonomiministeriets  

 besvarelse af 28. april 2000 af spørgsmål nr. 25-30 fra  

 Folketingets Erhvervsudvalg, der vedlægges til orientering.
 4. Sammenfatning.
 Sammenfattende kan det anføres, at den  

 problemstilling, som Retsudvalgets spørgsmål vedrører,  

 navnlig har angået forholdet mellem L 3, L 147 og L 213.  

 Problemstillingen har nærmere vedrørt spørgsmålet  

 om etablering af en ordning, hvorefter forbrugeren ved en markering i CPR kan  

 gøre indsigelse mod uanmodet direkte markedsføring og mod, at  

 generelle kundeoplysninger om vedkommende kan videregives til andre  

 virksomheder med henblik på markedsføring.
 Herudover er der en række lovforslag, som   i mindre  

 grad   har berøringspunkter med L 147. Disse lovforslag indeholder  

 på afgrænsede områder en specialregulering af  

 spørgsmålet om behandling af personoplysninger i forhold til L  

 147.
 Efter Justitsministeriets opfattelse udestår der  

 ikke længere spørgsmål af væsentlig betydning med  

 hensyn til de omtalte lovforslags indbyrdes sammenhæng.
Justitsministeriet Lovafdelingen den 3. maj 2000 Kommunernes Landsforening Gyldenløvesgade 11 1600  København V Ved skrivelse af 11. februar 2000 (j.nr. 85.10.01-23/00)  

 har Kommunernes Landsforening rettet henvendelse til Justitsministeriet  

 vedrørende kommuners og private virksomheders adgang til   i  

 forbindelse med udlicitering af sociale opgaver   at behandle og herunder  

 videregive følsomme oplysninger efter bestemmelserne i §§ 7 og 8 i  

 forslag til lov om behandling af personoplysninger (L 147 af 9. december  

 1999).
Baggrunden for spørgsmålene er bl.a., at der  

 i forbindelse med kommunernes udlicitering af sociale opgaver til private  

 virksomheder er »behov for et smidigt samarbejde,  

 der er baseret på elektronisk databehandling«, og at det »erfaringsmæssigt ikke altid [vil] være  

 muligt at indhente et samtykke fra klienten vedrørende den skitserede  

 dataudveksling mellem kommunen og den private virksomhed.« Der peges endvidere bl.a. på, at hensynet til en  

»effektiv afvikling af samarbejdet mellem  

 virksomheden og kommunen« taler for, at  

 dataudvekslingen sker »i form af masseoplysninger,  

 der kan udveksles, når klienten har accepteret kommunens/virksomhedens  

 tilbud«, og at udvekslingen f.eks. kan ske »ved elektronisk overførsel af data mellem  

 kommunens og virksomhedens registre eller ved, at relevante personer i  

 virksomheden får terminaladgang til relevante oplysninger i kommunens  

 register.« Til brug for besvarelsen af de rejste  

 spørgsmål har Justitsministeriet indhentet en udtalelse fra  

 Registertilsynet.
I sin udtalelse anfører Registertilsynet bl.a., at  

 spørgsmålet om, hvorvidt en behandling kan finde sted efter  

 reglerne i lovforslaget, principielt altid vil bero på en konkret  

 vurdering.
Det er imidlertid generelt Registertilsynets opfattelse, at de  

 behandlinger, der er beskrevet i henvendelsen fra Kommunernes Landsforening,  

 også uden samtykke vil kunne finde sted med hjemmel i lovforslagets  

 bestemmelser.
 Om de bestemmelser i lovforslaget, som henvendelsen fra  

 Kommunernes Landsforening vedrører, anfører Registertilsynet  

 nærmere bl.a. følgende:
» Behandling af følsomme oplysninger, omfattet af  

 lovforslagets § 7, stk. 1, hvilket i denne sammenhæng først og  

 fremmest vil sige oplysninger om helbredsforhold, vil efter tilsynets  

 opfattelse kunne ske med hjemmel i lovforslagets § 7, stk. 1, nr. 4. Tilsynet  

 forudsætter her, at der er tale om ydelser, som de personer, om hvem  

 der behandles oplysninger, har retskrav på at modtage.
Behandling af andre følsomme oplysninger end  

 nævnt i § 7, stk. 1, det vil i denne sammenhæng sige oplysninger  

 om væsentlige sociale problemer og forskellige private oplysninger om  

 familieforhold, vil efter tilsynets opfattelse kunne ske med hjemmel i  

 lovforslagets § 8, stk. 1, når det drejer sig om den offentlige  

 forvaltning, og med hjemmel i § 8, stk. 4, hvis der er tale om en privat  

 virksomhed m.v.
Hvad særligt angår videregivelse af disse  

 oplysninger, vil dette kunne ske med hjemmel i § 8, stk. 2 og 3, når  

 der er tale om videregivelse fra den offentlige forvaltning (§ 8, stk. 3,  

 drejer sig specifikt om videregivelse fra forvaltningsmyndigheder, der  

 udfører opgaver inden for det sociale område), og med hjemmel i  

 § 8, stk. 5, hvis videregivelsen skal ske fra en privat virksomhed.
Det skal for god ordens skyld understreges, at  

 Registertilsynet ikke har vurderet, om behandlingen (tillige) kan ske med  

 hjemmel i anden lovgivning, f.eks. inden for det sociale område.« Særligt om spørgsmålet om adgangen til  

 at videregive »masseoplysninger« anfører Registertilsynet følgende:
» Registertilsynet skal derfor for god ordens skyld  

 understrege, at de oplysninger, der vil kunne videregives mellem kommunerne  

 og de private virksomheder, er de oplysninger, som det vil være  

 nødvendigt at videregive for at løse den pågældende  

 opgave.
Dette indebærer bl.a., at der ikke vil kunne videregives  

 oplysninger om personer, som ikke er relevante for modtageren, f.eks. fordi  

 de ikke er modtagere af den pågældende sociale ydelse.
 Tilsvarende skal der ved videregivelse gennem en  

 terminaltilslutning træffes foranstaltninger til sikring af, at der  

 ikke gives adgang til oplysninger, som den modtagende part ikke har brug  

 for.
 I øvrigt beror det på en konkret vurdering, i  

 hvilket omfang der vil kunne videregives oplysninger, herunder ved en  

 terminaltilslutning.
Det tilføjes, at på disse punkter  

 medfører lovforslag L 147 ingen ændringer i forhold til de  

 nugældende registerlove.« Justitsministeriet er enig i den fortolkning af  

 bestemmelserne i lovforslagets §§ 6-8, som Registertilsynet har givet udtryk  

 for.
De nævnte bestemmelser er således heller ikke  

 efter Justitsministeriets opfattelse til hinder for, at en kommune uden  

 samtykke videregiver personoplysninger til en privat virksomhed, der  

 udfører opgaver for kommunen, hvis videregivelsen er  

 påkrævet for, at virksomheden kan udføre de  

 pågældende opgaver.
På samme måde vil den  

 pågældende private virksomhed efter Justitsministeriets  

 opfattelse kunne behandle oplysninger   herunder videregive dem til kommunen  

   når behandlingen sker som et nødvendigt led i  

 udførelsen af den pågældende opgave.
 Særligt vedrørende oplysninger som  

 nævnt i lovforslagets § 7 (herunder oplysninger om  

 helbredsmæssige forhold) forudsætter Justitsministeriet ligesom  

 Registertilsynet, at der er tale om ydelser, som de pågældende  

 personer   eventuelt efter kommunens nærmere skøn   har et  

 lovmæssigt krav (retskrav) på at modtage, jf. bestemmelsens stk.  

 2, nr. 4.
Det tilføjes, at Justitsministeriet er enig med  

 Registertilsynet i, at det   på samme måde som efter den  

 gældende registerlovgivning   principielt må bero på en  

 konkret vurdering, i hvilket omfang en offentlig myndighed efter lovforslaget  

 vil kunne videregive oplysninger til en privat virksomhed i forbindelse med  

 udlicitering.
Den udveksling af »masseoplysninger«, der er  

 omtalt i henvendelsen fra Kommunernes Landsforening, må derfor udformes  

 således, at der ikke videregives oplysninger, som ikke er  

 nødvendige for, at virksomheden kan udføre den  

 pågældende opgave for kommunen.
Frank Jensen Lars Bay Larsen Arbejdsministeriet Justitsministeriet Lovafdelingen Slotsholmsgade 10 1216 København K 27. april 2000 Spørgsmål vedrørende lovforslag nr.
L 147 om  

 behandling af personoplysninger Der henvises til skrivelse af 11. april 2000 fra  

 Justitsministeriet, der anmoder om bidrag til besvarelse af  

 spørgsmål nr. 14 stillet af Folketingets Retsudvalg den 28.  

 marts 2000 vedrørende lovforslag nr.
L 147 om behandling af  

 personoplysninger.
 I den anledning skal Arbejdsministeriet bemærke  

 følgende:
 Arbejdsministeren har den 17. december 1999 fremsat  

 forslag til lov om ændring af lov om arbejdsløshedsforsikring  

 m.v. (Sanktioner, renter, tilbagebetaling m.v.), L 161.
I forslagets § 1, nr. 21, er de formål,  

 arbejdsministeren i arbejdsløshedsforsikringslovens § 100 a har  

 hjemmel til at oprette registre til, udvidet.
Det foreslås at skabe  

 mulighed for at etablere registre til brug for arbejdsløshedskassernes  

 administration af arbejdsmarkedslovgivningen.
Konkret kan det overvejes at  

 etablere et centralt medlemsregister baseret på oplysninger fra  

 arbejdsløshedskasserne om medlemsperioder og betaling af  

 efterlønsbidrag, som skal administreres af Direktoratet for  

 Arbejdsløshedsforsikringen på baggrund af oplysninger fra  

 arbejdsløshedskasserne.
Et sådant register vil kunne anvendes i  

 forbindelse med opgørelse af anciennitet for ret til efterløn,  

 vejledning om betaling af efterlønsbidrag og tilbagebetaling eller  

 overførelse til pensionsordninger af efterlønsbidrag.
 Forslagets berøringspunkt til L 147 forventes ikke  

 at give anledning til problemer.
 Der er ikke stillet ændringsforslag til denne del af  

 L 161, og det overvejes ikke at stille ændringsforslag hertil.
Med venlig hilsen Jette Kofoed By- og Boligministeriet Justitsministeriet Lovafdelingen, Statsretskontoret Slotsholmsgade 10 1216 København K 27. april 2000 Henvendelse fra Justitsministeriet vedrørende lovforslag nr.
L  

 147 om behandling af personoplysninger.
 By- og Boligministeriet har modtaget Justitsministeriets  

 brev af 11. april om et spørgsmål fra Folketingets Retsudvalg  

 til ovennævnte lovforslag.
By- og Boligministeriet kan i den anledning oplyse, at  

 ministeriet ikke har udarbejdet lovforslag, som er fremsat eller som skal  

 fremsættes i indeværende folketingsår, med  

 berøringspunkter til lovforslag nr.
L 147 om behandling af  

 personoplysninger.
Det skal dog samtidig oplyses, at ministeriet har  

 udarbejdet udkast til forslag til lov om ændring af lov om bygnings- og  

 boligregistrering, i det følgende kaldet BBR-lovforslaget, som beror  

 på Folketingets vedtagelse af lovforslag nr.
L 147 om behandling af  

 personoplysninger.
 Årsagen til, at BBR-lovforslaget beror på  

 Folketingets vedtagelse af L 147, skal søges i det forhold, at der i  

 BBR-lovforslaget indgår et forslag om at ophæve forbudet i § 6,  

 stk. 2, i den gældende lov om bygnings- og boligregistrering mod at  

 anvende oplysningerne i Bygnings- og Boligregistret til opdyrkning af nye  

 kundeforhold.
Med henblik på at sikre, at BBR-lovforslaget er i  

 overensstemmelse med Europa-Parlamentet og Rådets direktiv 95/46/EF af  

 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger er der i BBR-lovforslaget indføjet en bestemmelse om, at  

 anvendelse af oplysninger fra Bygnings- og Boligregistret i  

 markedsføringsøjemed skal ske under iagttagelse af reglerne  

 herom i lov om behandling af personoplysninger.
Reglerne om anvendelse af  

 data i markedsføringsøjemed er i lovforslag nr.
L 147 fastsat i  

 § 6, stk. 2, 3 og 4 samt §§ 12 og 36.
Såfremt lovforslag nr.
L 147 om behandling af  

 personoplysninger ikke bliver vedtaget af Folketinget i indeværende  

 folketingsår, vil By- og Boligministeriet tage forslaget om  

 ophævelsen af markedsføringsforbudet i BBR-lovforslaget op til  

 fornyet overvejelse, idet de øvrige elementer i lovforslaget  

 vanskeligt fortsat kan stilles i bero.
Med venlig hilsen Charlotte Aastrup Poole Fuldmægtig Erhvervsministeriet Justitsministeriet Lovafdelingen Att: Jørgen Steen Sørensen Slotsholmsgade 10 1216 København K 27. april 2000 Vedrørende spørgsmål fra Folketingets Retsudvalg  

 til L 147 om behandling af personoplysninger.
Ved brev af 11. april 2000 har Justitsministeriet anmodet  

 Erhvervsministeriet om en udtalelse til brug for besvarelse af  

 spørgsmål fra Folketingets Retsudvalg til L 147 om behandling af  

 personoplysninger.
Udtalelsen skal indeholde oplysninger om lovforslag, som  

 erhvervsministeren har fremsat eller agter at fremsætte i  

 indeværende folketingsår med berøringspunkter til L  

 147.
 Til brug for Justitsministeriets samlede besvarelse af  

 spørgsmålet har Erhvervsministeriet indhentet følgende  

 bemærkninger fra Forbrugerstyrelsen:
» 1. Erhvervsministeren har den 27. oktober 1999 fremsat  

 forslag til lov om visse betalingsmidler, lovforslag nr.
L 63, som indeholder  

 bestemmelser med berøringspunkter til L 147.
 2. § 12 i L 63 regulerer særlige registerretlige  

 problemer i forbindelse med anvendelse af betalingsmidler.
 Stk. 1 angiver forholdet mellem den almindelige  

 registerlovgivning og de særlige registerregler, som L 63 indeholder.  

 Det præciseres i bestemmelsen, at lov om behandling af  

 personoplysninger også gælder for den behandling af persondata,  

 der finder sted i forbindelse med brug af betalingsmidler, men med de  

 ændringer, der følger af lovforslagets § 12, stk. 2-5.
§ 12, stk. 3-5, indeholder en udtømmende angivelse  

 af, til hvilke formål der kan ske behandling af oplysninger om, hvor  

 betalingsmidler omfattet af loven har været anvendt, og hvad der er  

 købt.
Bestemmelserne indebærer en skærpelse i forhold til  

 reglerne i direktiv 95/47 om beskyttelse af fysiske personer i forbindelse  

 med behandling af personoplysninger og fri udveksling af sådanne  

 oplysninger.
 Det er Forbrugerstyrelsens vurdering, at  

 berøringspunkterne til L 147 ikke giver anledning til problemer.  

 Udformningen af registerbestemmelserne har været drøftet med  

 Justitsministeriet.
 3. Da det i L 63 er forudsat, at loven træder i  

 kraft den 1. april 2000, vil der skulle fremsættes et  

 ændringsforslag med en senere ikrafttrædelsesdato.
Herudover er der ikke aktuelle planer om  

 fremsættelse af ændringsforslag til L 63.« Det bemærkes, at efter aftale med Justitsministeriet  

 ved Lars Hjortnæs den 25. april 2000, laver Justitsministeriet bidrag  

 for så vidt angår forslag til markedsføringslovens § 6  

 A.
Med venlig hilsen Christine Habel Besvarelse af spørgsmål 28 (L 63   bilag 19)  

 stillet af Erhvervsudvalget den 22. marts 2000.
 Spørgsmål:
Ministeren bedes oversende en uddybende besvarelse af  

 spørgsmål 10-24, jf.
L 63   bilag 15 og 18.
 Svar:
 Til brug for besvarelsen er udarbejdet vedlagte notat, som  

 er koordineret med Økonomiministeriet og Justitsministeriet.
Notat om forskellige spørgsmål vedrørende adgangen for  

 en udsteder af et betalingsmiddel til at behandle personoplysninger 1. Indledning Erhvervsudvalget har anmodet om en uddybende besvarelse af  

 spørgsmål nr. 10 til 24, jf.
L 63   bilag 15-18.  

 Spørgsmålene angår dels forskellige aspekter af adgangen  

 for en udsteder af et betalingsmiddel til at anvende og videregive  

 oplysninger om brugeren med henblik på markedsføring, dels  

 forskellige spørgsmål om adgangen til at videregive oplysninger  

 om beløbsstørrelser og saldo til tredjemand.
I dette notat redegøres nærmere for de  

 problemstillinger, som de nævnte spørgsmål rejser.
Notatet  

 indledes med en beskrivelse af bestemmelsen i § 12 i forslaget til lov om  

 visse betalingsmidler (pkt. 2). Dernæst redegøres for de  

 bestemmelser i forslaget til lov om behandling af personoplysninger, som har  

 betydning for spørgsmålet om en kortudsteders adgang til at  

 behandle og videregive personoplysninger i  

 markedsføringsøjemed, og for den foreslåede bestemmelse i  

 markedsføringslovens § 6 a (pkt. 3). Herefter gennemgås kort den  

 foreslåede bestemmelse i § 53 a i bank- og sparekasseloven (pkt.  

 4).
 I lyset heraf gives   under pkt. 5   en samlet besvarelse  

 af spørgsmål 10-15. Endvidere gives der under pkt. 6 en  

 supplerende besvarelse af spørgsmål nr. 19-21.
 Det bemærkes, at Økonomiministeriet og  

 Justitsministeriet har været inddraget i Erhvervsministeriets  

 udarbejdelse af dette notat, og at de to ministerier ikke har haft  

 bemærkninger til notatets konklusioner.
2. Bestemmelsen i § 12 i forslaget til lov om visse betalingsmidler § 12 i forslaget til lov om visse betalingsmidler har  

 følgende ordlyd:
» Stk. 2. Udstederen skal sikre, at brugerens  

 CPR-nummer på et betalingsmiddel ikke må kunne aflæses af  

 andre end udstederen.
Stk. 3. Der må kun ske behandling af  

 oplysninger om, hvor brugerne har anvendt deres betalingsmidler, og hvad de  

 har købt, når det Stk. 4. Der må endvidere ske behandling af  

 oplysninger om, hvor brugerne har anvendt deres betalingsmidler,  

 når Bestemmelsen i § 12 regulerer alene adgangen til at  

 behandle oplysninger om, hvor et betalingsmiddel har været  

 anvendt, og hvad der er købt. § 12 regulerer til gengæld  

 udtømmende, i hvilket omfang en udsteder af et betalingsmiddel  

 må behandle   herunder registrere og videregive   disse oplysninger.
Og  

 det følger modsætningsvis af opregningen i stk. 3 og 4 af,  

 hvornår der kan ske behandling af disse oplysninger, at disse  

 oplysninger ikke må anvendes eller videregives med henblik på  

 markedsføring.
 I forhold til den gældende betalingskortlovs  

 anvendelsesområde er der sket en præcisering af, hvilke  

 oplysningstyper der må karakteriseres som særligt følsomme  

 ved brug af et betalingsmiddel, og denne præcisering må anses at  

 være en fordel i forhold til en beskyttelse af brugerne.
Lovforslaget regulerer ikke  

 spørgsmålet om, hvorvidt udstederen af et betalingsmiddel  

 må anvende og videregive oplysninger modtaget i forbindelse med  

 kreditvurderingen af brugeren til brug for virksomhedens egen eller andre  

 virksomheders markedsføring over for den pågældende  

 bruger.
Det samme gælder det beslægtede spørgsmål om  

 udstederens adgang til at anvende og videregive sædvanlige/generelle  

 oplysninger om kundeforholdet i dette øjemed.
Disse  

 spørgsmål må som hidtil afgøres på baggrund  

 af anden lovgivning, jf. herom straks nedenfor.
 En udsteder af et betalingsmiddel omfattet af lovforslaget  

 kan være såvel et pengeinstitut som en almindelig  

 erhvervsvirksomhed (som for eksempel et benzinselskab, et stormagasin, et  

 færgeselskab, en »konto-ring« eller en udsteder af et internationalt  

 kreditkort).
 Dette forhold har betydning for spørgsmålet  

 om, hvorvidt de nævnte typer oplysninger kan anvendes og videregives i  

 markedsføringsøjemed.
 Er udstederen af et betalingsmiddel ikke et pengeinstitut,  

 må de rejste spørgsmål 10-15 afgøres på  

 grundlag af reglerne i lov om behandling af personoplysninger og bestemmelsen  

 i markedsføringslovens § 6 a, jf. herom nedenfor under pkt. 3.
 Er udstederen derimod et pengeinstitut, skal udstederen  

herudover iagttage bestemmelsen i forslaget til bank- og  

 sparekasselovens § 53 a, jf. herom nedenfor under pkt. 4.
Det tilføjes, at bestemmelserne svarende til de i  

 bank- og sparekasselovens § 54, stk. 2, (§ 53 a) findes i de øvrige  

 finansielle love for forsikringsselskaber, fondsmæglerselskaber og  

 realkreditinstitutter.
I det følgende henvises   af  

 fremstillingsmæssige årsager   alene til reglerne i bank- og  

 sparekasseloven.
3. Reglerne om behandling af personoplysninger i  

 markedsføringsøjemed i lov om behandling af personoplysninger  

 og markedsføringlsoven 3.1. Efter § 5, stk. 2, i forslaget til lov om  

 behandling af personoplysninger skal indsamling af oplysninger ske til  

 udtrykkeligt angivne og saglige formål.
Oplysningerne må herefter  

 ikke   medmindre den registrerede giver sit samtykke hertil   undergives en  

 behandling, der er uforenelig med disse formål.
Bestemmelsen  

 fastslår det såkaldte formålsbestemtheds-princip  

 (finalité-princippet).
 3.2. Ønsker en udsteder af et  

 betalingsmiddel selv at anvende oplysninger om en forbruger med  

 henblik på markedsføring   og princippet om  

 formålsbestemthed i lovforslagets § 5 ikke er til hinder herfor   skal  

 udstederen følge den fremgangsmåde, der er beskrevet i § 2 i  

 justitsministerens forslag til lov om ændring af lov om visse  

 forbrugeraftaler, markedsføringsloven og visse andre love (L 213),  

 altså forslaget til en ny § 6 a i markedsføringsloven.
Det indebærer bl.a., at udstederen af  

 betalingsmidlet ikke må rette henvendelse til en bestemt fysisk person  

 ved brug af andre midler til fjernkommunikation med henblik på  

 afsætning af varer m.m., hvis den pågældende over for  

 udstederen har frabedt sig dette.
Det indebærer f.eks. også, at  

 udstederen skal tjekke, om brugeren står på en fortegnelse (en  

 såkaldt Robinson-liste), som udarbejdes af CPR over personer, der i CPR  

 har fået markeret, at de ikke ønsker direkte  

 markedsføring.
I bekræftende fald må udstederen af  

 betalingsmidlet ikke foretage markedsføring over for den  

 pågældende.
Det tilføjes, at udstederen af betalingsmidlet  

 tillige skal overholde bestemmelsen i markedsføringslovens § 1 om god  

 markedsføringsskik.
Forbrugerombudsmanden fokuserer i den forbindelse  

 på, hvordan oplysningerne er indsamlet, og hvilken information  

 forbrugerne har fået omkring oplysningernes anvendelse.
En indsamling  

 og anvendelse af oplysninger, hvor formålet hermed ikke har været  

 klart for forbrugeren, vil kunne være i strid med  

 markedsføringslovens § 1.
3.3. En udsteder af et betalingsmiddel skal  

 også iagttage bestemmelsen om formålsbestemthed i lovforslagets §  

 5, såfremt vedkommende ønsker at videregive oplysninger  

 om en bruger til en anden virksomhed.
Det gælder, uanset om  

 videregivelse skal ske til koncernforbundne virksomheder eller til en  

 virksomhed uden for koncernen.
 Udstederen af betalingsmidlet skal herudover opfylde  

 følgende to betingelser:
For det første skal behandlingsreglerne i L  

 147 § 6, stk. 2-4, om videregivelse i markedsføringsøjemed  

 være opfyldt.
Efter disse bestemmelser kræver videregivelse i  

 markedsføringsøjemed udtrykkeligt samtykke fra forbrugeren,  

 medmindre der er tale om generelle kundeoplysninger, som danner grundlag for  

 inddeling i kundekategorier.
Generelle kundeoplysninger er bl.a. oplysninger om kundens  

 navn, adresse, køn og alder og oplysninger om, at kunden f.eks. er  

 husejer, bilejer, computerejer og lignende.
Tilsvarende gælder f.eks.  

 oplysninger om, at der er tale om en kunde til fritidsartikler, til baby- og  

 småbørnsartikler, til økologiske varer, til vin og  

 spiritus eller andre generelt afgrænsede varegrupper.
Oplysninger om  

 rent private forhold vil aldrig være generelle kundeoplysninger.
Selv om der er tale om generelle kundeoplysninger   og  

 udstederen af betalingsmidlet således efter § 6, stk. 2-4, kan  

 videregive oplysningerne uden brugerens udtrykkelige samtykke   må  

 videregivelse for det andet  kun ske, hvis brugeren ikke har gjort  

 indsigelse imod det.
Der henvises nærmere til lovforslagets § 36. Denne  

 bestemmelse fastslår bl.a., at udstederen af betalingsmidlet (den  

 dataansvarlige) skal undersøge i CPR, om kunden (brugeren) har frabedt  

 sig henvendelser i markedsføringsøjemed.
Er det ikke  

 tilfældet, skal udstederen af betalingsmidlet tydeligt og på en  

 let forståelig måde oplyse om retten til at gøre  

 indsigelse mod videregivelsen.
Brugeren skal samtidig gives adgang til  

 på en nem måde inden for to uger at gøre sådan  

 indsigelse, og oplysningerne må ikke videregives, inden denne frist er  

 udløbet.
4. Bestemmelsen i forslaget til bank- og sparekasselovens § 53 a 4.1. Efter den foreslåede bestemmelse i bank- og  

 sparekasselovens § 53 a, stk. 1, må der ikke uberettiget  

videregives fortrolige oplysninger.
Det gælder også  

 oplysninger, som pengeinstituttet har indsamlet hos indehaveren af et  

 betalingsmiddel i forbindelse med udstedelsen af betalingsmidlet.
 Efter bestemmelsens stk. 2 kan et pengeinstitut dog  

 videregive sædvanlige oplysninger om kundeforhold til  

 koncernvirksomheder, der er underlagt tavshedspligt som nævnt i  

 bestemmelsens stk. 1, såfremt dette er erhvervsmæssigt begrundet.  

 Det gælder også oplysninger, som pengeinstituttet kommer i  

 besiddelse af i forbindelse med udstedelse af et betalingsmiddel.
Bestemmelsen i forslaget til bank- og sparekasselovens §  

 53 a bygger   i lighed med den nugældende lovs § 54   på den  

 forudsætning, at et pengeinstitut alene kan videregive fortrolige  

 kundeoplysninger, såfremt både betingelserne i bank- og  

 sparekasselovens § 53 a og registerlovgivningen m.v. er opfyldt.
Det  

 gælder, uanset om videregivelsen skal ske til koncernforbundne  

 virksomheder eller til virksomheder uden for koncernen.
 Der henvises nærmere til Økonomiministeriets  

 besvarelse af 28. april 2000 af spørgsmål nr. 25-30.
4.2. Hverken den foreslåede bestemmelse i §  

 53 a eller andre bestemmelser i bank- og sparekasseloven regulerer adgangen  

 for et pengeinstitut til selv at anvende oplysninger, som  

 pengeinstituttet i forbindelse med udstedelsen af et betalingsmiddel har  

 indsamlet hos indehaveren af betalingsmidlet, til at foretage  

 markedsføring over for den pågældende.
Om en sådan  

 anvendelse af oplysningerne er lovlig, må derfor afgøres efter  

 anden lovgivning, herunder navnlig reglerne i forslaget til lov om behandling  

 af personoplysninger og markedsføringsloven.
 Der henvises nærmere til Økonomiministeriets  

 besvarelse af spørgsmål nr. 25-30.
5. Særligt om behandling af oplysninger i relation til  

 markedsføring (spørgsmål 10-15) 5.1. Særligt med henblik på besvarelsen af  

spørgsmål nr. 10 om egen anvendelse af  

 kreditvurderingsoplysninger kan der   på baggrund af den generelle  

 beskrivelse af de fire lovforslag ovenfor under pkt. 2-4   oplyses  

 følgende:
 Hverken forslaget til lov om visse betalingsmidler eller  

 bank- og sparekasseloven regulerer spørgsmålet om, hvorvidt  

 udstederen af et betalingsmiddel selv må anvende de oplysninger, som  

 instituttet modtager i forbindelse med en kreditvurdering af kunden, til brug  

 for egen markedsføring, jf. pkt. 2 og 4.2.
Spørgsmålet må derfor afgøres  

 på baggrund af reglerne i lov om behandling af personoplysninger,  

 herunder navnlig bestemmelsen i lovforslagets § 5, stk. 2, om  

 formålsbestemthed.
Og det gælder, uanset om der er tale om et  

 pengeinstitut eller en anden finansiel virksomhed.
Som anført i besvarelsen af spørgsmål  

 nr. 10 har Registertilsynet udtalt, at den i spørgsmålet omtalte  

 brug af oplysningerne »efter Registertilsynets opfattelse meget vel [kan]  

 tænkes at være i strid med § 5, stk. 2, i L 147   Hvis  

 behandlingen (anvendelse til direkte markedsføring) kan finde sted,  

 skal de påtænkte regler i markedsføringslovens § 6 a  

 iagttages.« 5.2. For så vidt angår  

spørgsmål nr. 11 om videregivelse af  

 kreditvurderingsoplysninger til koncernforbundne selskaber kan der endvidere  

 oplyses følgende:
 a) Udstedes betalingsmidlet af et finansielt  

 institut, der ikke er et pengeinstitut, skal adgangen til at videregive  

 oplysningerne til koncernforbundne selskaber afgøres på baggrund  

 af reglerne i forslaget til lov om behandling af personoplysninger.
 Som nærmere anført i besvarelsen af  

 spørgsmål nr. 11 til L 63 har Registertilsynet i den forbindelse  

 anført følgende:
» b) Udstedes betalingsmidlet af et pengeinstitut,  

 vil videregivelsen   i det begrænsede omfang denne er tilladt efter lov  

 om behandling af personoplysninger   tillige skulle respektere bestemmelsen i  

 bank- og sparekasselovens § 53 a.
Hvis de pågældende oplysninger har karakter af  

 sædvanlige kundeoplysninger, vil bestemmelsen i § 53 a, stk. 2, ikke i  

 sig selv være til hinder for, at oplysninger, som et pengeinstitut har  

 modtaget i forbindelse med udstedelsen af et betalingsmiddel, videregives til  

 andre tavshedsbelagte koncernvirksomheder med henblik på, at disse  

 virksomheder kan anvende oplysningerne til brug for markedsføring over  

 for indehaveren af det pågældende betalingsmiddel.
Der henvises  

 herved til pkt. 4.1 ovenfor.
 I relation til denne type oplysninger vil det  

 således i første række skulle afgøres på  

 baggrund af reglerne i den nævnte § 5 i forslaget til lov om behandling  

 af personoplysninger, om oplysningerne vil kunne videregives til de  

 koncernforbundne selskaber.
 Har oplysningerne ikke karakter af sædvanlige  

 kundeoplysninger, indebærer bestemmelsen i § 53 a, at oplysningerne kun  

 vil kunne videregives i det nævnte markedsføringsøjemed,  

 såfremt den pågældende har givet sit samtykke til  

 videregivelsen.
 For så vidt angår sådanne oplysninger  

 indebærer bestemmelsen i § 53 a således en vis indsnævring  

 i videregivelsesadgangen for pengeinstitutter.
 5.3. For så vidt angår  

spørgsmål nr. 12 om videregivelse af  

 kreditvurderingsoplysninger til andre virksomheder kan der supplerende  

 oplyses følgende:
 a) Er udstederen af betalingsmidlet ikke et  

 pengeinstitut   men f.eks. et benzinselskab   må adgangen til at  

 videregive de omhandlede oplysninger til andre virksomheder end  

 koncernforbundne virksomheder afgøres efter reglerne i forslaget til  

 lov om behandling af personoplysninger.
 Efter Registertilsynets opfattelse vil en sådan  

 videregivelse »meget vel [kunne] tænkes at  

 være i strid med« bestemmelsen om  

 formålsbestemthed i denne lovs § 5, stk. 2. Der henvises til  

 besvarelsen af spørgsmål 12.
b) Er udstederen af betalingsmidlet et  

 pengeinstitut, vil den foreslåede bestemmelse i bank- og  

 sparekasselovens § 53 a, stk. 1, indebære, at pengeinstituttet ikke  

 uden kundens samtykke vil kunne videregive fortrolige kundeoplysninger til  

 virksomheder uden for koncernen med henblik på disses eller tredjemands  

 markedsføring.
Det gælder også fortrolige oplysninger, som  

 pengeinstituttet har modtaget i forbindelse med kreditvurdering.
 Et pengeinstitut vil således altid skulle  

 indhente kundens samtykke til at videregive oplysningerne til brug for  

 ikke-koncernforbundne virksomheders markedsføring.
 5.4. For så vidt angår  

spørgsmål nr. 13 om egen anvendelse af almindelige  

 kundeoplysninger kan der supplerende oplyses følgende:
Hverken lov om visse betalingsmidler eller bank- og  

 sparekasseloven regulerer spørgsmålet om, hvorvidt udstederen af  

 et betalingsmiddel selv må anvende de oplysninger, som instituttet  

 modtager i forbindelse med en kreditvurdering af brugeren, til brug for egen  

 markedsføring over for den pågældende bruger.
Der henvises  

 til pkt. 2, pkt. 4 og pkt. 5.1.
 Spørgsmålet må derfor   uanset om  

 udstederen af betalingsmidlet er et pengeinstitut eller et andet finansielt  

 institut   afgøres efter anden lovgivning, herunder lov om behandling  

 af personoplysninger.
 Bestemmelsen om formålsbestemthed i § 5, stk. 2, i  

 forslaget til en ny lov om behandling af personoplysninger kan ikke antages  

 at være til hinder for en sådan anvendelse af oplysningerne.
Det må derfor antages, at udstederen af et  

 betalingsmiddel i almindelighed vil kunne anvende de pågældende  

 oplysninger som anført i spørgsmålet.
Det er dog en  

 forudsætning herfor, at udstederen iagttager de foreslåede regler  

 i markedsføringslovens § 6 a, jf. herom ovenfor under pkt. 3.2.
 Det indebærer bl.a., at udstederen af  

 betalingsmidlet ikke må foretage markedsføring over for den  

 pågældende bruger, hvis brugeren over for udstederen har frabedt  

 sig henvendelser i markedsføringsøjemed eller udstederen  

 gennem undersøgelse af den såkaldte »Robinson-liste« bliver  

 bekendt med, at brugeren har fået indsat en markering i CPR om, at  

 vedkommende frabeder sig direkte markedsføring.
 5.5. For så vidt angår  

spørgsmål nr. 14 om almindelige kundeoplysninger til  

 koncernforbundne virksomheder kan der supplerende oplyses  

 følgende:
 Som anført i besvarelsen af spørgsmål  

 14 til L 63 er det Registertilsynets opfattelse, at den i  

 spørgsmålet omhandlede videregivelse af generelle oplysninger om  

 kundeforholdet til koncernforbundne virksomheder ikke vil være i strid  

 med reglerne i forslaget til lov om behandling af personoplysninger.
 Heller ikke den foreslåede bestemmelse i bank- og  

 sparekasselovens § 53 a vil være til hinder for, at et pengeinstitut,  

 der har udstedt et betalingsmiddel til en kunde, videregiver generelle  

 oplysninger, der samtidigt er sædvanlige kundeoplysninger, til andre  

 tavshedsbelagte koncernforbundne virksomheder med henblik på, at disse  

 virksomheder anvender oplysningerne til markedsføring over for kunden.  

 Det bemærkes i den forbindelse, at de videregivne oplysninger vil  

 være omfattet af det modtagende instituts tavshedspligt.
Det er dog en forudsætning, at udstederen af  

 betalingsmidlet iagttager bestemmelsen i § 36 i forslag til lov om behandling  

 af personoplysninger, inden det videregiver oplysningerne.
Der henvises herom  

 til pkt. 3.3.
 5.6. For så vidt angår  

spørgsmål nr. 15 om videregivelse af almindelige  

 kundeoplysninger til andre virksomheder kan der supplerende oplyses  

 følgende:
 a) Er udstederen af betalingsmidlet ikke et  

 pengeinstitut, må spørgsmålet om adgangen til at  

 videregive generelle kundeoplysninger afgøres efter reglerne i  

 forslaget til lov om behandling af personoplysninger.
 Det indebærer, at udstederen af betalingsmidlet i  

 almindelighed ikke behøver at indhente brugerens udtrykkelige samtykke  

 til at videregive generelle kundeoplysninger (der danner grundlag for  

 inddeling i kundekategorier).
 Det er dog en forudsætning for videregivelsen, at  

 udstederen af betalingsmidlet iagttager bestemmelsen i dette lovforslags §  

 36, inden det videregiver oplysningerne.
 b) Er udstederen af betalingsmidlet derimod et  

 pengeinstitut, reguleres spørgsmålet i første række  

 af den foreslåede bestemmelse i bank- og sparekasselovens § 53 a, stk.  

 1.
Som anført ovenfor under pkt. 4.1 indebærer  

 denne bestemmelse, at udstederen af betalingsmidlet (pengeinstituttet) ikke  

 uden brugerens samtykke vil kunne videregive fortrolige kundeoplysninger  

 herunder oplysninger, som virksomheden har modtaget i forbindelse med  

 kreditvurderingen   til virksomheder uden for koncernen med henblik på  

 disses eller tredjemands markedsføring.
Det gælder også  

 oplysninger, som må betegnes som »sædvanlige  

 kundeoplysninger«.
6. Særligt om videregivelse af oplysninger om  

 beløbsstørrelse og saldo (spørgsmål nr. 19-21) 6.1. Reglerne i forslaget til lov om betalingsmidler  

 regulerer ikke spørgsmålet om, hvorvidt udstederen af et  

 betalingsmiddel må videregive oplysninger om kundegrupper kategoriseret  

 efter beløbsstørrelser eller saldooplysninger.
Dette lovforslag  

 regulerer   som tidligere nævnt   alene behandling af oplysninger om,  

hvor et betalingsmiddel er anvendt, og hvad der er købt,  

 jf. ovenfor under pkt. 2.
 Er udstederen af betalingsmidlet ikke et pengeinstitut,  

 skal spørgsmålet om videregivelse af de nævnte oplysninger  

 derfor afgøres ud fra reglerne i forslaget til lov om behandling af  

 personoplysninger.
Det bemærkes i øvrigt, at hvis videregivelsen  

 sker til brug for markedsføring, vil berettigelsen heraf skulle  

 vurderes ud fra de regler, der er beskrevet ovenfor i pkt. 2-5. Der henvises  

 derfor i det hele hertil.
De videregivelsestilfælde, der beskrives  

 nedenfor, angår således alene tilfælde, hvor videregivelse  

 sker til et andet formål end markedsføring.
 Hvis videregivelsen sker fra en udsteder af et  

 betalingsmiddel, der ikke er et pengeinstitut, vil berettigelsen heraf  

 som nævnt skulle vurderes ud fra forslaget til lov om behandling af  

 personoplysninger.
 Her vil vurderingen dels skulle foretages i forhold til  

 det ovenfor nævnte princip om formålsbestemthed i lovforslagets §  

 5, stk. 2, dels ud fra den generelle behandlingsregel i § 6, stk. 1.
 Sidstnævnte bestemmelse har følgende  

 indhold:
» Som anført i besvarelsen af spørgsmål  

 nr. 19 har Registertilsynet udtalt, at »det efter  

 Registertilsynets opfattelse [er] vanskeligt at give et konkret svar  

 på, om videregivelse af oplysninger vil kunne finde sted i de  

 nævnte situationer.
Det afhænger navnlig af, hvem oplysningerne  

 skal videregives til, og hvad formålet hermed er.
Generelt er det dog  

 Registertilsynets opfattelse, at videregivelse som altovervejende hovedregel  

 ikke vil kunne finde sted.« 6.2. For pengeinstitutter vil gælde  

 bestemmelsen i forslaget til en ny § 53 a, stk. 2, i lov om banker og  

 sparekasser.
Denne bestemmelse viderefører den hidtidige retstilstand  

 efter reglerne i den nugældende lovs § 54, stk. 2, 3. pkt.
Om  

 bestemmelsen henvises til pkt. 4.1 ovenfor.
Forskningsministeriet Justitsministeriet Statsretskontoret Slotsholmsgade 10 1216 K 26. april 2000 Vedr.: Folketingets Retsudvalgs spørgsmål af 28. marts  

 2000 (L 147) Idet der henvises til Justitsministeriets brev af 11.  

 april d.å., skal Forskningsministeriet hermed fremkomme med en  

 udtalelse.
 Forskningsministeriet har den 7. oktober 1999 genfremsat  

 forslag til lov om Statstidende (L 31), som har berøringspunkter til L  

 147. Lovforslaget vedlægges til orientering.
Med lovforslaget lægges op til en tidssvarende  

 udnyttelse af informationsteknologien i relation til Statstidende, som i dag  

 udkommer i trykt form.
Som noget nyt opretter Forskningsministeriet  

 således en database, som indeholder de meddelelser af forskellig art,  

 som offentliggøres via Statstidende.
Oplysningerne i databasen vil  

 fremover blive offentliggjort i et elektronisk og indtil videre i et trykt  

 Statstidende.
 En række meddelelser i Statstidende indeholder  

 personoplysninger, og behandlingen af disse skal ske i overensstemmelse med  

 lov om behandling af personoplysninger, medmindre statstidendeloven inden for  

 de rammer, som direktivet 95/46/EF afstikker, fastsætter særlige  

 regler for behandlingen af personoplysninger i forbindelse med driften af  

 Statstidende.
Det er imidlertid ikke formålet med L 31 at fravige  

 regelsættet i lov om behandling af personoplysninger.
Tværtimod  

 udgør denne lov grundlaget for omfanget af beskyttelsen af  

 personoplysninger, hvilket understreges flere steder i  

 lovbemærkningerne, jf. særligt kapitel 2.
 Forskningsministeriets lovforslag indeholder således  

 kun i begrænset omfang en specialregulering, hvilken udgør en  

 »overbygning« på det beskyttelsesniveau, som er fastlagt i lov om  

 behandling af personoplysninger.
Lovforslaget indeholder for det første i § 1, stk.  

 3, en bestemmelse om, at »Forskningsministeren fastsætter regler om  

 opbygningen, driften og brugen af Statstidende, herunder regler for de  

 tekniske sikkerhedskrav og krav til beskyttelse og bevaring af oplysninger i  

 systemet«.
Som det fremgår af lovbemærkningerne, skal de tekniske  

 sikkerhedskrav som minimum svare til de krav, som stilles til  

 behandlingssikkerhed i lov om behandling af personoplysninger.
 For det andet følger det af lovforslagets § 5, stk.  

 2, at »Efter et år fra tidspunktet for  

 offentliggørelse må personoplysninger, der i anden  

 sammenhæng anses for fortrolige, ikke kunne søges i det  

 elektroniske Statstidende ved at bruge personens navn eller anden form for  

 personidentifikation som søgekriterium.«  

 Der er også i dette tilfælde tale om en skærpelse af  

 beskyttelsesniveauet.
 Disse enkelte tilfælde af specialregulering  

 ændrer ikke ved, at lov om Statstidende forudsætter, at lov om  

 behandling af personoplysninger er vedtaget og trådt i kraft, jf.  

 lovforslagets bemærkninger til § 11.
Med venlig hilsen Lene Damkjær Thorsen Fuldmægtig Spørgsmål nr. 1 stillet af Folketingets  

 Forskningsudvalg den 11. april 2000 til forskningsministeren (L 229   bilag  

 3) Spørgsmål 1:
Har ministeriet indhentet kommentarer til det endelige  

 lovforslag fra IT-sikkerhedsrådet og hvis ikke, vil ministeriet  

 så indhente kommentarer? Svar:
 IT-sikkerhedsrådet har modtaget det lovudkast, som  

 jeg sendte i offentlig høring den 1. december 1999, og Rådet  

 afgav sit høringssvar hertil den 19. januar 2000.
 Forskningsministeriet har efter udløbet af  

 høringsperioden foretaget en opstramning og kvalitetssikring af  

 lovteksten på baggrund af de kommentarer, som er fremkommet fra  

 høringsparterne.
 Bortset fra indsættelsen af en ny bestemmelse i § 13  

 om elektronisk signatur og formkrav, som sikrer en gennemførelse af  

 hele direktivet om en fællesskabsramme for elektroniske signaturer  

 på en gang, er der efter høringsperioden ikke ændret  

 på hovedlinierne i det udsendte lovudkast.
 Jeg finder derfor ikke behov for at inddrage  

 IT-sikkerhedsrådet yderligere i arbejdet med forslaget, end det  

 allerede er sket.
 IT-sikkerhedsrådet har ved flere lejligheder og  

 senest i rådets årsberetning for 1999 opfordret til, at der fra  

 det offentliges side tages skridt til at etablere en mere almen public  

 key-infrastruktur.
 Jeg vil gerne i den forbindelse slå fast, at  

 spørgsmålet om det offentliges rolle i relation til udbredelsen  

 af elektroniske signaturer og etablering af nøglecentre ikke er  

 reguleret i lovforslaget.
 Forslaget sikrer i sig selv blot en fri adgang til  

 markedet, sådan at både private virksomheder og offentlige  

 myndigheder har mulighed for at etablere nøglecentre i Danmark.  

 Ifølge direktivet er det et krav, at markedet skal være  

 åbent for private virksomheder.
Spørgsmål nr. 2 stillet af Folketingets  

 Forskningsudvalg den 11. april 2000 til forskningsministeren (L 229   bilag  

 3) Spørgsmål 2:
Ministeriet bedes give en udtømmende  

 redegørelse for sammenhængen mellem L 229 og andre lovforslag  

 under behandling, som vedrører personoplysninger f.eks. forslag til  

 lov om Det Centrale Personregister, jf.
L 3.
 Svar:
Jeg er bekendt med, at Folketingets Retsudvalg den 28.  

 marts 2000 har stillet et spørgsmål 14 til forslag til lov om  

 behandling af personoplysninger, jf.
L 147, og anmodet justitsministeren om  

 et generelt oversigtsnotat over alle de lovforslag, som vedrører  

 behandling af personoplysninger.
For en generel gennemgang af  

 spørgsmålet vedrørende forskellige regler om behandling  

 af personoplysninger skal jeg derfor henvise Forskningsudvalget til  

 justitsministerens besvarelse af spørgsmål 14 til L 147.
 I det følgende har jeg valgt at koncentrere  

 besvarelsen om de forslag, som man praktisk kunne forestille sig har en  

 sammenhæng med L 299 (herefter »forslaget«).
 Forslaget indeholder en bestemmelse i § 12, som stiller  

 supplerende krav til nøglecentres behandling af personoplysninger.
 § 12, stk. 1, regulerer nøglecentrets adgang til at  

 indsamle personoplysninger i forbindelse med nøglecentervirksomheden.  

 Indsamling af personoplysninger må udelukkende ske fra den  

 registrerede, eller med dennes udtrykkelige samtykke, og kun i det omfang det  

 er nødvendigt for udstedelsen eller opretholdelsen af et  

 certifikat.
 I henhold til § 12, stk. 2, skal et nøglecenter  

 have den registreredes udtrykkelige samtykke for at kunne behandle eller  

 videregive de oplysninger, som er indsamlet i forbindelse med  

 nøglecentervirksomheden, til andre formål end nævnt i stk.  

 1.
 Bestemmelsen gennemfører artikel 8 i direktivet om  

 en fællesskabsramme for elektroniske signaturer.
 § 12 er en supplerende bestemmelse i den forstand, at de  

 generelle regler i forslaget til lov om behandling af personoplysninger, jf.  

 L 147, finder anvendelse på nøglecentrets virksomhed med de  

 afvigelser, som følger af § 12.
 § 12 finder alene anvendelse i forbindelse med  

 udøvelsen af nøglecentervirksomhed og har derfor ikke nogen  

 direkte sammenhæng med specialregler i lovgivningen vedrørende  

 behandling af personoplysninger i andre sammenhænge.
Forslag til lov om Det Centrale Personregister, jf.
L 3,  

 indeholder i kapitel 7 til 13 bestemmelser vedrørende behandling og  

 videregivelse af oplysninger i CPR.
Disse bestemmelser berører ikke  

 nøglecentrets adgang til at indsamle eller behandle personoplysninger  

 i medfør af forslagets § 12. Det kan tilføjes, at forslaget  

 ikke regulerer et nøglecenters adgang til at anvende personnumre eller  

 lignende i et certifikat til en elektronisk signatur.
Dette  

 spørgsmål må derfor afgøres efter anden  

 lovgivning.
Forslag til lov om elektronisk Statstidende, jf.
L 31,  

 indeholder blandt andet bestemmelser vedrørende opbygning af en  

 database over samtlige meddelelser, som er optaget i Statstidende, behandling  

 og offentliggørelse af personoplysninger, berigtigelse af urigtige  

 oplysninger samt adgang til at søge efter meddelelser i databasen ved  

 hjælp af navne, personnumre, m.v.
 Jeg mener ikke, at der er nogen direkte sammenhæng  

 mellem disse regler og forslagets § 12.
Rent teknisk er det muligt at lave elektroniske kort, der  

 både kan bruges til at afgive en elektronisk signatur og som et  

 betalingsmiddel omfattet af forslag til lov om visse betalingsmidler, jf.
L  

 63.
 § 12 finder kun anvendelse i relation til sådanne  

 »multiapplikationskort« i det omfang kortet benyttes til at afgive en  

 elektronisk signatur.
Hvis kortet derimod anvendes som et betalingsmiddel,  

 finder bestemmelsen i § 12 anvendelse.
Denne bestemmelse regulerer, i hvilket  

 omfang oplysninger om, hvor og til hvilke formål et betalingsmiddel  

 anvendes, må indsamles og behandles.
 L 112-115 vedrørende ændringer i bank- og  

 sparekasseloven, realkreditloven, lov om fondsmæglerselskaber samt lov  

 om forsikringsvirksomhed m.v. indeholder regler om videregivelse af visse  

 oplysninger til andre virksomheder.
 Såfremt en virksomhed, der er omfattet af den  

 finansielle lovgivning, udøver nøglecentervirksomhed, vil  

 forslagets § 12 finde anvendelse på samme måde som i relation til  

 andre nøglecentre.
 Det vil således ikke være muligt for en  

 finansiel virksomhed at indsamle eller behandle og videregive  

 personoplysninger i forbindelse med den nøglecentervirksomhed, som  

 udøves, i videre omfang end tilladt efter § 12, uanset om dette  

 eventuelt måtte være muligt i henhold til de særlige regler  

 herom i den finansielle lovgivning. § 12 er dog ikke til hinder for, at der i  

 den finansielle lovgivning eksisterer strengere regler vedrørende  

 behandling af personoplysninger eller tavshedspligt.
Spørgsmål nr. 3 stillet af Folketingets  

 Forskningsudvalg den 11. april 2000 til forskningsministeren (L. nr. 229  

 bilag 3) Spørgsmål 3:
Vil vedtagelsen af L 229 have betydning for andre love  

 omhandlende personoplysninger, f.eks. forslag til lov om Det Centrale  

 Personregister, jf.
L 3, i folketingsåret 1999-2000? Svar:
 Det er ikke min vurdering, at vedtagelsen af L 229 vil  

 have nogen direkte betydning for andre love omhandlende  

 personoplysninger.
 Som nævnt i min besvarelse til  

 spørgsmål 2 (L 229   bilag 3) indeholder forslagets § 12 en  

 række krav vedrørende behandlingen af personoplysninger i  

 forbindelse med udøvelsen af nøglecentervirksomhed, der  

 supplerer reglerne i den generelle lovgivning vedrørende  

 databeskyttelse.
§ 12 finder desuden kun anvendelse i relation til  

 nøglecentervirksomhed.
En virksomhed, der fungerer som et  

 nøglecenter, men samtidig udøver andre former for virksomhed,  

 vil derfor skulle overholde forskellige regelsæt, alt efter hvilke  

 andre aktiviteter der udøves.
 Forslagets § 12 vurderes ikke at være til hinder  

 herfor, da den alene vedrører en afgrænset aktivitet, nemlig  

 udstedelsen og opretholdelsen af certifikater til elektroniske  

 signaturer.
Forsvarsministeriet Justitsministeriet Slotsholmsgade 10 1216 København K 17. april 2000 Justitsministeriet har ved skrivelse af 11. april 2000,  

 sagsnr. 2000-760-0082, udbedt sig oplysninger til brug ved besvarelse af et  

 spørgsmål fra Folketingets Retsudvalg om berøringspunkter  

 mellem forslag til lov om behandling af personoplysninger og andre  

 lovforslag.
 I den anledning skal det oplyses, at forsvarsministeren  

 ikke har fremsat og heller ikke forventes at ville fremsætte lovforslag  

 i indeværende folketingsår.
 P.M.V.
 E.B.
Kasper Jespersen Indenrigsministeriet Justisministeriet Lovafdelingen Slotsholmsgade 10 1216 København K 28. april 2000 Under henvisning til Justitsministeriets brev af 11. april  

 2000, Statsretskontoret, j.nr. 2000-760-0082, hvori anmodes om bidrag til  

 besvarelse af spørgsmål 14 fra Folketingets Retsudvalg  

 vedrørende lovforslag nr.
L 147 om behandling af personoplysninger  

 følger hermed Indenrigsministeriets bidrag til besvarelsen:
Lovforslag nr.
L 3 om Det Centrale Personregister henviser  

 i §§ 31, 35, 36, 37, 38, stk. 6, og § 52, stk. 1, til denne lov om behandling  

 af personoplysninger.
Lovforslag nr.
L 3 henviser desuden i § 38, stk. 4, og §  

 42, stk. 4, til Datatilsynet, som ifølge § 55 i L 147 om behandling af  

 personoplysninger er det fremtidige navn for Registertilsynet.
Herudover agter indenrigsministeren at fremsætte  

 ændringsforslag til §§ 29, stk. 3, og § 40 (samt konsekvensrettelser  

 heraf) i L 3 om Det Centrale Personregister.
Disse ændringsforslag, som  

 dels vedrører retten til at få registreret i Det Centrale  

 Personregister, at man frabeder sig henvendelser i  

 markedsføringsøjemed, dels Indenrigsministeriets (nye)  

 kvartalsvise oversigt over navne og adresser for samtlige personer, der har  

 frabedt sig henvendelser i markedsføringsøjemed, har  

 sammenhæng med § 36 i L 147 om behandling af personoplysninger og § 6 a  

 i L 213 om ændring af lov om visse forbrugsaftaler.
 Indenrigsministeriet forstår  

 spørgsmålet om, hvorvidt denne sammenhæng giver anledning  

 til problemer, som et spørgsmål om, hvorvidt L 3 om Det Centrale  

 Personregister kan vedtages, såfremt Folketinget ikke på  

 nuværende tidspunkt måtte ønske at vedtage forslag til L  

 147, hvormed L 3 har sammenhæng.
I denne anledning skal man meddele, at der efter  

 Indenrigsministeriets opfattelse ikke vil være noget til hinder for, at  

 L 3 om Det Centrale Personregister vedtages uden en samtidig vedtagelse af L  

 147. Det vil i så fald være nødvendigt at erstatte  

 henvisningen i L 3 om Det Centrale Personregister til lov om behandling af  

 personoplysninger af en henvisning til »Europa-Parlamentets og Rådets direktiv nr.  

 95/46/EF af 24. oktober 1995 om beskyttelse af fysiske personer i forbindelse  

 med behandling af personoplysninger og om fri udveksling af sådanne  

 oplysninger«.
Endvidere vil »Datatilsynet « skulle  

 erstattes af »Registertilsynet«.
 Det foran nævnte ændringsforslag til L 3 vil  

 helt kunne udelades, såfremt L 147 om behandling af personoplysninger  

 og L 213 om ændring af lov om visse forbrugsaftaler ikke ønskes  

 fremmet til vedtagelse.
Med venlig hilsen Karen Jespersen / Torben Jerlach Kirkeministeriet Justitsministeriet Lovafdelingen Slotsholmsgade 10 1216 København K Med henvisning til Justitsministeriets brev af 11. april  

 2000 (j.nr. 2000-760-0082), hvor Justitsministeriet anmoder om  

 Kirkeministeriets hjælp til besvarelse af Retsudvalgets  

 spørgsmål nr. 14 af 28. marts 2000 vedrørende lovforslag  

 nr.
L 147, skal man meddele, at Kirkeministeriet ikke har fremsat eller agter  

 at fremsætte lovforslag i indeværende folketingsår med  

 berøringspunkter til L 147.
 For en god ordens skyld oplyses, at Kirkeministeriets  

 igangværende arbejde med DNK-projektet om indførelsen af  

 elektronisk kirkebogsregistrering ikke kræver lovændringer.
Med venlig hilsen Rasmus Paaske Larsen Specialkonsulent Kulturministeriet Justitsministeriet Lovafdelingen Slotsholmsgade 10 1216 København K 1. maj 2000 Lovforslag nr.
L 147 om behandling af personoplysninger.
Der henvises til Justitsministeriets skrivelse af 11.  

 april 2000 (dok.: BBO20019) vedrørende lovforslag nr.
L 147 om  

 behandling af personoplysninger.
Kulturministeriet kan oplyse, at ministeriet i tilknytning  

 til det ovennævnte lovforslag har fremsat forslag til lov om  

 ændring af lov om offentlige arkiver m.v. (arkivlovens  

 registerbestemmer m.v.)   lovforslag nr.
L 153.
 For så vidt angår forholdet mellem L 147 og L  

 153 vedlægges kopi af svar til Folketingets Kulturudvalg fra  

 kulturministeren, afgivet den 1. marts 2000, på følgende  

 spørgsmål »Ministeren bedes helt  

 konkret oplyse, hvilke dele af lovforslaget der relaterer til EU-direktiv  

 95/46/EF om behandling af personoplysninger, og som derfor skal  

 gennemføres«.
Med venlig hilsen Niels-Jørgen Nielsen Kt.chef Spørgsmål nr. 1-6 (L 153   bilag 4), forslag til lov om ændring af lov  

 om offentlige arkiver m.v. (Arkivlovens registerbestemmelser m.v.) Skrivelse af 2. februar 2000 Svar til Folketingets Kulturudvalg fra  

 kulturministeren.
 Spørgsmål nr. 1:
 Ministeren bedes helt konkret oplyse, hvilke dele af  

 lovforslaget der relaterer til EU-direktiv 95/46/EF om behandling af  

 personoplysninger, og som derfor skal gennemføres.
 Svar:
 Lovforslaget indeholder to bestemmelser, som ikke har  

 sammenhæng med lovforslaget om behandling af personoplysninger.
 Det drejer sig for det første om bestemmelsen i  

 lovforslagets § 1, nr. 1, der giver mulighed for, at Statens Arkiver på  

 et passende tidspunkt kan kræve betaling af statslige myndigheder for  

 bevaring af papirarkivalier.
 For det andet drejer det sig om bemyndigelsen i  

 lovforslagets § 1, nr. 13, til at delegere den mere detaljerede  

 regelfastsættelse vedrørende en række forhold af  

 overvejende arkivteknisk karakter til rigsarkivaren.
 Implementeringen i dansk lovgivning af EU-direktiv  

 95/46/EF finder først og fremmest sted ved det forslag til lov om  

 behandling af personoplysninger, som er fremsat af justitsministeren (L 147).  

 Dette lovforslag indeholder som § 14 en bestemmelse, der lyder:
» Dette er baggrunden for den resterende del af  

 lovforslagets § 1, dvs. nr. 2-12 og nr. 14, der således har  

 sammenhæng med lovforslaget om behandling af personoplysninger.
 De dele af lovforslaget, der mere specifikt  

 vedrører implementeringen af EU-direktivet er følgende:
 Lovforslagets § 1, nr. 4 og nr. 7-11, der drejer  

 sig om de garantier, som medlemsstaterne efter EU-direktivet (artikel 6, stk.  

 1, litra b) og litra e)) skal fastsætte for personoplysninger, der i  

 historisk, statistisk eller videnskabeligt øjemed opbevares i  

 længere tid end krævet af hensyn til de formål, hvortil  

 oplysningerne oprindeligt er indsamlet (eller i forbindelse med hvilke de  

 behandles på et senere tidspunkt). Bestemmelserne drejer sig også  

 om den forpligtelser, der omtales i direktivets artikel 28, stk. 2, til at  

 inddrage tilsynsmyndigheden (efter lovforslaget Datatilsynet eller  

 Domstolsstyrelsen) ved udarbejdelse af retsforskrifter om beskyttelse af  

 personer i forbindelse med behandling af personoplysninger.
 De to relevante direktivbestemmelser citeres nedenfor til  

 orientering.
 Artikel 6 i EU-direktivet lyder:
» 2. Det påhviler den registeransvarlige at sikre, at  

 bestemmelserne i stk. 1 overholdes.« Artikel 28, stk. 2, i EU-direktivet lyder:
» Om lovforslagets ovennævnte bestemmelser skal  

 bemærkes følgende:
Lovforslagets § 1, nr. 4, omhandler  

 fastsættelse af administrative forskrifter om offentlige arkivers  

 opbevaring af materiale af den art, der er omfattet af forslag til lov om  

 behandling af personoplysninger.
Inddragelse af Datatilsynet i  

 regelfastsættelse er således obligatorisk, jf. direktivets  

 artikel 28, stk. 2.
 Lovforslagets § 1, nr. 7, knytter sig såvel  

 til direktivets bestemmelser om fastsættelse af nødvendige  

 garantier i forbindelse med opbevaring af personoplysninger til historisk,  

 statistisk eller videnskabeligt formål som til bestemmelsen i  

 direktivets artikel 28, stk. 2, jf. ovenfor.
Lovforslagets § 1, nr. 8, knytter sig til  

 direktivets bestemmelser om fastsættelse af nødvendige garantier  

 i forbindelse med opbevaring af personoplysninger til historisk, statistisk  

 eller videnskabeligt formål.
Den foreslåede ændring af  

 bestemmelsen i artikel 24, stk. 7, knytter sig ligeledes hertil samt til  

 direktivets artikel 28, stk. 2.
 Lovforslagets § 1, nr. 9, omhandler  

 fastsættelse af administrative forskrifter om tilgængelighed til  

 materiale af den art, der er omfattet af forslag til lov om behandling af  

 personoplysninger, jf. direktivets artikel 28, stk. 2.
 Lovforslagets § 1, nr. 10-11, vedrører  

 private arkivalier, der er omfattet af forslag til lov om personoplysninger.  

 Nr. 11 omhandler fastsættelse af administrative forskrifter om  

 tilgængelighed til materiale af den art, der er omfattet af forslag til  

 lov om behandling af personoplysninger, jf. direktivets artikel 28, stk.  

 2.
 Lovforslagets § 1, nr. 12, vedrører den  

 indsigtsret, som den registrerede person skal have i medfør af kapitel  

 9 i forslag til lov om behandling af personoplysninger, jf. direktivets  

 artikel 12-13. Bestemmelsen er et alternativ til den indsigtsprocedure, der  

 indgår i forslag til lov om behandling af personoplysninger.  

 Bestemmelsen fastsætter en særlig indsigtsprocedure for  

 oplysninger, der er overført til opbevaring i arkiv, jf.  

 lovbemærkningernes begrundelse herfor.
 De resterende dele af lovforslaget er  

 konsekvensændringer, ikrafttrædelsesbestemmelser o.l.
Miljø- og Energiministeriet Justitsministeriet Lovafdelingen Att: Birgit Thostrup Christensen Slotsholmsgade 10 1216 København K Den 1. maj 2000 Under henvisning til Justitsministeriets brev af 11. april  

 2000 vedr. lovforslag nr.
L 147 om behandling af personoplysninger, kan  

 følgende oplyses om Miljø- og Energiministeriets lovprogram i  

 indeværende folketingsår.
 Miljø- og Energiministeriet har den 25. april 2000  

 fremsat forslag til lov om ændring af varmeforsyningsloven, hvori der  

 er en bestemmelse, der kan have berøringspunkter til det omtalte  

 lovforslag.
 § 1, nr. 10, i forslag til lov om ændring af  

 varmeforsyningsloven fremsætter forslag til en ny § 23 b, der i stk. 1  

 bestemmer, at Energitilsynet opretter et offentligt tilgængeligt  

 register over anmeldte tariffer, andre betingelser m.v. og  

 offentliggør et repræsentativt udsnit af disse mindst en gang  

 årligt.
Registeret vedrører således oplysninger om  

 tariffer og leveringsbetingelser, som de enkelte varmeforsyningsanlæg  

 har fastsat for levering af deres produkt.
Andre virksomheder kan derefter  

 anvende oplysningerne i registeret til at sammenligne egne forhold med.
 Miljø- og Energiministeriet finder på denne  

 baggrund, at forslaget til § 23 b kan have berøringspunkter med  

 bemyndigelsesbestemmelsen i § 1, stk. 5, i forslaget til lov om  

 personoplysninger.
 Efter Miljø- og Energiministeriets opfattelse er de  

 to bestemmelser ikke uforenelige.
 Der er ikke i ministeriets øvrige lovforslag  

 bestemmelser, der har berøring med L 147.
Med venlig hilsen Henrik Hedeman Ministeriet for Fødevarer, Landbrug og Fiskeri Justitsministeriet Lovafdelingen Slotholmsgade 10 1216 København K 27. april 2000 Spørgsmål fra Folketingets Retsudvalg vedrørende L  

 147 I besvarelse af Justitsministeriets brev af 11. april 2000  

 (j.nr.: 2000-760-0082) kan det herved meddeles, at der ikke inden for  

 Fødevareministeriets område foreligger lovforslag, som  

 regeringen har fremsat eller agter at fremsætte i indeværende  

 folketingsår med direkte berøringspunkter til lovforslag nr.
L  

 147 om behandling af personoplysninger.
 For god ordens skyld skal det nævnes, at regeringen  

 inden for Fødevareministeriets område har fremsat  

 følgende lovforslag, der endnu ikke er endeligt vedtaget:
L 54   Forslag til lov om støtte til udvikling af  

 landdistrikterne (landdistriktsstøtteloven), L 177   Forslag til lov om tilskud til fremme af innovation,  

 forskning og udvikling m.v. i fødevare-, jordbrugs- og  

 fiskerisektoren. (Innovationsloven), L 202   Forslag til lov om ændring af lov om  

 strukturforanstaltninger vedrørende fiskerisektoren. (Ændring af  

 EU-medfinansierede tilskudsordninger og ordninger for yngre fiskere), og L 273   Forslag til lov om ændring af lov om Kongeriget  

 Danmarks Fiskeribank.
Det bemærkes, at L 202, § 1, nr. 14, indeholder en  

 bestemmelse med registerretligt indhold, idet den bestemmer, at  

 kontrolmyndigheden kan indhente nødvendige oplysninger hos andre  

 myndigheder bl.a. med henblik på registersamkøringer.
I  

 bemærkningerne til lovforslaget henvises der til registerloven og til L  

 147, idet det i øvrigt nævnes, at L 147 ikke lægger op til  

 en ændring i den gældende retstilstand om, i hvilke  

 tilfælde der må foretages registersamkøringer i den  

 offentlige forvaltning.
For fuldstændighedens skyld kan det nævnes, at  

 der inden for Fødevareministeriets område i indeværende  

 folketingsår er blevet vedtaget to love med et delvist registerretligt  

 indhold.
Det drejer sig om lov nr. 936 af 20. december 1999 om ændring  

 af lov om dyrlægegerning og om lov nr. 937 af 20. december 1999 om  

 ændring af lov om foderstoffer.
Heller ikke for disse to love har L 147  

 nogen umiddelbar indvirkning.
Med venlig hilsen Camilla Hesselby Skatteministeriet Justitsministeriet Lovafdelingen Slotsholmsgade 10 1216 København K 28. april 2000 Vedr. bidrag til besvarelse af spørgsmål fra Folketingets  

 Retsudvalg til L 147   jeres j.nr. 2000-760-0082 Som svar på Justitsministeriets brev af 11. april  

 2000 om ovenstående kan Skatteministeriet oplyse, at skatteministeren i  

 indeværende folketingssamling har fremsat lovforslag nr.
L 268 om  

 gevinstgivende spilleautomater, som vedlægges til orientering.
I  

 lovforslagets § 4 er foreslået, at » Af bemærkningerne til bestemmelsen fremgår  

 bl.a., at en sådan offentliggørelse af tilladelsesindehavere  

 m.v. mest hensigtsmæssigt vil kunne ske på internettet, og at  

 hensigten med databasen er, at brugerne kan orientere sig om  

 opstillingsstederne og får mulighed for at kontrollere, at automaterne  

 er lovlige.
 Bestemmelsen vurderes ikke at have sammenhæng eller  

 berøringspunkter til L 147 af den i spørgsmålet fra  

 Retsudvalget omhandlede karakter.
 Herudover er der ikke fremsat eller planlagt fremsat  

 lovforslag i indeværende folketingssamling på Skatteministeriets  

 område, der indeholder registerbestemmelser o.l. med henblik på  

 registrering og behandling af personoplysninger.
Med venlig hilsen Søren W.
Clausen Socialministeriet Justitsministeriet Lovafdelingen Slotsholmsgade 10 1216 København K Att: Niels Fenger 27. april 2000 Vedrørende Retsudvalgets spørgsmål 14 ad lovforslag  

 nr.
L 147 Justitsministeriet har i brev af 11. april 2000 under  

 henvisning til Retsudvalgets spørgsmål 14 ad lovforslag nr.
L  

 147 om behandling af personoplysninger bedt om Socialministeriets  

 udtalelse.
Socialministeriet kan oplyse, at socialministeren den 30.  

 marts 2000 fremsatte lovforslag nr.
L 232, forslag til lov om ændring  

 af lov om social service og lov om retssikkerhed og administration på  

 det sociale område.
 Forslagets § 1, nr. 3 og 5, omhandler videregivelse af  

 oplysninger.
 Med § 1, nr. 3, foreslås det, at der i servicelovens  

 § 33 indsættes en bestemmelse om, at hvis en familie med et eller flere  

 børn under 18 år flytter fra én kommune til en anden  

 kommune, og fraflytningskommunen finder, at et eller flere børn har  

 behov for særlig støtte, skal fraflytningskommunen underrette  

 tilflytningskommunen herom.
 Med § 1, nr. 5, foreslås det, at der i servicelovens  

 § 35, stk. 2, indsættes bemyndigelse for socialministeren til at  

 fastsætte regler, hvorefter personer, der udøver offentlig  

 tjeneste eller hverv, skal underrette kommunen, hvis de under  

 udøvelsen af deres tjeneste eller hverv får kendskab til en  

 gravid kvinde med alvorlige misbrugsproblemer, der giver formodning om, at  

 der er behov for støtte.
Desuden fremsatte socialministeren den 1. december 1999  

 lovforslag nr.
L 104 om ændring af lov om tilbageholdelse af  

 stofmisbrugere i behandling, lov nr. 349 af 14. maj 1992. Lovforslaget  

 viderefører uændret den gældende lov om tilbageholdelse af  

 stofmisbrugere i behandling.
Herefter kan amtsrådet, samt i  

 Københavns og Frederiksberg Kommuner kommunalbestyrelsen, i  

 medfør af lovens § 3, stk. 2, til brug for godkendelse eller  

 afgørelse indhente oplysninger hos private institutioner, hvormed en  

 misbruger har indgået behandlingskontrakt efter lovens § 2. Dette  

 lovforslag er nu vedtaget og stadfæstet.
Med venlig hilsen Inge Rasmussen Sundhedsministeriet Justitsministeriet Slotsholmsgade 10 1216 København K 28. april 2000 Vedrørende lovforslag nr.
L 147 om behandling af  

 personoplysninger I brev af 11. april 2000 (j.nr. 200-760-0082) har  

 Justitsministeriet anmodet om en udtalelse til brug for besvarelse af  

 spørgsmål nr. 14, som Folketingets Retsudvalg har stillet til  

 justitsministeren den 28. marts 2000 i forbindelse med behandling af  

 ovennævnte lovforslag.
 I den anledning skal man oplyse, at Sundhedsministeriet  

 ikke har lovforslag til behandling i indeværende folketingsår med  

 berøringspunkter til L 147.
Med venlig hilsen Bent Rasmussen Trafikministeriet Justitsministeriet Lovafdelingen Statsretskontoret Slotsholmsgade 10 1216 København K 19. april 2000 I brev af 11. april 2000 har Justitsministeriet anmodet om  

 en udtalelse til brug for besvarelsen af spørgsmål nr. 14 fra  

 Folketingets Retsudvalg til justitsministeren vedrørende lovforslag  

 nr.
L 147 om behandling af personoplysninger.
 Under henvisning hertil kan det oplyses, at der ikke i  

 indeværende folketingsår inden for Trafikministeriets  

 område er eller påtænkes fremsat lovforslag med  

 berøringspunkter til L 147.
Med venlig hilsen Torben Sørensen Undervisningsministeriet Justitsministeriet Lovafdelingen Statsretskontoret Slotsholmsgade 10 1216 København K 3. maj 2000 I forlængelse af Undervisningsministeriets tidligere  

 brev af 2. maj 2000 vedrørende svar på Justitsministeriets brev  

 af 11. april 2000 (j.nr. 2000-760-082) skal Undervisningsministeriet herved  

 supplerende oplyse følgende om de i brevet af 2. maj 2000 nævnte  

 bestemmelser:
Generelt kan det om bestemmelserne bemærkes, at de  

 giver uddannelsesinstitutioner og offentlige myndigheder hjemmel til at  

 indhente og videregive oplysninger om elever og studerende til brug for  

 administration af uddannelser, herunder af tilskudsordninger, blandt andet  

 elevstøtte, og til brug for det lovbestemte tilsyn samt statistik.
Der  

 er tale om oplysninger om elevers og studerendes navne, adresser,  

 personnumre, økonomiske forhold, hidtidige uddannelsesforløb og  

 i visse tilfælde dokumentation for statsborgerskab.
Der er desuden i  

 nogle bestemmelser hjemmel til at indhente og videregive oplysninger om  

 forældrenes navne, adresser, personnumre og økonomiske  

 forhold.
Hvad angår eksisterende uddannelser er der på  

 disse punkter i det væsentlige tale om en videreførelse af  

 gældende regler.
Med hensyn til nye uddannelser er lovforslagene  

 på disse punkter udformet efter principper, der gælder i de  

 videreførte regler.
 Om de enkelte lovforslag kan følgende nærmere  

 oplyses:
 Lovforslaget vedrører de frie kostskoler, der  

 tilbyder undervisning og samvær på kurser, hvis hovedsigte er  

 folkelig oplysning, og som er godkendt af ministeren til tilskud.
Antallet af årselever har betydning for beregning af  

 størrelsen af statstilskuddet til skolerne.
Eleverne skal oplyse  

 personnummer og dokumentation for statsborgerskab til skolen ved  

 tilmeldingen.
Skolen skal videregive disse oplysninger til brug for de  

 offentlige myndigheder, som udfører opgaver efter denne lov, jf.  

 forslagets § 13, stk. 3. Det fremgår af bemærkningerne til § 13,  

 at bestemmelsen er en sammenskrivning af to bestemmelser i den gældende  

 lov.
Det fremgår endvidere, at i overensstemmelse med den hidtidige  

 praksis indsættes der i lovforslaget hjemmel til at indhente oplysning  

 om elevernes personnummer til brug for administration af tilskudsordningen og  

 statistikbrug.
Endvidere fremgår det af forslagets § 16, stk. 3, at  

 kurset skal gennemføres med et flertal af danske elever og personer,  

 der efter EU-retten og EØS-traktaten skal sidestilles med danske  

 statsborgere.
Ministeren kan fastsætte nærmere regler herom og  

 kan fravige kravet i særlige tilfælde.
Det er en  

 videreførelse af den gældende lovs § 15, stk. 4.
Til brug for tilskudsberegningen kan  

 Undervisningsministeriet indhente de nødvendige oplysninger efter  

 ministeriets nærmere bestemmelse, jf. forslagets § 18, stk. 4. Til brug  

 for meddelelse af statslig støtte til elever på efterskoler har  

 Styrelsen for Statens Uddannelsesstøtte adgang til hos offentlige  

 myndigheder at indhente oplysninger om elevernes og deres forældres  

 økonomiske forhold, jf. forslagets § 31, stk. 3. Efter begge  

 bestemmelser er der hjemmel til, at undervisningsministeren kan  

 fastsætte regler om, at indhentelsen af oplysninger kan ske i  

 elektronisk form.
Ifølge bemærkningerne til § 31, stk. 3, er  

 denne bestemmelse i overensstemmelse med gældende lovs § 38, stk.  

 4.
 Skatteministeren stiller oplysninger til rådighed  

 til brug for opgørelsen af indkomstgrundlag, jf. forslagets § 32.  

 Ifølge bemærkningerne er bestemmelsen i overensstemmelse med den  

 gældende lovs § 39.
 Danmarks Pædagogiske Universitet er en  

 sammenlægning af Danmarks Lærerhøjskole, Danmarks  

 Pædagogiske Institut og Danmarks Pædagoghøjskole.
I lovforslagets § 11, stk. 10, er det foreslået, at  

 undervisningsministeren kan indhente oplysninger fra universitetet om  

 uddannelserne, de studerende, udstyr, personale og universitetets drift til  

 brug for beregning af tilskud, gennemgang af årsregnskaber og  

 udarbejdelse af statistik.
Sådanne oplysningerne afleveres i  

 elektronisk form.
Ifølge bemærkningerne giver stk. 10 ministeren  

 den nødvendige adgang til universitetets data, herunder til at  

 bestemme, at disse oplysninger afleveres i elektronisk form.
Til brug for oplysning om virksomhed efter loven har  

 kommunalbestyrelsen efter forslagets § 33, stk. 5, adgang til at indhente  

 alle nødvendige oplysninger hos de enkelte foreninger og  

 tilskudsmodtagerne.
Kommunalbestyrelsen kan standse eller tilbageholde  

 udbetalingerne, hvis en forening eller nogle tilskudsmodtagere ikke  

 overholder lovens tilskudsbetingelser.
Ifølge bemærkningerne  

 svarer bestemmelsen til gældende lovs § 31, stk. 3.
Ifølge forslagets § 43, stk. 5, skal en forening,  

 som modtager tilskud efter kapitel 4   oplyse navn og adresse til  

 kommunalbestyrelsen på de deltagere, der indgår i  

 tilskudsberegningen.
En forening skal desuden for deltagere, der har hjemsted  

 i en anden kommune, og som deltager i undervisning og studiekredse, oplyse  

 personnumre, når deltagerne indgår i tilskudsberegningen.  

 Foreningen skal gøre deltagerne opmærksomme på, at  

 personnummeret vil blive videregivet til kommunalbestyrelsen, herunder  

 folkeoplysningsudvalget.
Som noget nyt kan kommunalbestyrelsen godkende, at  

 personer, der ikke har et dansk personnummer, og som deltager i  

 folkeoplysende virksomhed i andre kommuner, kan indgå i  

 tilskudsberegningen.
Af bemærkningerne til § 43 fremgår, at  

 godtgørelse for foredrag ikke længere vil indgå i den  

 kommunale udligning, og der er derfor ikke længere krav om, at der skal  

 oplyses personnumre for deltagelse i denne virksomhed.
 I relation til statstilskud er der i forslagets § 44, stk.  

 6, som noget nyt givet ministeren adgang til at beslutte, at  

 offentlighedsloven, forvaltningsloven og bestemmelser om offentlige registre  

 skal finde anvendelse ved institutionernes administration af tilskud.
Efter forslagets § 47, stk. 4, kan undervisningsministeren  

 indhente oplysninger fra folkeuniversitetsnævnet om alle forhold  

 vedrørende folkeuniversitetsvirksomheden.
Med bestemmelsen  

 indføres der hjemmel til at beslutte, at afgivelsen af oplysninger  

 skal ske i elektronisk form i særligt format.
 Med bestemmelsen i forslagets § 48, stk. 2, foreslås  

 det, at folkeuniversitetsvirksomheden omfattes af forvaltningsloven,  

 offentlighedsloven, lov om offentlige myndigheders registre og lov om  

 offentlige myndigheders arkiver.
Lovforslagets § 15 giver Styrelsen for Statens  

 Uddannelsesstøtte hjemmel til at indhente og videregive de oplysninger  

 om studerende, der er nødvendige af hensyn til administrationen af  

 specialpædagogisk støtte.
Der kan indhentes oplysninger fra  

 offentlige myndigheder og private institutioner, herunder private  

 uddannelsesinstitutioner.
Indhentelse og videregivelse af oplysninger vil  

 skulle ske i overensstemmelse med reglerne herom i forvaltningsloven og  

 registerlovgivningen.
Med forslagets § 8 bestemmes det, at der skal  

 fastsættes en personlig uddannelsesplan for hver enkelt ansøger.  

 Uddannelsesplanen, der blandt andet skal indeholde oplysninger om  

 ansøgerens praktiske og teoretiske kompetence, gælder for den  

 pågældendes samlede uddannelsesforløb, uanset hvilken  

 skole eller institution der optager den pågældende.
Hvis  

 uddannelsen ikke er gennemført inden for 6 år, bortfalder  

 uddannelsesplanen.
 Med bestemmelsen i forslagets § 24 tilsigtes det at sikre,  

 at undervisningsministeren kan følge udviklingen på  

 området og til brug herfor indhente alle fornødne oplysninger om  

 forberedende voksenundervisning og prøver fra amtsråd m.fl.  

 Undervisningsministeren gives tillige mulighed for at beslutte, i hvilket  

 elektronisk format oplysningerne skal afgives.
 Styrelsen kan hos skattemyndighederne, andre offentlige  

 myndigheder, private institutioner og arbejdsløshedskasser indhente de  

 oplysninger om den uddannelsessøgende, der er nødvendige for  

 tildeling af, tilbagebetaling af og kontrol med SVU.
 Styrelsen kan til uddannelsesstederne og  

 arbejdsløshedskasserne videregive de oplysninger om den  

 uddannelsessøgende, der er nødvendige for varetagelse af  

 opgaver efter denne lov.
 Undervisningsministeren tillægges endvidere adgang  

 til at fastsætte regler om, at oplysningerne skal indhentes i  

 elektronisk form.
Efter lovens § 8 fører undervisningsministeren  

 tilsyn med skolerne.
Til brug herfor kan undervisningsministeren fra skolerne  

 indhente oplysninger om undervisningen, lærerne, deltagerne, herunder  

 personnumre, og skolens drift og regnskab samt andre oplysninger, der er  

 nødvendige for Undervisningsministeriets tilsyn.
 Den foreslåede bestemmelse svarer til den hidtidige,  

 men er dog en udvidelse, idet skolerne er pligtige at afgive også andre  

 oplysninger end de udtrykkelig nævnte, således at det  

 afgørende er, om oplysningerne er nødvendige for  

 Undervisningsministeriets tilsyn.
 Undervisningsministeren fastsætter desuden regler  

 om, at oplysningerne skal indhentes i elektronisk form.
 Loven gælder for refusion af udgifter til uddannelse  

 af aktiverede på institutioner m.v., der modtager tilskud fra stat  

 eller kommune.
Efter lovens § 5 skal uddannelsesinstitutionerne  

 indberette oplysninger om blandt andet de aktiveredes personnumre til  

 Undervisningsministeriet eller amtskommunen.
Undervisningsministeren,  

 henholdsvis amtsrådet fastsætter nærmere regler om  

 indberetningen, der vil kunne ske elektronisk.
Med venlig hilsen Erling F.
Poulsen Kontorchef Økonomiministeriet Justitsministeriet Lovafdelingen Slotsholmsgade 10 1216 København K 28. april 2000 Justitsministeriet har med brev af 11. april 2000 anmodet  

 Økonomiministeriet om en udtalelse til brug for besvarelsen af  

 spørgsmål 14 til L 147, som er stillet til  

 justitsministeren.
 Økonomiministeriet skal i den anledning  

 bemærke følgende:
 For så vidt angår Økonomiministeriets  

 område er der i indeværende folketingssamling blevet fremsat fire  

 lovforslag, der har berøringspunkter til L 147. Det drejer sig om L  

 112 om ændring af lov om banker og sparekasser m.v., L 113 om  

 ændring af realkreditloven, L 114 om ændring af lov om  

 forsikringsvirksomhed samt L 115 om ændring af lov om  

 fondsmæglerselskaber m.fl. love.
 Følgende bestemmelser i lovforslagene  

 vedrører personoplysninger:
 § 1, nr. 13, i L 112 om ændring af bank- og  

 sparekasseloven m.v.
 § 1, nr. 22, i L 113 om ændring af  

 realkreditloven.
 § 1, nr. 13, i L 114 om ændring af lov om  

 fondsmæglerselskaber m.fl.
 § 1, nr. 24, i L 115 om ændring af lov om  

 forsikringsvirksomhed.
De nævnte bestemmelser indeholder   i forhold til  

 gældende ret   alene en udvidelse af adgangen til at videregive  

 kundeoplysninger til finansielle virksomheders moderselskaber.
Det er en  

 betingelse, at videregivelsen er nødvendig som et led i  

 risikostyringen af koncernens virksomheder, hvilket ikke omfatter  

 videregivelse til brug for markedsføring eller kunderådgivning,  

 og at videregivelsen ikke vedrører oplysninger om kundens rent private  

 forhold.
Der kan som altovervejende hovedregel ikke videregives  

 privatkundeoplysninger i medfør af denne nye bestemmelse om  

 risikostyring.
Herudover ændrer de nævnte lovforslag ikke den  

 gældende retstilstand for så vidt angår behandling af  

 personoplysninger.
De påtænkte ændringer er ikke af en art,  

 der vil ændre forholdet mellem L 112-L 115 og L 147.
Det bemærkes, at de nævnte bestemmelser i L  

 112-L 115 bygger på den forudsætning, at en finansiel virksomhed  

 under tilsyn alene kan videregive oplysninger   det være sig til  

 koncernforbundne virksomheder eller til virksomheder uden for koncernen  

 såfremt både betingelserne i de nævnte bestemmelser i L  

 112-L 115 og registerlovgivningen m.v. er opfyldt.
I lovforslagets  

 bemærkninger er det således udtrykkeligt anført, at  

 reglerne om videregivelse af oplysninger suppleres af de generelle  

 databeskyttelsesretlige regler.
Dette vil også gælde i forhold  

 til de regler, der   i lov om behandling af personoplysninger og i  

 markedsføringsloven   vil blive fastsat til gennemførelse af  

 direktivet om behandling af personoplysninger (direktiv 95/46/EF).
 For så vidt angår samspillet mellem de  

 relevante regler i henholdsvis L 112-L 115 og L 147, kan der i øvrigt  

 henvises til økonomiministerens besvarelse af spørgsmål  

 25-38 samt 50 til L 112.
 Det kan desuden oplyses, at der er fremsat  

 ændringsforslag med henblik på en præcisering af de nye  

 bestemmelser om risikostyring.
Med venlig hilsen Torben Weiss Garne Besvarelse af spørgsmål 25-38 (L 112   bilag  

 21) stillet af Folketingets Erhvervsudvalg den 8. februar 2000.
 Spørgsmål 25:
 Ministeren bedes oplyse, om et finansielt institut, som  

 udsteder af et betalingsmiddel må anvende de oplysninger, instituttet  

 modtager i forbindelse med kreditvurderingen af kunden til egen  

 markedsføring.
 Svar:
 Generelt om de stillede spørgsmål vil jeg  

 gerne indledningsvis nævne, at spørgsmål 25-37 til L 112  

 tillige er stillet til erhvervsministeren som spørgsmål 10-22  

 til L 63 om betalingskortloven.
Om forholdet mellem de to regelsæt kan jeg oplyse,  

 at bank- og sparekasselovens regler om videregivelse af kundeoplysninger  

 suppleres af reglerne herom i betalingskortloven.
Reglerne i bank- og  

 sparekasseloven suppleres endvidere af den generelle registerlovgivning,  

 herunder reglerne i lovforslaget om behandling af personoplysninger.
Min  

 besvarelse angår regler om pengeinstitutters adgang til at videregive  

 kundeoplysninger, idet jeg i øvrigt skal henvise til  

 erhvervsministerens besvarelse af de tilsvarende spørgsmål.
De nugældende regler i bank- og sparekasselovens §  

 54, stk. 2, indeholder et forbud mod, at der uberettiget videregives  

 fortrolige oplysninger.
Samtidigt fastslås, at sædvanlige  

 oplysninger om kundeforhold kan videregives til koncernvirksomheder, som er  

 underlagt tavshedspligt efter de finansielle love, såfremt  

 videregivelsen er erhvervsmæssigt begrundet.
Det er herudover en betingelse for videregivelse, at  

 videregivelsen er forenelig med reglerne i lov om private registre.
Et  

 pengeinstitut kan således ikke altid efter den gældende  

 lovgivning videregive sædvanlige oplysninger om kundeforhold til  

 koncernvirksomheder, som er underlagt tavshedspligt, selv om videregivelsen  

 måtte være erhvervsmæssigt begrundet.
Bank- og sparekasseloven indeholder ingen bestemmelser om  

 et pengeinstituts adgang til selv at anvende oplysninger, som  

 pengeinstitutter har indsamlet i forbindelse med f.eks. kreditvurderinger,  

 til at foretage markedsføring på egne vegne over for de  

 registrerede.
Det må derfor afgøres efter anden lovgivning, om  

 en sådan anvendelse af oplysningerne er lovlig.
 En gennemførelse af L 112 vil ikke i sig selv  

 ændre på denne retstilstand.
Lovforslaget indeholder således ingen regler om, i  

 hvilket omfang et pengeinstitut kan anvende oplysninger, det er i besiddelse  

 af, til brug for markedsføring over for den registrerede.
Dette  

 spørgsmål vil fortsat skulle afgøres efter anden  

 lovgivning.
Den eneste undtagelse, der gøres herfra, er bestemmelsen i  

 § 53 a, stk. 3, om risikostyring af virksomheder i koncernen.
Bestemmelsen i  

 lovforslagets § 53 a, stk. 3   der udvider adgangen til at videregive  

 oplysninger til brug for risikostyring i koncernen   kan ikke benyttes til at  

 videregive oplysninger til markedsføringsmål.
Der henvises  

 herved til bemærkningerne til bestemmelsen samt det fremsendte  

 ændringsforslag, som præciserer dette.
 Lovforslaget ændrer heller ikke på de  

 gældende regler om et pengeinstituts adgang til at videregive  

 oplysninger med henblik på markedsføring.
Det bemærkes, at bestemmelsen i bank- og  

 sparekasselovens § 53 a bygger på den forudsætning, at et  

 pengeinstitut alene kan videregive oplysninger   det være sig til  

 koncernforbundne virksomheder eller til virksomheder uden for koncernen  

 såfremt både betingelserne i bank- og sparekasselovens § 53 a og  

 registerlovgivningen m.v. er opfyldt.
I lovforslagets bemærkninger er  

 det således udtrykkeligt anført, at reglerne om videregivelse af  

 oplysninger suppleres af de generelle databeskyttelsesretlige regler.
Dette  

 vil også gælde i forhold til de regler, der   i lov om behandling  

 af personoplysninger og i markedsføringsloven   vil blive fastsat til  

 gennemførelse af direktivet om behandling af personoplysninger  

 (direktiv 95/46/EF).
Efter § 5, stk. 2, i lovforslaget om behandling af  

 personoplysninger skal indsamling af oplysninger ske til udtrykkeligt angivne  

 og saglige formål.
Oplysningerne må herefter ikke   medmindre den  

 registrerede giver sit samtykke hertil   undergives en behandling, der er  

 uforenelig med disse formål.
Bestemmelsen fastslår det  

 såkaldte formålsbestemtheds-princip  

 (finalité-princippet).
 Ønsker en virksomhed (et pengeinstitut) selv at  

 anvende oplysninger om en forbruger med henblik på markedsføring  

   og princippet om formålsbestemthed i lovforslagets § 5 ikke er til  

 hinder herfor   skal virksomheden følge den fremgangsmåde, der  

 er beskrevet i § 2 i justitsministerens forslag til lov om ændring af  

 lov om visse forbrugeraftaler, markedsføringsloven og visse andre love  

 (L 213), altså forslaget til en ny § 6 a i  

 markedsføringsloven.
Det indebærer bl.a., at pengeinstituttet ikke  

 må rette henvendelse til en bestemt fysisk person ved brug af andre  

 midler til fjernkommunikation med henblik på afsætning af varer  

 m.m., hvis den pågældende over for virksomheden har frabedt sig  

 dette.
Det indebærer f.eks. også, at pengeinstituttet skal  

 tjekke, om forbrugeren står på en fortegnelse (en såkaldt  

 Robinson-liste), som udarbejdes af CPR over personer, der i CPR har  

 fået markeret, at de ikke ønsker direkte markedsføring.
I  

 bekræftende fald må pengeinstituttet ikke foretage  

 markedsføring over for den pågældende.
 Et pengeinstitut skal også iagttage bestemmelsen om  

 formålsbestemthed i lovforslaget § 5, såfremt pengeinstituttet  

 ønsker at videregive oplysninger om en forbruger til en anden  

 virksomhed   det være sig til en anden juridisk enhed inden for  

 koncernen eller til en virksomhed uden for koncernen.
 Virksomheden skal herudover opfylde følgende to  

 betingelser:
For det første skal behandlingsreglerne i L 147, §  

 6, stk. 2-4, om videregivelse i markedsføringsøjemed være  

 opfyldt.
Efter disse bestemmelser kræver videregivelse i  

 markedsføringsøjemed udtrykkeligt samtykke fra forbrugeren,  

 medmindre der er tale om generelle kundeoplysninger, som danner grundlag for  

 inddeling i kundekategorier.
Generelle kundeoplysninger er bl.a. oplysninger om kundens  

 navn, adresse, køn og alder og oplysninger om, at kunden f.eks. er  

 husejer, bilejer, computerejer og lignende.
Tilsvarende gælder f.eks.  

 oplysninger om, at der er tale om en kunde til fritidsartikler, til baby- og  

 småbørnsartikler, til økologiske varer, til vin og  

 spiritus eller andre generelt afgrænsede varegrupper.
Oplysninger om  

 rent private forhold vil aldrig være generelle kundeoplysninger.
Det bemærkes i den forbindelse, at  

 afgrænsningen af begrebet generelle kundeoplysninger i L 147 ikke er  

 sammenfaldende med afgrænsningen af sædvanlige kundeoplysninger  

 efter bank- og sparekasselovens § 53 a.
Det hænger sammen med L 147 s  

 meget bredere anvendelsesområde.
L 147 omfatter således al  

 behandling af personoplysninger, som helt eller delvis foretages ved  

 hjælp af elektronisk databehandling, jf. herved § 1.
Selv om der er tale om generelle kundeoplysninger   og  

 virksomheden således efter § 6, stk. 2-4, kan videregive oplysningerne  

 uden forbrugerens udtrykkelige samtykke   må videregivelse for det  

 andet kun ske, hvis forbrugeren ikke har gjort indsigelse imod det.
Der  

 henvises nærmere til lovforslagets § 36.
 Særligt med henblik på besvarelsen af  

 spørgsmål nr. 25 kan jeg på den anførte baggrund  

 oplyse følgende:
 Spørgsmålet om et pengeinstituts adgang til  

 selv at anvende de oplysninger, som instituttet modtager fra kunden i  

 forbindelse med kreditvurdering, til brug for egen markedsføring  

 reguleres ikke af L 112, men må afgøres på baggrund af  

 forslaget til lov om behandling af personoplysninger, herunder navnlig  

 bestemmelsen i lovforslagets § 5, stk. 2, om formålsbestemthed.
 Som erhvervsministeren nærmere har redegjort for i  

 besvarelsen af det tilsvarende spørgsmål nr. 10 til L 63, har  

 Registertilsynet udtalt, at den i spørgsmålet omtalte brug af  

 oplysningerne »efter Registertilsynets opfattelse meget vel kan tænkes  

 at være i strid med § 5, stk. 2, i L 147   Hvis behandlingen  

 (anvendelse til direkte markedsføring) kan finde sted, skal de  

 påtænkte regler i markedsføringslovens § 6 a  

 iagttages«.
 Spørgsmål 26:
 Ministeren bedes oplyse, om et finansielt institut som  

 udsteder af et betalingsmiddel må videregive de oplysninger,  

 instituttet modtager i forbindelse med kreditvurderingen af kunden, til  

 koncernforbundne selskaber med henblik på disses  

 markedsføring.
 Svar:
Bestemmelsen i § 53 a, stk. 2, i L 112 vil ikke i sig selv  

 være til hinder for, at oplysninger, som et pengeinstitut har modtaget  

 i den forbindelse med udstedelsen af et betalingsmiddel, videregives til  

 andre koncernvirksomheder med henblik på, at disse virksomheder kan  

 anvende oplysningerne til brug for markedsføring over for indehaveren  

 af det pågældende betalingsmiddel.
Det er dog en  

 forudsætning herfor, at de pågældende oplysninger kan  

 betegnes som sædvanlige kundeoplysninger, og at den modtagende  

 virksomhed er underlagt tavshedspligt.
Er det ikke tilfældet, vil  

 oplysninger kun kunne videregives til markedsføring, hvis den  

 pågældende har givet sit samtykke til videregivelsen.
Det er herudover en forudsætning for videregivelsen,  

 at denne også er tilladt efter reglerne i lovforslaget om behandling af  

 personoplysninger.
Om dette spørgsmål kan jeg henvise til  

 Registertilsynets udtalelse til brug for erhvervsministerens besvarelse af  

 spørgsmål 11. I udtalelsen anfører Registertilsynet  

 følgende:
» Jeg skal desuden henvise til besvarelsen af  

 spørgsmål 25.
 Spørgsmål 27:
 Ministeren bedes oplyse, om et finansielt institut som  

 udsteder af et betalingsmiddel må videregive de oplysninger,  

 instituttet modtager i forbindelse med kreditvurderingen af kunden til andre  

 virksomheder med henblik på disses eller 3. mands  

 markedsføring.
 Svar:
Den foreslåede bestemmelse i lovforslagets § 53 a  

 indebærer, at et pengeinstitut ligesom i dag ikke uden kundens samtykke  

 vil kunne videregive fortrolige kundeoplysninger   herunder oplysninger, som  

 virksomheden har modtaget i forbindelse med kreditvurdering   til  

 virksomheder uden for koncernen med henblik på disses eller tredjemands  

 markedsføring? Jeg skal desuden henvise til besvarelsen af  

 spørgsmål 25.
 Spørgsmål 28:
 Ministeren bedes oplyse, om et finansielt institut som  

 udsteder af et betalingsmiddel må anvende de sædvanlige/generelle  

 oplysninger om kundeforholdet til egen markedsføring.
 Svar:
I lighed med bank- og sparekasselovens nugældende  

 bestemmelser regulerer den foreslåede bestemmelse i § 53 a ikke et  

 pengeinstituts adgang til at anvende oplysninger, som pengeinstituttet har  

 modtaget fra en kunde til at markedsføre sig over for den  

 pågældende kunde.
Spørgsmålet må derfor  

 afgøres efter anden lovgivning.
 Som anført i erhvervsministerens besvarelse af  

 spørgsmål 13 til L 63 er det Registertilsynets opfattelse, at  

 bestemmelsen om formålsbestemthed i § 5, stk. 2, i forslaget til en ny  

 lov om behandling af personoplysninger ikke vil være til hinder for en  

 sådan anvendelse af oplysningerne.
Det må derfor antages, at pengeinstituttet i  

 almindelighed vil kunne anvende de pågældende oplysninger som  

 anført i spørgsmålet.
Det er dog en forudsætning  

 herfor, at pengeinstituttet iagttager de foreslåede regler i  

 markedsføringsloven § 6 a, jf. herom ovenfor under pkt. 3. Det  

 indebærer bl.a., at pengeinstituttet ikke må foretage  

 markedsføring over for den pågældende kunde, hvis kunden  

 over for pengeinstituttet har frabedt sig henvendelser i  

 markedsføringsøjemed eller pengeinstituttet   gennem  

 undersøgelse af den såkaldte »Robinson-liste« bliver  

 bekendt med, at kunden har fået indsat en markering i CPR om, at  

 vedkommende frabeder sig direkte markedsføring.
 Jeg skal desuden henvise til besvarelsen af  

 spørgsmål 25.
 Spørgsmål 29:
 Ministeren bedes oplyse, om et finansielt institut som  

 udsteder af et betalingsmiddel må videregive de  

 sædvanlige/generelle oplysninger om kundeforhold til andre  

 koncernforbundne virksomheder med henblik på markedsføring.
 Svar:
Den foreslåede bestemmelse i bank- og  

 sparekasselovens § 53 a vil   i lighed med den nugældende bestemmelse i  

 lovens § 54, stk. 2   ikke i sig selv være til hinder for, at et  

 pengeinstitut videregiver sædvanlige kundeoplysninger til andre  

 koncernforbundne virksomheder, som er underlagt tavshedspligt, med henblik  

 på, at disse virksomheder anvender oplysninger til markedsføring  

 over for den pågældende kunde.
Det bemærkes i den  

 forbindelse, at de videregivne oplysninger vil være omfattet af det  

 modtagende instituts tavshedspligt.
En sådan videregivelse af generelle oplysninger om  

 kundeforholdet til koncernforbundne virksomheder vil heller ikke være i  

 strid med reglerne i forslaget til en lov om behandling af personoplysninger.  

 Det er dog en forudsætning, at pengeinstituttet iagttager bestemmelsen  

 i dette lovforslags § 36, inden det videregiver oplysningerne.
Det  

 indebærer bl.a., at pengeinstituttet skal undersøge i CPR, om  

 kunden (forbrugeren) har frabedt sig henvendelser i  

 markedsføringsøjemed.
Er det ikke tilfældet, skal  

 pengeinstituttet tydeligt og på en let forståelig måde  

 oplyse om retten til at gøre indsigelse mod videregivelsen.
Kunden  

 skal samtidig gives adgang til på en nem måde inden for to uger  

 at gøre sådan indsigelse, og oplysningerne må ikke  

 videregives, inden denne frist er udløbet.
Lad mig i tilslutning til det anførte  

 fremhæve, at begrebet sædvanlige kundeoplysninger i L 112 ikke  

 omfatter f.eks. oplysninger om, hvor en indehaver af et dankort har benyttet  

 sit kort.
Om indholdet af begrebet sædvanlige kundeoplysninger henvises  

 i øvrigt til min besvarelse af spørgsmål nr. 1 (L 112  

 bilag 4) og spørgsmål nr. 5 (L 112   bilag 12) Jeg skal desuden henvise til besvarelsen af  

 spørgsmål 25.
 Spørgsmål 30:
Ministeren bedes oplyse, om et finansielt institut som  

 udsteder af et betalingsmiddel må videregive de  

 sædvanlige/generelle oplysninger om kundeforholdet til andre  

 virksomheder med henblik på markedsføring, og i tilknytning  

 hertil specificere, hvilke oplysninger, jf.
L 147, § 6, og  

 bemærkningerne hertil der vil anses som generelle.
 Svar:
Den foreslåede bestemmelse i lovforslagets § 53 a  

 indebærer, at et pengeinstitut   i lighed med, hvad der følger  

 af de nugældende bestemmelser   ikke uden kundens samtykke vil kunne  

 videregive fortrolige kundeoplysninger   herunder oplysninger, som  

 virksomheden har modtaget i forbindelse med kreditvurdering   til  

 virksomheder uden for koncernen med henblik på disses eller tredjemands  

 markedsføring.
Det gælder også oplysninger, som må  

 betegnes som »sædvanlige  

 kundeoplysninger« efter den nævnte  

 bestemmelse.
 Jeg skal desuden henvise til besvarelsen af  

 spørgsmål 25.
 Spørgsmål 31:
 Ministeren bedes oplyse, om det er af betydning for,  

 hvilke regelsæt der finder anvendelse, om et betalingsmiddel knyttes  

 til en konto ved kontoens etablering eller efterfølgende.
 Svar:
 I modsætning til reglerne i L 63 gælder  

 reglerne i bank- og sparekasseloven, uanset om et betalingsmiddel knyttes til  

 en konto ved kontoens etablering eller efterfølgende.
 Spørgsmål 32:
 Ministeren bedes oplyse, om et finansielt institut kan  

 videregive oplysninger, som er kommet til instituttets kundskab som led i  

 dets virksomhed som kortudsteder, til koncernforbundne selskaber (finansielle  

 eller ikke finansielle) med henblik på risikostyring i koncernen.
 Svar:
Efter den foreslåede § 53 a, stk. 3, i lov om banker  

 og sparekasser m.v. må andre oplysninger end oplysninger om rent  

 private forhold videregives fra et pengeinstitut til koncernens moderselskab,  

 hvis videregivelsen sker med henblik på styring af virksomheder i  

 koncernen, og hvis moderselskabet er en finansiel virksomhed.
Moderselskabet  

 vil være underlagt tavshedspligt.
Oplysninger om privatkunder vil som udgangspunkt ikke  

 anses af betydning for risikostyring efter stk. 3. Med henblik på en  

 præcisering af dette har jeg fremsat et ændringsforslag til  

 bestemmelsen, hvoraf det fremgår, at oplysninger om privatkunder ikke  

 kan videregives til brug for risikostyring, bortset fra de særlige  

 tilfælde, hvor oplysningerne om en privatkunde vedrører  

 forpligtelser, der har eller vil kunne få en betydelig  

 størrelse.
Oplysninger om almindelige lønmodtagere vil derfor  

 som udgangspunkt ikke kunne videregives med hjemmel i stk. 3.
 Spørgsmål 33:
 Ministeren bedes oplyse, om et finansielt institut kan  

 videregive oplysninger, som er kommet til instituttets kundskab som led i  

 dets virksomhed som kortudsteder, til koncernforbundne selskaber (finansielle  

 eller ikke finansielle) med henblik på risikovurdering i de enkelte  

 koncernselskaber.
 Svar:
 For så vidt angår videregivelse til  

 moderselskaber skal jeg henvise til min besvarelse af spørgsmål  

 32.
 Pengeinstitutter kan i øvrigt videregive  

 sædvanlige oplysninger om kundeforhold til koncernforbundne selskaber,  

 der er underlagt tavshedspligt, hvis videregivelsen er erhvervsmæssigt  

 begrundet.
 Videregivelse til brug for kreditvurdering må anses  

 som erhvervsmæssigt begrundet, men jeg kan oplyse, at sædvanlige  

 kundeoplysninger ikke i sig selv er tilstrækkelige til at foretage en  

 kreditvurdering af en kunde.
 Spørgsmål 34:
 Ministeren bedes oplyse, om det vil være muligt at  

 videregive oplysninger, der identificerer f.eks. den gruppe kunder, der har  

 mere end kr. 25.000,- stående på deres betalingsmiddel/den  

 tilknyttede konto på et givent tidspunkt eller som gennemsnit i  

 året.
 Svar:
 Efter lov om banker og sparekasser m.v. kan videregivelsen  

 af den oplysning kun ske, hvor videregivelsen sker til moderselskabet til  

 brug for styring af koncernen efter § 53 a, stk. 3, eller hvor videregivelsen  

 er erhvervsmæssigt begrundet og sker til koncernforbundne virksomheder,  

 der er underlagt tavshedspligt, jf. § 53 a, stk. 2.
Oplysninger om privatkunder vil ikke kunne videregives til  

 brug for koncernstyring efter stk. 3, bortset fra de særlige  

 tilfælde, hvor oplysningerne om en privatkunde vedrører  

 forpligtelser, der har eller vil kunne få en betydelig  

 størrelse.
Oplysninger om almindelige lønmodtagere vil derfor  

 som udgangspunkt ikke kunne videregives med hjemmel i stk. 3.
Jeg kan desuden oplyse, at der i lov om banker og  

 sparekasser m.v. er krav om, at et enkelt engagement ikke må  

 udgøre mere end 25% af henholdsvis pengeinstituttets og koncernens  

 ansvarlige kapital.
Det kan derfor være nødvendigt for  

 moderselskabet at udbede sig oplysninger om datterselskabernes engagementer  

 over en vis størrelse.
 Spørgsmål 35:
 Ministeren bedes oplyse, om det vil være muligt at  

 videregive oplysninger, der identificerer den kategori af kunder, der bruger  

 over kr. 10.000,- i den første uge af måneden.
 Svar:
 Oplysningerne kan efter § 53 a, stk. 2, videregives til  

 koncernforbundne virksomheder, der er underlagt tavshedspligt, hvis  

 videregivelsen er erhvervsmæssigt begrundet.
 For så vidt angår erhvervskunder, kan  

 oplysningerne desuden videregives til moderselskabet til brug for  

 risikostyring af virksomheder i koncernen efter § 53 a, stk. 3.
 Spørgsmål 36:
 Ministeren bedes oplyse, om og i givet fald under hvilke  

 betingelser det vil være muligt at videregive saldooplysninger om et  

 betalingsmiddel.
 Svar:
 Efter lov om banker og sparekasser m.v. kan videregivelsen  

 af den oplysning kun ske, hvor videregivelsen sker til moderselskabet til  

 brug for styring af koncernen efter § 53 a, stk. 3, eller hvor videregivelsen  

 er erhvervsmæssigt begrundet og sker til koncernforbundne virksomheder,  

 der er underlagt tavshedspligt, jf. § 53 a, stk. 2.
Oplysninger om privatkunder vil ikke kunne videregives til  

 brug for koncernstyring efter stk. 3, bortset fra de særlige  

 tilfælde, hvor oplysningerne om en privatkunde vedrører  

 forpligtelser, der har eller vil kunne få en betydelig  

 størrelse.
Oplysninger om almindelige lønmodtagere vil derfor  

 som udgangspunkt ikke kunne videregives med hjemmel i stk. 3.
 Spørgsmål 37:
 Ministeren bedes oplyse, om og i givet fald under hvilke  

 betingelser det vil være muligt at videregive saldooplysninger om en  

 »blandet konto«   dvs. en konto, der ud over at være tilknyttet f.eks.  

 et betalingskort også benyttes til andre transaktioner af  

 økonomisk art.
 Svar:
Der gælder efter lov om banker og sparekasser ikke  

 særlige regler for »blandede konti«.
Jeg skal derfor henvise til min  

 besvarelse af spørgsmål 36.
 Spørgsmål 38:
 Ministeren bedes oplyse, hvilke af de i  

 bemærkningerne til den foreslåede § 53 a anførte  

 oplysninger der anses for fortrolige oplysninger og dermed omfattet af § 53  

 a.
 Svar:
Jeg går ud fra, at spørgsmålet  

 vedrører de oplysninger, der i bemærkningerne er opremset under  

 kategorierne stamoplysninger og oplysninger af økonomisk art.
Alle de  

 opremsede oplysninger vil være fortrolige, i det omfang de ikke er  

 offentligt tilgængelige.
Oplysningerne vil derfor være omfattet  

 af § 53 a.
Bilag 2 Justitsministerens brev til Jørgen Hoppe,  

 HK/Handel Justitsministeriet 15. marts 2000 Kære Jørgen Hoppe.
 Tak for dit brev om Dansk Supermarkeds anvendelse af  

 oplysninger fra RKI Kredit Information i forbindelse med ansættelse af  

 personale.
Du skriver, at Registertilsynet i en afgørelse af  

 27. januar 2000 ikke har kunnet forbyde RKI´s videregivelse til Dansk  

 Supermarked i forbindelse med vurdering af job-ansøgere.  

 Registertilsynet mente ikke, at det kunne sætte sig ud over de »meget kategoriske bemærkninger« i forarbejderne til de gældende regler om  

 kreditoplysningsbureauer i lov om private registre.
Heraf fremgår, at  

 reglerne »naturligvis«  

 ikke forhindrer, »at en virksomhed ved  

 ansættelse af personale beder et kreditoplysningsbureau udtale sig om  

 en ansøgers økonomiske soliditet og kreditværdighed«.
Af Registertilsynets afgørelse fremgår bl.a.,  

 at Dansk Supermarked er abonnent hos RKI.
Dansk Supermarked indhenter  

 gennem et elektronisk onlinesystem   kreditoplysninger på alle  

 ansøgere til jobs i Dansk Supermarked.
Formålet hermed er »at få ansat de bedste medarbejdere, der kan leve  

 op til virksomhedens holdninger til etik og moral, og som kan håndtere  

 de store værdier, medarbejderne dagligt har kontakt med i  

 virksomheden«.
Der foretages ingen differentiering  

 efter, i hvilket ansættelsesområde den pågældende  

 ansøger ønsker beskæftigelse.
Dansk Supermarked opbevarer  

 ikke oplysningerne, og de videregives ikke.
 Denne retstilstand vil I gerne have ændret i  

 forbindelse med lovforslaget om behandling af personoplysninger (L 147),  

 således at kreditoplysninger i fremtiden ikke må  

 indhentes/videregives til brug for en ansættelsessituation.
Jeg kan oplyse, at lovforslaget om behandling af  

 personoplysninger som udgangspunkt viderefører de regler om  

 kreditoplysningsbureauers virksomhed, som er fastsat i lov om private  

 registre.
Det betyder, at et kreditoplysningsbureau også i fremtiden  

 vil have mulighed for at videregive kreditoplysninger til sine abonnenter til  

 brug ved vurderingen af, om en person bør ansættes i  

 virksomheden.
Lovforslaget indeholder imidlertid   som noget nyt   nogle  

 grundlæggende principper, som skal overholdes af alle dem, som  

 behandler personoplysninger.
Behandling af personoplysninger skal  

 således være i overensstemmelse med god databehandlingsskik, og  

 indsamling af oplysninger skal ske til saglige formål.
De oplysninger,  

 der behandles, skal være relevante og tilstrækkelige og ikke  

 omfatte mere, end hvad der kræves til at opfylde de formål,  

 hvortil oplysningerne indsamles.
Jeg henviser til lovforslagets § 5, stk.  

 1-3.
Disse grundlæggende principper vil efter min  

 opfattelse betyde, at en virksomhed ikke må indhente kreditoplysninger  

 om en person til brug for ansættelse af den pågældende,  

 medmindre der er tale om ansættelse i en særligt betroet  

 stilling.
Vurderingen af, om en stilling må anses for særligt  

 betroet, beror navnlig på den funktion, som den pågældende  

 person udøver.
I sidste ende vil det være op til Datatilsynet  

 (som Registertilsynet skal betegnes i fremtiden) at afgøre, om en  

 stilling er særligt betroet.
Som eksempler på stillinger inden  

 for supermarked-branchen, som normalt vil være særligt betroede,  

 kan nævnes stillingen som varehuschef, butikschef, souschef og  

 afdelingsleder.
Derimod vil en stilling som flaskedreng, servicemedarbejder,  

 butiks- eller salgsassistent normalt ikke have karakter af en særligt  

 betroet stilling.
Disse grundlæggende principper vil også  

 betyde, at Datatilsynet   som betingelse for at give tilladelse til at drive  

 kreditoplysningsvirksomhed   vil kunne kræve, at den  

 pågældende virksomhed udarbejder nogle abonnementsvilkår,  

 som indebærer, at abonnenten ikke må indsamle oplysninger til  

 brug ved en ansættelsessituation, medmindre der er tale om  

 ansættelse i en særligt betroet stilling. jf. ovenfor.
En  

 sådan betingelse vil også kunne stilles i forhold til  

 eksisterende kreditoplysningsbureauer, idet disse   senest den 1. oktober  

 2000   skal have tilladelse til at drive kreditoplysningsvirksomhed.
Jeg  

 henviser i det hele til lovforslagets § 50, stk. 1, nr. 4, og stk. 5  

 (reglerne om tilladelse til at drive kreditoplysningsvirksomhed) og § 77  

 (overgangsreglerne for bl.a. eksisterende kreditoplysningsbureauer).
 I øvrigt lægger lovforslaget op til, at  

 brancheorganisationer m.v.   i samarbejde med Datatilsynet   kan udarbejde  

 adfærdskodekser om behandling af personoplysninger, jf. § 74. Jeg har i  

 den forbindelse fået oplyst, at RKI overvejer at udarbejde en  

 adfærdskodeks, som   i overensstemmelse med det ovenfor anførte  

   vil opstille meget snævre grænser for, i hvilke tilfælde  

 abonnenterne må anvende kreditoplysningerne i forbindelse med  

 ansættelse af personale.
 Sammenfattende vil lovforslaget om behandling af  

 personoplysninger efter min opfattelse betyde, at virksomheder ikke må  

 indsamle kreditoplysninger om ansøgere til stillinger, medmindre der  

 er tale om ansøgere til særligt betroede stillinger.
 Registertilsynet har oplyst, at tilsynet er enig i denne  

 fortolkning af lovforslaget, men har   for at undgå, at der rejses  

 tvivl herom   foreslået, at kopi af dette brev sendes til Folketingets  

 Retsudvalg, således at Retsudvalget   hvis udvalget er enig i  

 fortolkningen   kan overveje, om det vil være en hensigtsmæssig  

 fremgangsmåde at optage brevet som bilag til udvalgets betænkning  

 over lovforslaget.
 Jeg har derfor sendt en kopi af brevet til  

 Retsudvalget.
