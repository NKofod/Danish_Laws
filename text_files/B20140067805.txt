Bekendtgørelse om ændring af bekendtgørelse om tilskud til modernisering af fiskefartøjer og til selektive fiskeredskaber § 1 I bekendtgørelse nr. 989 af 10. oktober 2012 om tilskud til modernisering af fiskefartøjer og til selektive fiskeredskaber, som ændret ved bekendtgørelse nr. 102 af 28. januar 2014, foretages følgende ændring:
 1. § 23, stk. 1 og 2, affattes således:
»Udbetaling af tilskud sker på grundlag af tilsagnshavers opgørelse over betalte tilskudsberettigede projektudgifter.
Anmodning om udbetaling af tilskud skal indsendes på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside eller fås ved henvendelse til NaturErhvervstyrelsen.
Stk. 2. Anmodning om slutudbetaling, opgørelse over betalte, tilskudsberettigede udgifter vedlagt alle udgiftsbilag og dokumentation for betaling skal være modtaget i NaturErhvervstyrelsen senest tre måneder efter datoen, hvor projektet senest skal være afsluttet.
NaturErhvervstyrelsen kan i særlige tilfælde meddele dispensation fra denne frist.
Anmodning om slutudbetaling skal endvidere være vedlagt en projektrapport.
Projektrapporten skal udfærdiges på et særligt skema, der findes på NaturErhvervstyrelsens hjemmeside eller fås ved henvendelse til NaturErhvervstyrelsen.« § 2 Bekendtgørelsen træder i kraft den 1. juli 2014.
