Landsskatteretskendelse af 13. marts 2003 vedr.
Lønsumsafgift  

  friabonnementer på avis Klagen skyldes, at told- og skatteregionen har anset A Avis A/S  

 for pligtig at medregne værdien af friabonnementer for årene 1998 og 1999 i  

 lønsumsafgiftsgrundlaget.
Det fremgår af sagen, at selskabet i årene 1997 og 1998 har  

 leveret fri avis til 500 medarbejdere og pensionerede medarbejdere.
Selskabet  

 har ikke medtaget værdien af friabonnementerne til lønsumsafgiftsgrundlaget.
Told- og skatteregionen har ved den påklagede afgørelse anset  

 selskabet for pligtig at medregne værdi af friabonnementerne.
Regionen har  

 herved henvist til, at salg af aviser er omfattet af lønsumsafgiftspligten  

 efter lønsumsafgiftslovens § 1, stk. 1, og at afgiftsgrundlaget efter § 4,  

 stk.  

 5, er værdien af salget af aviser.
Regionen har videre henvist til, at det af  

 forslag til lov om ændring af lov om lønsumsafgift for virksomheder inden for  

 den finansielle sektor fra 1991 (L 124) fremgår af bemærkninger til § 1, nr.  

 8,  

 at værdien af virksomhedens salg af aviser skal opgøres efter momslovens  

 regler.
Endvidere er henvist til, at efter momslovens § 5, stk. 1,  

 sidestilles  

 udtagning af varer fra virksomheden med salg, såfremt der er opnået fuld  

 eller  

 delvis momsfradrag ved indkøb eller fremstilling mv. af de pågældende varer,  

 og  

 at reglerne blandt andet gælder, når udtagning sker til privat brug for  

 virksomhedens indehaver eller personale eller til vederlagsfri anvendelse,  

 samt  

 at afgiftsgrundlaget for udtagne varer udgør indkøbs- eller  

 fremstillingspris.  

 Regionen har bemærket, at virksomheder, der sælger aviser er omfattet af  

 momslovens  

 almindelige regler om fradragsret.
 Told- og skatteregionen har herved anført, at de nævnte  

 bemærkninger til lovforslag L 124 indebærer, at den samlede værdi af  

 selskabets  

 salg af aviser tillige må indeholde værdien af udtagne varer  

 (friabonnementer)  

 i overensstemmelse med momslovens regler om, hvilke elementer, der indgår i  

 værdien af det afgiftspligtige salg.
 Told- og skatteregionen har i en udtalelse over for  

 Landsskatteretten bl.a. tillige henvist til det i lovforslaget til  

 arbejdsmarkedsbidragsloven L 118 af 9. december 1987 angivne i bemærkningerne  

 til lovens § 7, stk. 2 og 3.
 Selskabets repræsentant har over for Landsskatteretten nedlagt  

 påstand om, at selskabet ikke er pligtig  

    

  

 til at medregne værdien af selskabets friabonnementer til  

 lønsumsafgiftsgrundlaget.
 Repræsentanten har herved anført, at efter lønsumsafgiftslovens  

 § 4, stk. 5, er afgiftsgrundlaget virksomhedens salg af aviser, og at det  

 således kun er selskabets direkte salg, der er omfattet af bestemmelsen, og  

 at  

 det derfor kun er værdien af dette salg, der skal betales lønsumsafgift af.  

 Værdien er salget skal, jf. lovbemærkningerne, opgøres efter momslovens  

 regler.
Videre har repræsentanten anført, at lovbemærkningerne vedrører  

 hvilke værdier, der skal indgå ved opgørelsen af værdien af salget, og her  

 skal  

 momslovens regler bruges.
Lovbemærkningerne indikerer derimod ikke, at  

 momslovens bestemmelser skal afgøre, hvornår der er tale om et salg i  

 lønsumsafgiftslovens forstand, hvilket formentlig ville kræve en direkte  

 henvisning i lønsumsafgiftsloven til momsloven.
Han har anført, at regionen  

 vender tingene om, idet de lader momslovens bestemmelser regulere, hvad der  

 skal anses som salg efter lønsumsafgiftsloven.
 Endvidere har han anført, at lønsumsafgiftsloven ikke indeholder  

 hjemmel til, at gratis uddeling af aviser skal sidestilles med salg, og at  

 værdien af de gratis uddelte aviser skal indgå i virksomhedens  

 lønsumsafgiftsgrundlag.
Repræsentanten har videre anført, at Told- og Skattestyrelsens  

 Lønsumsafgiftsvejledning fra 2001 er tydelig, idet det af afsnit C.2 fremgår,  

 at afgiftsgrundlaget for virksomheder, der udgiver eller importerer aviser,  

 er  

 værdien af virksomhedens salg af aviser, og at til værdien medregnes såvel  

 den  

 indenlandske som den udenlandske omsætning.
Han har dertil anført, at  

 vejledningen således kun omhandler salg og omsætningen af dette salg.
 Han har herved anført, at der efter det oplyste ikke er andre  

 aviser, der betaler lønsumsafgift af værdien af friabonnementer eller er  

 blevet  

 mødt med krav om efterbetaling, hvorfor praksis på området således svarer til  

 Told- og Skattestyrelsens vejledning.
 For så vidt angår regionens henvisning til lovbemærkningerne til  

 den oprindelige arbejdsmarkedsbidragslov har repræsentanten henvist til TfS  

 1998.660 TSS, hvor man vedrørende spørgsmålet om eksportsalg af aviser skal  

 medregnes i lønsumsafgiftsgrundlaget, ikke lagde vægt på formuleringen af  

 bemærkningerne til arbejdsmarkedsbidragsloven.
Han har bemærket, at der i arbejdsmarkedsbidragslovens § 7, stk.  

 3, var angivet: Virksomheder, der udgiver eller importerer aviser, skal  

 til  

 salget medregne værdien af salget m.v. af disse, hvorimod der i  

 lønsumsafgiftsloven ikke er angivet m.v. Endelig har han anført, at det forhold, at styrelsens henvisning  

 til momsbekendtgørelsens § 56, stk. 1, ikke har relevans for  

 problemstillingen.
Told- og Skattestyrelsen har indstillet, at regionens afgørelse  

 stadfæstes.
Styrelsen har henvist til momsbekendtgørelsens § 56, stk. 1, hvor  

 det fastslås, at regnskabet over salg og afgiften heraf, for hver  

 afgiftsperiode skal omfatte samtlige leverancer af varer og ydelser,  

 fraførsler  

 af EU-varer fra Københavns Frihavn eller et afgiftsoplag samt udtagning af  

 varer og ydelser.
Styrelsen har dertil anført, at efter momslovens regler  

 omfatter en virksomheds salg således også udtagning af varer og ydelser.  

 Styrelsen har videre anført, at henset til, at det direkte i bemærkningerne  

 til  

 arbejdsmarkedsbidragsloven er angivet, at salget omfatter udtagning efter  

 momslovens regler, har det været hensigten ved ændringen af  

 lønsumsafgiftsloven, at salg af aviser efter lønsumsafgiftslovens § 4, stk.  

 5,  

 tillige skulle omfatte udtagning efter momslovens regler, jf. bemærkningerne  

 til lovforslag L 124 af 27. november 1991. Styrelsen har anført, at der ikke  

 er  

 fornødent grundlag for at antage, at udtrykket salg skal fortolkes  

 forskelligt  

 i momslovens og lønsumsafgiftsloven.
 Landsskatteretten skal  

 udtale:
 Efter lønsumsafgiftslovens (lovbekendtgørelse nr. 674 af 15.  

 september 1999) § 1, stk. 1, betales der lønsumsafgift af virksomheder, der  

 udgiver eller importerer aviser.
 Efter lønsumsafgiftslovens § 4, stk. 5, er afgiftsgrundlaget  

 værdien af virksomhedens salg af aviser.
 Af bemærkningerne til lovforslag L 123 af 27. november 1991 (lov  

 om ophævelse af lov om arbejdsmarkedsbidrag og om ændring af  

 merværdiafgiftsloven (momsloven) (tillægsmoms på 3 pct.), hvor afgiftspligten  

 for virksomheder, der udgiver eller importerer aviser, blev overført fra  

 arbejdsmarkedsbidragsloven til lønsumsafgiftsloven, fremgår:
Endelig foreslås det at overføre virksomheder, der udgiver  

 eller importerer aviser, fra arbejdsmarkedsbidragsloven til  

 lønsumsafgiftsloven  

 med det hidtidige afgiftsgrundlag, dvs. værdien af avissalget og med uændret  

 sats. Af bemærkningerne til lovforslag L 124 af 27. november 1991 (lov  

 om ændring af lov om lønsumsafgift for virksomheder inden for den finansielle  

 sektor) fremgår under nr. 5:
For virksomheder, der udgiver eller importerer aviser, foreslås  

 afgiften dog beregnet på grundlag af virksomhedens salg af aviser.
Resultatet  

 for disse virksomheder er således uændret. Endvidere er der under nr. 8,  

    

  

 angivet:
Det foreslås i stk. 5, at afgiftsgrundlaget for virksomheder,  

 der udgiver eller importerer aviser, er værdien af virksomhedens salg af  

 aviser.
Værdien opgøres efter reglerne i momsloven. I  

    

  

 den nu ophævede  

 arbejdsmarkedsbidragslovs § 7, stk. 3, var angivet:
Virksomheder, der udgiver eller importerer aviser, skal til  

 salget medregne værdien af salget m.v. af disse I bemærkningerne til forslag nr. 118 af 9. december 1987 til lov  

 om arbejdsmarkedsbidrag var angivet:
§ 7, stk. 2 og 3, indeholder den nærmere fastlæggelse af  

 begrebet salg m.v. efter loven.
Det foreslås, at salg m.v. er den omsætning,  

 hvoraf der betales moms efter reglerne i momsloven (§§ 11-13), og at værdien  

 af  

 salget ligeledes skal opgøres efter reglerne i momsloven (§§ 7-10). Salget  

 omfatter herefter de leverancer, som virksomheden fakturerer i perioden for  

 afregning af bidrag, og varer og ydelser, der udtages til eget brug for  

 indehaveren. ( ) Bestemmelsen om udtagning fandtes i dagældende momslovs § 8,  

 stk. 1.
 I dagældende momslov (lovbekendtgørelse nr. 804 af 16. august  

 2000) findes bestemmelsen om udtagning i § 5.
 Det følger af momslovens § 28, stk. 1:
For varer og ydelser, hvoraf der skal betales afgift ved  

 udtagning efter § 5, stk. 1-3, er afgiftsgrundlaget indkøbsprisen eller  

 fremstillingsprisen, jf. dog stk. 3, heri ikke indbefattet afgiften efter  

 denne  

 lov, men medregnet andre afgifter som anført i § 27, skt. 2, nr. 1. ( ) Henset til det angivne i bemærkningerne til lovforslag L 123 af  

 27. november 1991 om at overføre virksomheder, der udgiver eller importerer  

 aviser, fra arbejdsmarkedsbidragsloven til lønsumsafgiftsloven med det  

 hidtidige afgiftsgrundlag, dvs. værdien af avissalget og med uændret sats, og  

 det angivne i lovforslag L 124 af 27. november 1991 om, at afgiftsgrundlaget  

 for virksomheder, der udgiver eller importerer aviser, er værdien af  

 virksomhedens salg af aviser, og at værdien opgøres efter reglerne i  

 momsloven,  

 sammenholdt med at det direkte i bemærkningerne til  

 arbejdsmarkedsbidragsloven  

 er angivet, at salget omfatter udtagning efter momslovens regler, finder  

 Landsskatteretten, at det formentlig ved indførelse af lønsumsafgiftsloven  

 har  

 været hensigten, at salg af aviser efter lønsumsafgiftslovens § 4, stk. 5,  

 tillige skulle omfatte udtagning efter momslovens regler.
Landsskatteretten finder imidlertid, at udtrykket salg ud fra  

 en almindelig sproglig forståelse af ordet ikke i sig selv kan antages at  

 omfatte  

 også momslovens udtagningsbegreb.
Det bemærkes herved at udtrykket  

 salg ikke  

 benyttes i momsloven.
Da bemærkningerne til lønsumsafgiftsloven vedrørende  

 forholdet endvidere ikke findes med sikkerhed at skulle forstås således, at  

 friabonnementer som de her omhandlede var tiltænkt at skulle indgå i  

 afgiftsgrundlaget, finder Landsskatteretten ikke, at der i  

 lønsumsafgiftslovens  

 § 4, stk. 5, er den fornødne hjemmel til at lade en fastsat værdi af sådanne  

 abonnementer indgå i afgiftsgrundlaget.
 Der gives følgelig medhold i repræsentantens påstand.
