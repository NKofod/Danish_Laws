 Ved justitsministeriets cirkulærskrivelse af 9. september 1980 blev det  

 efter anmodning fra finansministeriet fastsat, at de i § 12, stk. 1, i  

 justitsministeriets cirkulære af 20. marts 1979 om underretternes kasse- og  

 regnskabsvæsen nævnte overskydende beløb fremover skulle indsættes på  

 justitsministeriets postgirokonto nr. 2 01 90 00, der var oprettes alene til  

 dette formål.
 Justitsministeriet har efter anmodning fra rigsrevisionen i tiden herefter  

 haft drøftelser med postgirokontoret om en udbygning af ordningen med hensyn  

 til retternes overførsler af overskydende beløb gennem postgirokontoret.
Resultatet af drøftelserne er, at de enkelte retter ved  

 justitsministeriets foranstaltning hver har fået oprettet en særlig  

 postgirokonto, som alene kan og skal benyttes til indbetaling af de i  

 regnskabscirkulærets § 12, stk. 1, nævnte overskydende beløb.
Der kan således  

 ikke fra retternes side hæves beløb fra disse konti.
 De enkelte konti bliver ved postgirokontorets foranstaltning automatisk  

 tømt og beløbene overført til justitsministeriets postgirokonto 2 01 90 00.
De enkelte retter vil i disse dage fra postgirokontoret modtage fornøden  

 underretning om kontonummeret for den nyoprettede indbetalingskonto, ligesom  

 de enkelte retter vil modtage et vist antal delvis fortrykte  

 giroindbetalingskort til »egen konto«.
Yderligere eksemplarer af  

 disse giroindbetalingskort til »egen konto« vil kunne bestilles  

 gennem postgirokontoret.
 Når de enkelte retter har modtaget den fornødne underretning m.v. fra  

 postgirokontorets side, skal man anmode om, at alle indbetalinger fremover af  

 de i regnskabscirkulærets § 12, stk. 1, nævnte overskydende beløb sker ved  

 anvendelse af den for vedkommende ret nyoprettede konto gennem brug af  

 giroindbetalingskort til »egen konto«.
 P.M.V.
 E.B.
