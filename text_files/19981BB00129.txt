Fremsat den 16. april 1999 af Tom Behnke (FP),  

 Kim Behnke (FP), Thorkild B.
Fransgaard (FP) og  

  Christian Jensen (FP) Forslag til folketingsbeslutning O Folketinget pålægger regeringen hurtigst  

 muligt at etablere et hospitalsskib med henblik på at sejle til  

 Adriaterhavet og yde humanitær bistand i anledning af krigen i Kosovo  

 og Forbundsrepublikken Jugoslavien.
 Hospitalsskibet »Jutlandia II« kan etableres ved at  

 anvende:
Forsvarets mobile hospitalsenhed Scandlines-færgen »M/F Kraka« eller »M/F Lodbrog« Nødvendigt ekstraudstyr En komplet besætning til færgen Et hold læger og sygeplejersker Omkostningerne til projektet afholdes af den danske stat  

 som humanitær bistand og bevilges efter de gældende regler  

 herom.
 »Jutlandia II« etableres i samarbejde med Røde  

 Kors, således at hospitalsskibet sikres den nødvendige status  

 til at kunne fungere i området så tæt på behovet  

 på Balkan som muligt.
Bemærkninger til forslaget I 1950 købte staten af Rederiet  

 ØK »M/S Jutlandia«, som efter ombygning til hospitalsskib blev indsat  

 under FN-flag i Koreakrigen fra 1951 til 1953. »Jutlandia« nåede at  

 behandle over 5000 patienter, inden det returnerede i 1954. I dag  

 næsten 50 år efter   er »Jutlandia«s indsats ikke glemt.
Danmark  

 har vel næppe nogen sinde før eller siden haft en fornemmere  

 sejlende ambassadør end netop »Jutlandia« i Koreakrigen.
Både  

 for dem, som sejlede som besætning, og for mange af dem, som blev  

 patienter på skibet, står »Jutlandia« som noget ganske  

 særligt.
Under Koreakrigen havde mange amerikanske soldater breve  

 på sig, hvori der stod, at såfremt de skulle blive såret,  

 ønskede de at blive overført til netop »Jutlandia«.  Det danske  

 hospitalsskibs indsats var enestående dengang.
Nu er en ny krig i gang,  

 og der er igen brug for en humanitær dansk indsats.
I Nakskov ligger der en flåde af oplagte  

 færger, som tidligere sejlede på Storebælts- og  

 Rødby-Puttgarden-overfarten.
De fleste af disse færger blev  

 bygget specielt til færgeoverfarter i Danmark, men der ligger  

 også to færger, som oprindelig var bygget til world-wide-sejlads.  

 Det gælder færgerne »M/F Lodbrog« og »M/F Kraka«, som tidligere  

 var ejet af Mercandia-rederierne.
 Forslagsstillerne foreslår, at den ene af disse  

 færger etableres som hospitalsskib under navnet »Jutlandia II« og  

 sejles til Adriaterhavet for i samarbejde med Røde Kors at yde  

 humanitær bistand i anledning af krigen i Kosovo og Forbundsrepublikken  

 Jugoslavien.
 Forsvaret råder over en komplet mobil hospitalsenhed  

 i containere, som henstår passivt på flyvestation Skrydstrup.  

 Denne enhed kan uden problemer etableres på færgens  

 vogndæk, og færgens aptering kan med mindre ombygninger  

 indgå som indkvartering, kabys m.m. i det, som vil blive et flydende  

 hospital.
En kreds af læger og sygeplejersker med erfaring for  

 at hjælpe ofre for borgerkrigen i Afghanistan har henvendt sig til  

 udenrigsminister Niels Helveg Petersen og opfordret regeringen til at sende  

 f.eks. et hospitalsskib til Adriaterhavet for at hjælpe ofrene i  

 Kosovokrigen.
Forslagsstillerne er overbevist om, at der blandt danske  

 læger og sygeplejersker vil være mange, som er parate til at  

 deltage i denne humanitære handling.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 hospitalsskibet »Jutlandia II«.
(Beslutningsforslag nr.
B 129).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
