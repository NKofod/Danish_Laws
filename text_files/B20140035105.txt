 Bekendtgørelse om frist for klage over omvurdering pr. 1. oktober 2013 af erhvervsejendomme m.v.
 I medfør af § 35 a, stk. 3, i skatteforvaltningsloven, jf. lovbekendtgørelse nr. 175 af 23. februar 2011, som ændret ved lov nr. 649 af 12. juni 2013, fastsættes:
 § 1. For ejendomme, som i medfør af vurderingslovens § 1, 3. pkt., skal vurderes i lige år, og som i medfør af vurderingslovens § 3 er omvurderet pr. 1. oktober 2013, fastsættes fristen for modtagelse af klager over den nævnte omvurdering til 1. oktober 2014.
 § 2. Bekendtgørelsen træder i kraft den 1. maj 2014.
