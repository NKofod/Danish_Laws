Bekendtgørelse om udøvelse af virksomhed som  

  

 autoriseret kloakmester I medfør af § 7, stk. 7, og § 25,  

 stk. 2, i lov om gasinstallationer og installationer i forbindelse med  

 vand- og afløbsledninger, jf. lovbekendtgørelse nr. 988 af 8. december 2003,  

 fastsættes:
Kapitel 1 Gyldighedsområde § 1.  

  

 Denne bekendtgørelse indeholder bestemmelser for udøvelse af virksomhed som  

 autoriseret kloakmester.
 Stk. 2.  

  

 Bestemmelserne gælder endvidere for virksomhedsudøvelse af virksomheder, der  

 har opnået dispensation fra kravene til autorisation i medfør af § 7,  

 stk. 4, i lov om gasinstallationer og installationer i forbindelse med  

 vand- og afløbsledninger, med mindre Sikkerhedsstyrelsen i forbindelse med  

 dispensationen har fastsat andre vilkår.
Kapitel 2 Virksomhedsforhold § 2.  

  

 En  

 autoriseret kloakmestervirksomhed er berettiget til at udføre og foretage  

 reparation på afløbsledninger og dertil hørende kloakledninger fra og med  

 tilslutning til hovedkloak, jf. lovens § 2, stk. 1, nr. 4.
 Stk. 2.  

  

 Arbejdsområdet for den autoriserede kloakmestervirksomhed, jf. stk. 1,  

 omfatter afløbsinstallationer og afløbsanlæg i jord til og med gennemføring i  

 gulv, fundament eller ydermur mod jord, herunder anlæg til rensning af  

 spildevand, nedsivningsanlæg, biologiske sandfilteranlæg, rodzoneanlæg,  

 minirenseanlæg, samletanke, tryk- og vacuumsystemer, bygnings- og  

 omfangsdræn,  

 alle afløbsledninger på landbrugsejendomme og ajle- og gylleanlæg.
§ 3.  

  

 Ved  

 udførelse af autorisationskrævende afløbsarbejder skal autoriserede  

 kloakmestervirksomheder efter lovens § 9 enten anvende et godkendt  

 kvalitetsstyringssystem eller tilslutte sig en særlig tilsynsordning, hvor  

 der  

 udføres kontrol af udvalgte installationer, jf.
Sikkerhedsstyrelsens  

 bekendtgørelse om kvalitetsstyringssystemer og særlig tilsynsordning for  

 autoriserede og godkendte kompetente virksomheder.
 § 4.  

  

 Autoriserede kloakmestervirksomheder er forpligtet til at ændre virksomhedens  

 forretningsgange eller foretage øvrige foranstaltninger, som pålægges  

 virksomheden af den kontrolinstans, der varetager kontrolfunktionen, jf.  

 § 3.
§ 5.  

  

 Autoriserede kloakmestervirksomheder er ansvarlige for, at virksomheden råder  

 over medarbejdere, der efter instruktion og oplæring kan udføre de krævede  

 opgaver efter gældende myndighedsregler.
Disse medarbejdere skal være ansat i  

 og lønnet af virksomheden.
Stk. 2.  

  

 Virksomheden kan tillige periodevis og i begrænset omfang anvende  

 arbejdskraft,  

 der ikke er ansat i virksomheden.
Det er en forudsætning herfor, at den  

 pågældende har de i stk. 1 anførte kvalifikationer, og at der i denne  

 forbindelse udarbejdes en aftale om udleje med den virksomhed, hvori den  

 pågældende er ansat, hvoraf det blandt andet fremgår, at virksomheden, der  

 benytter den lejede arbejdskraft, bærer ansvaret for det arbejde, den  

 pågældende udfører for virksomheden.
 § 6.  

  

 Virksomhedens teknisk ansvarlige person skal:
1)  

 	  

    

 give medarbejderne  

 konkrete instruktioner om arbejdets udførelse og føre fornødent tilsyn med  

 dette, 2)  

 	  

    

 sikre sig, at  

 virksomheden råder over nødvendigt værktøj og måleudstyr, 3)  

 	  

    

 sikre sig, at  

 virksomheden til enhver tid har en ajourført samling af relevante forskrifter  

 og bestemmelser, herunder Bygningsreglementet og bestemmelser udstedt i  

 medfør  

 af lov om miljøbeskyttelse og fornødne normer, vejledninger og anvisninger  

 for  

 arbejdets udførelse, 4)  

 	  

    

 sikre sig, at  

 arbejdet udføres i nøje overensstemmelse med de gældende love og  

 myndighedsforskrifter, 5)  

 	  

    

 sikre sig, såfremt  

 virksomheden anvender et kvalitetsstyringssystem, at dette efterleves i  

 praksis  

 og løbende bliver evalueret af en godkendt kontrolinstans, samt at der  

 træffes  

 fornødne foranstaltninger på baggrund af rapporter fra kontrolinstansen, 6)  

 	  

    

 sikre sig, såfremt  

 virksomheden er tilmeldt den særlige tilsynsordning, at der bliver udført det  

 krævede tilsyn fra en godkendt kontrolinstans, samt at der træffes fornødne  

 foranstaltninger på baggrund af rapporter fra kontrolinstansen, og 7)  

 	  

    

 sikre, at de faglige  

 kvalifikationer hos virksomheden løbende ajourføres for eksempel ved  

 deltagelse  

 i relevante efteruddannelseskurser.
 Stk. 2.  

  

 Virksomhedens teknisk ansvarlige person er ansvarlig for, at der på den  

 enkelte  

 arbejdsplads, hvor der udføres afløbsarbejder, og hvor den teknisk ansvarlige  

 person ikke deltager i selve den praktiske udførelse, er mindst én ansat  

 medarbejder på hvert arbejdshold, der opfylder et af de krævede  

 uddannelseskrav, angivet i bekendtgørelse om personlige faglige  

 kvalifikationer  

 for medarbejdere hos autoriserede og godkendte kompetente virksomheder.
 § 7.  

  

 Alle skriftlige henvendelser til myndigheder og ejere af hovedkloakledninger  

 vedrørende forhold, der omfattes af loven, skal være forsynet med  

 virksomhedens  

 stempel og underskrevet af den teknisk ansvarlige i virksomheden.  

 Underskriften  

 skal være gengivet med maskinskrift.
 § 8.  

  

 Ændringer i virksomhedens selskabsstruktur og øvrige forretningsforhold,  

 ansættelsesforhold for den teknisk ansvarlige, eller ændringer i andre af de  

 forhold, hvis dokumentation er en forudsætning for autorisationens  

 udstedelse,  

 skal omgående forelægges Sikkerhedsstyrelsen til godkendelse med henblik på  

 autorisationens fortsatte gyldighed.
Kapitel 3 Ansvar og pligter § 9.  

  

 Inden iværksættelse af installationsarbejder, omfattet af loven, skal den  

 autoriserede kloakmestervirksomhed indhente tilladelse fra kommunen eller  

 ejeren af hovedkloakledningen i overensstemmelse med bestemmelserne i  

 Bygningsreglementet og bestemmelser udstedt i medfør af lov om  

 miljøbeskyttelse.
 § 10.  

  

 Installations- og reparationsarbejder skal udføres i nøje overensstemmelse  

 med  

 gældende love og bestemmelser, herunder bestemmelser og normer, der  

 indeholdes  

 i eller henvises til i Bygningsreglementet, samt de af kommunen eller ejeren  

 af  

 hovedkloakledningen fastsatte almene bestemmelser og særlige anvisninger for  

 udførelse af de enkelte arbejder.
 § 11.  

  

 Forinden arbejdet afleveres til brugeren og færdigmeldes i henhold til  

 § 12, skal funktionen af installationen afprøves.
 § 12.  

  

 Ved fuldført installations- og reparationsarbejde har den autoriserede  

 kloakmestervirksomhed ansvaret for, at arbejdet er udført i overensstemmelse  

 med forskrifterne i § 10, og at installationen er i forsvarlig stand.
§ 13.  

  

 Tilkaldes virksomheden i tilfælde, hvor uopholdelig hjælp er påkrævet, for  

 eksempel tilstopning, større utæthed eller lignende, eller opstår en sådan  

 situation under udførelse af et arbejde, skal virksomheden uanset  

 bestemmelsen  

 i § 9 straks træffe de fornødne foranstaltninger til afværgelse af fare  

 og  

 begrænsning af opstået skade.
Kommunen eller ejeren af hovedkloakledningen  

 skal  

 straks underrettes om de indgreb, der er foretaget.
 § 14.  

  

 Opdager den teknisk ansvarlige eller en af virksomhedens ansatte, at et  

 afløbsanlæg er behæftet med fejl eller mangler, der ikke straks afhjælpes, og  

 som kan medføre fare eller ulempe for mennesker eller skade på ejendom,  

 herunder ledningsanlæg og deres drift m.v., eller som kan medføre skadelig  

 forurening, skal der omgående gives ejeren af hovedkloakledningen  

 underretning  

 herom.
 § 15.  

  

 Den autoriserede kloakmestervirksomhed må kun færdigmelde og tage ansvaret  

 for  

 arbejder udført af virksomhedens ansatte, bortset fra de i stk. 2 og 3  

 og  

 § 5, stk. 2, beskrevne situationer.
 Stk. 2.  

  

 Hvor  

 Sikkerhedsstyrelsen giver dispensation til, at en virksomhed overtager  

 ansvaret  

 for arbejder udført af en anden virksomhed, jf. § 6, stk. 2, nr. 1,  

 i  

 bekendtgørelse om vilkår for autorisation og godkendelse som kompetent  

 virksomhed, kan arbejdet færdigmeldes af den virksomhed, der overtager  

 ansvaret  

 for installationen.
 Stk. 3.  

  

 I tilfælde  

 af, at en virksomhed nægter eller bliver ude af stand til at fuldføre et  

 arbejde eller færdigmelde et fuldført arbejde, kan Sikkerhedsstyrelsen efter  

 indstilling fra kommunen tillade, at en anden virksomhed udfører en eventuel  

 resterende del af arbejdet, og derefter færdigmelder og overtager ansvaret  

 for  

 det samlede arbejde.
 § 16.  

  

 Den autoriserede kloakmestervirksomhed skal følge de af kommunen eller ejeren  

 af hovedkloakledningen fastsatte forretningsgange ved ansøgning om tilladelse  

 til installationsarbejder og ved færdigmelding, herunder fremsende  

 blanketter,  

 tegninger m.v. i det fastsatte omfang.
 § 17.  

  

 Den autoriserede kloakmestervirksomhed skal ved aflevering af enhver ny  

 installation eller genstand gøre brugeren eller ejeren bekendt med  

 betjeningen.
 Stk. 2.  

  

 Ejeren  

 eller brugeren skal desuden gøres opmærksom på sit ansvar for hele  

 installationens fremtidige tilstand og vedligeholdelse, herunder at lade  

 opståede fejl eller mangler udbedre snarest muligt, samt træffe  

 foranstaltninger til imødegåelse af sikkerheds- og sundhedsmæssige risici.
 § 18.  

  

 Den autoriserede kloakmestervirksomhed skal dokumentere kvaliteten af det  

 udførte arbejde i form af:
1)  

 	  

    

 blanketter, tegninger  

 eller lignende, og 2)  

 	  

    

 rapporter over  

 reklamationer fra forbrugere, kommuner og ejere af hovedkloakledninger.
 Stk. 2.  

  

 Dokumentationen i stk. 1 skal arkiveres og opbevares tilgængeligt for  

 Sikkerhedsstyrelsen, den kontrolinstans, som virksomheden har valgt at  

 samarbejde med, samt kommuner og ejere af hovedkloakledninger i mindst 5 år.
Kapitel 4 Kommuners og ejere af hovedkloakledningers  

 tilsyn § 19.  

  

 Kommunen eller ejeren af hovedkloakledningen er berettiget til under og efter  

 arbejdets udførelse at kontrollere, om arbejdet er udført i overensstemmelse  

 med gældende bestemmelser og de vilkår, der er stillet for tilladelsen, og  

 kommunen eller ejeren af hovedkloakledningen kan i den forbindelse forlange  

 arbejdet standset, såfremt det viser sig, at arbejdet udføres i strid med  

 gældende bestemmelser eller vilkår, eller at tilladelsen har været givet  

 under  

 urigtige forudsætninger.
Kapitel 5 Straffebestemmelser m.v.
§ 20.  

  

 Med bøde straffes den, der 1)  

 	  

    

 undlader at indhente  

 tilladelse efter § 9, 2)  

 	  

    

 undlader at afprøve  

 funktionen efter § 11, 3)  

 	  

    

 tilsidesætter  

 bestemmelserne i §§ 13, 14, 16, 17 og 18, eller 4)  

 	  

    

 overtræder § 15,  

 stk. 1.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 21.  

  

 Sikkerhedsstyrelsens afgørelser truffet efter denne bekendtgørelse kan ikke  

 indbringes for anden administrativ myndighed.
 § 22.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse nr. 1399 af 20. december 2000 om udøvelse af virksomhed som  

 autoriseret kloakmester ophæves.
