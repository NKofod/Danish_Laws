Cirkulære om protokollat til aftale om førtidspensionsfradrag Generelle bemærkninger 1. Skatteministeriet, Medarbejder- og Kompetencestyrelsen og centralorgani-sationerne har den 8. juli 2020 indgået vedlagte protokollat til aftale om førtidspensionsfradrag, der er vedlagt som bilag A til cirkulære af 26. marts 2015.
 2. Med protokollatet fastlægges førtidspensionsfradrag for en række tjeneste-mandsgrupper m.fl., der tidligere har haft en pligtig afgangsalder på 60, 63 eller 65 år.
3. Førtidspensionsfradragene finder anvendelse for tjenestemænd, der er født den 1. januar 1968 eller senere, og som fratræder den 1. januar 2028 eller senere.
For tjenestemænd, der er født inden den 1. januar 1968, finder de hidtidige regler anvendelse.
 4. Den i punkt 3 nævnte overgangsordning betyder, at de hidtidige regler og førtidspensionsfradragssatser finder anvendelse frem til og med den 31. december 2027.
Tjenestemænd m.fl. omfattet af aftalens nye § 4 (tidligere pligtig afgangsalder på 60 år og tjenestemandsansatte flyveledere), får beregnet et førtidspensions-fradrag på 1 pct. samt halvering af UFP-tillægget ved pensionering mindre end 2 år efter pensionsudbetalingsalderen.
For tjenestemænd, der er født inden den 1. januar 1968, beregnes ikke et førtidspensionsfradrag ved selvvalgt alders-pensionering før folkepensionsalderen.
For tjenestemænd omfattet af aftalens nye § 5 (tidligere pligtig afgangsalder på 63 år) er de hidtidige førtidspensionsfradrag på 4, 3, 2 pct. samt halvering af UFP-tillægget ved pensionering mindre end 2 år efter pensionsudbetalings-alderen videreført og forlænget med 1 pct. ved pensionering senere end 3 år efter pensionsudbetalingsalderen, men før folkepensionsalderen.
For tjeneste-mænd født inden den 1. januar 1968 foretages ikke et førtidspensionsfradrag ved selvvalgt alderspensionering ved eller efter det fyldte 63. år, men før folkepensionsalderen.
For tjenestemænd omfattet af aftalens nye § 6 (tidligere pligtig afgangsalder på 65 år) er det aftalt, at samme førtidspensionsfradrag som bestemt i aftalens § 3 finder anvendelse, dvs. 12, 9, 4, 1, og 1 pct. samt halvering af UFP-tillægget ved pensionering mindre end 2 år efter pensionsudbetalingsalderen.
Førtids-pensionsfradragene gælder for tjenestemænd, der er født den 1. januar 1968 eller senere, og som fratræder den 1. januar 2028 eller senere.
For tjenestemænd født inden den 1. januar 1968, finder de hidtidige, ordinære førtidspensions-fradrag anvendelse, dvs. 10, 7, 4, 3, 2, 1 og 1 pct. samt halvering af UFP-tillægget ved pensionering mindre end 2 år efter pensionsudbetalingsalderen.
 5. Nærværende protokollat indarbejdes i 2021 i aftale om førtidspensions-fradrag, hvorefter protokollatet bortfalder.
Ikrafttræden Cirkulæret træder i kraft den 1. januar 2021 og har virkning fra den 1. januar 2019.
Skatteministeriet, Medarbejder- og Kompetencestyrelsen, den 8. juli 2020 Frank Nielsen Bilag Protokollat til aftale om førtidspensionsfradrag - § 1.
 Efter § 3 indsættes:
 § 4. For tjenestemænd med en tidligere pligtig afgangsalder 60 år og for tjenestemandsansatte flyveledere er fradraget:
 Stk. 2. Ved fratræden mindre end 2 år efter pensionsudbetalingsalderen foretages der et yderligere fradrag, der svarer til halvdelen af UFP-tillægget efter tjenestemandspensionslovens § 6, stk. 3. Dette fradrag falder væk samtidig med UFP-tillægget, når tjenestemanden når folkepensionsalderen.
Stk. 3. De i stk. 1 og 2 nævnte fradrag finder anvendelse for tjenestemænd, der er født den 1. januar 1968 eller senere, og som fratræder den 1. januar 2028 eller senere.
For tjenestemænd, der er født inden den 1. januar 1968, finder de hidtidige regler anvendelse.
 § 5. For tjenestemænd med en tidligere pligtig afgangsalder på 63 år er fradraget:
 Stk. 2. Ved fratræden mindre end 2 år efter pensionsudbetalingsalderen foretages der et yderligere fradrag, der svarer til halvdelen af UFP-tillægget efter tjenestemandspensionslovens § 6, stk. 3. Dette fradrag falder væk samtidig med UFP-tillægget, når tjenestemanden når folkepensionsalderen.
Stk. 3. De i stk. 1 og 2 nævnte fradrag finder anvendelse for tjenestemænd, der er født den 1. januar 1968 eller senere, og som fratræder den 1. januar 2028 eller senere.
For tjenestemænd, der er født inden den 1. januar 1968, finder de hidtidige regler anvendelse.
 § 6. For tjenestemænd med en tidligere pligtig afgangsalder på 65 år, er fradraget:
Stk. 2. Stk. 1 finder anvendelse for tjenestemænd, der er født den 1. januar 1968 eller senere, og som fratræder den 1. januar 2028 eller senere.
For tjenestemænd, der er født inden den 1. januar 1968, finder de hidtidige regler anvendelse.  § 2.
 § 4 bliver herefter § 7 og affattes således:
 § 7. Aftalen har virkning for tjenestemænd, der er født den 1. januar 1959 eller senere, og som fratræder den 1. januar 2019 eller senere, jf. dog § 4, stk. 3, § 5, stk. 3, og § 6, stk. 2.
 Stk. 2. For tjenestemænd, der er født inden den 1. januar 1959, finder de hidtidige regler anvendelse, jf. dog § 4, stk. 3, § 5, stk. 3, og § 6, stk. 2. Egenpensionen nedsættes dog med et fradrag på 1 pct. ved fratræden som 65- eller 66-årig, før folkepensionsalderen er nået.
Stk. 3. Aftale af 11. august 1999 om førtidspensionsfradrag ophæves.  § 3.
 Protokollatet træder i kraft den 1. januar 2021 og har virkning fra 1. januar 2019. Protokollatet kan af parterne opsiges skriftligt med 1 måneds varsel, dog tidligst til den 1. januar 2021.
