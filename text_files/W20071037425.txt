Medlem skulle stilles, som han havde været tilmeldt Arbejdsformidlingen og var derfor berettiget til VEU-godtgørelse Til medlemmet 25. juni 2007 Ankenævnet har behandlet Deres sag på møde den .
Nævnet traf denne A F G Ø R E L S E Ankenævnet finder, at De i relation til VEU-godtgørelse i tiden fra 1. december til 20. december 2006 skal stilles som om De var korrekt vejledt og på baggrund heraf havde tilmeldt Dem arbejdsformidlingen fra den 1. ledighedsdag den 1. december 2006. De er derfor berettiget til VEU-godtgørelse for den omhandlede periode.
 Ankenævnet ændrer således a-kassens afgørelse af den 15. marts 2007.
B E G R U N D E L S E Ankenævnet har lagt til grund, at De den 9. oktober 2006 blev opsagt af Deres arbejdsgiver med 1. måneds opsigelse, således at Deres sidste ansættelsesdag var den 30. november 2006, De har deltaget i AMU-kurset Godstransport m/lastbil afholdt i perioden 13. november til 22. december 2006, Deres arbejdsiver har udbetalt Dem løn til udgangen af november 2006, De den 1. december 2006 indgav ansøgning om VEU-godtgørelse, Deres a-kasse i afgørelse af 9. februar 2007 gav Dem afslag på VEU-godtgørelse med henvisning til, at De ikke var berettiget til at modtage VEU-godtgørelse, da De ikke havde været tilmeldt AF som ledig fra den 1. december 2006 og frem, De har oplyst, at De i slutningen af november måned 2006 af en navngiven medarbejder i a-kassen fik oplyst, at De først skulle melde Dem ledig, når kurset var slut og a-kassen har oplyst, at kassen har forsøgt, at få en kommentar fra medarbejderen, der vejledte Dem i afdelingen.
Da pågældende ikke længere er ansat, kan a-kassen hverken afkræfte eller bekræfte den vejledning De modtog, og a-kassen på den baggrund ikke vil udtale sig imod, at der som følge heraf dispenseres fra reglerne.
 Ankenævnet finder på baggrund af ovenstående oplysninger, at det ikke med tilstrækkelig sikkerhed vil kunne afvises, at De i sidst i november måned 2006 af en navngiven medarbejder i a-kassen fik oplyst, at De ikke skulle melde Dem ledig på AF før kurset var slut.
 Ankenævnet finder, at a-kassen burde have vejledt Dem om, at De skulle tilmelde Dem AF som arbejdssøgende for at have ret til VEU-godtgørelse.
 Nævnet finder derfor, at De skal stilles, som om De havde modtaget fyldestgørende vejledning om Deres muligheder for at kunne få VEU-godtgørelse som ledig, herunder om tilmelding til AF som arbejdssøgende.
Det er således nævnets vurdering, at det må anses for overvejende sandsynligt, at De ville have tilmeldt Dem AF fra den 1. december 2006, hvis De var blevet korrekt vejledt af Deres a-kasse.
De skal derfor stilles som De var blevet tilmeldt AF den 1. december 2006.
R E G L E R Ankenævnet henviser til § 2, stk. 1, nr. 3 og § 4, stk. 1, i bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005 og § 2, stk. 1, nr. 7 og § 7, stk. 1, i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra a-kassen.
På ankenævnets vegne Sign.
 De kan læse om afgørelsens retlige grundlag på de følgende sider.
Kopi til :Arbejdsløshedskassen Regler Bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:
§ 1. Loven har til formål at skabe økonomisk grundlag for, at voksne fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
 § 2. Den personkreds, der kan opnå ydelser efter § 1, omfatter:
1) beskæftigede lønmodtagere, såvel privat som offentligt ansatte, 2) selvstændige erhvervsdrivende og 3) ledige, der er berettigede til dagpenge efter § 55 i lov om arbejdsløshedsforsikring m.v. og a) er fyldt 25 år, og som inden for de første 12 måneders sammenlagt ledighed efter eget valg deltager i uddannelse, der er nævnt i § 3, nr. 1-9, dog højst i en periode på 6 uger, eller b) endnu ikke er fyldt 25 år, og som inden for de første 6 måneders sammenlagt ledighed efter eget valg deltager i uddannelse, der er nævnt i § 3, nr. 1-9, dog højst i en periode på 6 uger.
 Stk. 2. Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.
 § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
 § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet uddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse efter stk. 1 er:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 1) beskæftigede lønmodtagere, såvel privat som offentligt ansatte, jf. dog § 3, 2) selvstændige erhvervsdrivende, jf. dog § 3, og 3) ledige, som er berettigede til dagpenge efter § 55 i lov om arbejdsløshedsforsikring m.v.
Godtgørelse til deltagere for tab af indtægt eller arbejdsmulighed § 7. Beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, som deltager i uddannelse efter § 1, stk. 2, har ret til godtgørelse for tab af indtægt eller arbejdsmulighed som følge af deltagelsen, jf. dog § 3 og § 8.
