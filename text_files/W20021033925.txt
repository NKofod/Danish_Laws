I  

 perioden fra den 14. november 1998 til den 30. august 2000 udleverede den  

 praktiserende læge mellem 65 og 85 tabletter Metadon á 5 mg hver uge til  

 patienten.
I hele perioden ordinerede lægen desuden angstdæmpende medicin i  

 form af tablet Stesolid á 5 mg, 100 tabletter ca. hver måned.
 Sundhedsstyrelsen  

 indberettede lægens behandling af patienten til Patientklagenævnet.
Indberetning  

 af ordination af metadon og angstdæmpende medicin Nævnet fandt at lægen havde overtrådt lægelovens § 6 i perioden  

 fra den 14. november 1998 til den 30. august 2000. Nævnet indskærpede desuden  

 overfor lægen, at udvise større omhu i sit fremtidige virke.
 Nævnet lagde vægt på, at nævnet på samme møde havde fem sager  

 til behandling med samme problematik, hvor der blev udtalt kritik af lægen.
 Det var nævnets opfattelse, at lægen burde have ordineret  

 mikstur og ikke tablet Metadon, samt lægen ikke burde have ordineret  

 angstdæmpende medicin (anxiolytika) i en længere periode uden at henvise til  

 specialist vurdering.
 Nævnet fandt endvidere, at lægen havde overtrådt lægelovens §  

 13, stk. 2 ved sin journalføring af behandlingen i perioden fra den 14.  

 november  

 1998 til den 30. august 2000.
 Nævnet lagde vægt på, at det fremgik af lægens udtalelse til  

 sagen, at han så patienten månedligt indtil han grundet tiltagende gener  

 forårsaget af dissemineret sclerose ikke kunne møde i klinikken.
Nævnet fandt, at de månedlige kontakter og kontrol burde have  

 været journalført.
Desuden fandt nævnet, at lægen burde have journalført af  

 hvilken årsag metadondosis blev øget.
 Der blev afgivet dissens i sagen.
