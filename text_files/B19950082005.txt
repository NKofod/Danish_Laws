 I medfør af § 2, stk. 2, 4 og 5, § 4, § 5, stk. 1, 3 og 4, § 6, stk. 4, §  

 7, § 8, stk. 1, § 9, stk. 4-8, § 10, stk. 1-3 og 5, § 11, stk. 3 og 5, § 12,  

 stk. 1 og 3, § 13, stk. 1-3 og 5, § 15, stk. 1, og § 16, stk. 4 og 6, i lov  

 nr. 397 af 14. juni 1995 om statsgaranti og ydelsestilskud ved lån til yngre  

 jordbrugere samt i medfør af § 1, stk. 3, i lov om Dansk Landbrugs  

 Realkreditfond, jf. lovbekendtgørelse nr. 979 af 5. december 1994, som senest  

 ændret ved lov nr. 354 af 6. juni 1995, og efter aftale med finansministeren  

 og Dansk Landbrugs Realkreditfond fastsættes:
Långiver § 1.  Dansk Landbrugs Realkreditfond (DLR) yder mod  

 statsgaranti efter loven lån til yngre jordbrugere, jf. den som bilag til  

 bekendtgørelsen trykte aftale mellem Landbrugs- og Fiskeriministeriet og DLR.
Ansøgning § 2.  Ansøgning om statsgaranti for lån og  

 ydelsestilskud skal udfærdiges på et særligt ansøgningsskema med bistand af  

 en særlig sagkyndig, der i henhold til lov om støtte til jordbrugets  

 strukturudvikling og til økologisk jordbrug m.v. er godkendt til udfærdigelse  

 af ansøgning og forbedringsplan m.v. efter Forbedringsordningen.
Ansøgningen  

 skal attesteres af den særlige sagkyndige.
Ansøgningsskemaer fås hos  

 Kongeriget Danmarks Hypotekbank og Finansforvaltning (Hypotekbanken), de  

 særlige sagkyndige og DLR.
Stk. 2.  Ansøgning om statsgaranti for lån og  

 ydelsestilskud efter §§ 3 og 4 (førstegangsetablering) skal indgives inden 12  

 måneder efter, at jordbrugeren første gang har etableret sig med jordbrug som  

 hovederhverv på en jordbrugsbedrift, som jordbrugeren er ejer eller medejer  

 af.
Ansøger må ikke være fyldt 40 år på tidspunktet for ansøgningens  

 indgivelse og må ikke være fyldt 40 år på det tidspunkt, hvor jordbrug tages  

 som hovederhverv.
Ansøgning om tilskud til betaling af ydelserne på hele  

 lånet, jf. § 15, skal indgives samtidig med ansøgningen om statsgaranti for  

 lån og ydelsestilskud.
Stk. 3.  Ansøgning om statsgaranti for lån og eventuelt  

 ydelsestilskud efter § 5 (supplerende lån) skal indgives inden 12 måneder  

 efter overtagelsen af det aktiv, jf. § 5, stk. 3, på grundlag af hvilket der  

 ansøges om supplerende lån og eventuelt ydelsestilskud.
Ansøger må ikke være  

 fyldt 40 år på tidspunktet for ansøgningens indgivelse og må ikke være fyldt  

 40 år på overtagelsesdagen for det aktiv, der danner udmålingsgrundlag for  

 lånet.
 Stk. 4.  Ansøgning om tilladelse efter § 14 til  

 indtræden i et driftsfællesskab skal indgives samtidigt med ansøgning efter  

 stk. 2 eller inden indtrædelsen.
 Stk. 5.  Ansøgning om tilladelse efter § 20, stk. 1, til  

 at overtage lån skal indgives inden 3 måneder efter, at ejendommen er  

 overtaget til hensidden i uskiftet bo eller udlagt ved arv.
 Stk. 6.  Ansøgning om tilladelse efter § 20, stk. 2, til  

 at overtage lån skal indgives inden 3 måneder efter, at det i nævnte  

 bestemmelse omhandlede selskab har overtaget jordbrugsbedriften.
Stk. 7.  Ansøgning efter stk. 2-4 skal indgives til  

 Hypotekbanken.
Ansøgning efter stk. 5 og 6 skal indgives til DLR.
Bevilling af statsgaranti for lån og  

 ydelsestilskud Førstegangsetablering på en hel bedrift § 3.  Der kan ydes statsgaranti for lån og  

 ydelsestilskud i forbindelse med en jordbrugers førstegangsetablering med  

 jordbrug som hovederhverv på en hel jordbrugsbedrift, hvis de i kapitel 4  

 nævnte betingelser er opfyldt.
Der kan ydes tilskud til betaling af ydelserne  

 på hele lånet, såfremt ansøger opfylder de i § 15 nævnte betingelser.
Førstegangsetablering på en anpart af en bedrift § 4.  Der kan ydes statsgaranti for lån og  

 ydelsestilskud i forbindelse med en jordbrugers førstegangsetablering med  

 jordbrug som hovederhverv på en anpart på mindst 20 pct. af en  

 jordbrugsbedrift, hvis de i kapitel 4 og de i stk. 2 og 3 nævnte betingelser  

 er opfyldt.
Bestemmelsen i § 12 anvendes med fornøden tilpasning.
Der kan  

 ydes tilskud til betaling af ydelserne på hele lånet, såfremt ansøger  

 opfylder de i § 15 nævnte betingelser.
Stk. 2.  Jordbrugsbedriftens samlede arbejdskraftbehov  

 skal udgøre mindst 1800 timer pr. regnskabsår opgjort efter normtimer  

 multipliceret med antallet af anpartshavere, der opnår lån efter loven.
Ved  

 en anpart på under 50 pct. , hvortil der opnås lån efter loven, skal  

 jordbrugsbedriftens samlede arbejdskraftbehov dog udgøre mindst 4000 timer  

 pr. regnskabsår opgjort efter normtimer og ved to sådanne anparter mindst  

 4500 timer pr. regnskabsår opgjort efter normtimer.
 Stk. 3.  Kravet om økonomisk overlevelsesevne, jf. § 10,  

 skal opfyldes af såvel ansøger som af ejerne tilsammen.
Supplerende lån § 5.  Der kan ydes statsgaranti for et eller flere  

 supplerende lån og eventuelt ydelsestilskud, indtil der er opnået  

 maksimumslån, hvis en låntager ikke har opnået maksimumslån efter §§ 3 og 4,  

 og såfremt de i kapitel 4, og § 4, stk. 2 og 3, samt de i stk. 2 og 3, nævnte  

 betingelser er opfyldt.
 Stk. 2.  Egenkapitalkravet, jf. §§ 8 og 9, beregnes på  

 grundlag af summen af de anvendte udmålingsgrundlag.
Stk. 3.  Statsgaranti for lån og eventuelt  

 ydelsestilskud efter stk. 1 kan alene ydes i forbindelse med låntagers  

 erhvervelse af Betingelser for statsgaranti for lån og  

 ydelsestilskud Jordbrugsbedrift § 6.  Ansøger skal være ejer af en jordbrugsbedrift  

 eller en anpart heraf på mindst 20 pct.
 Stk. 2.  Ved en jordbrugsbedrift forstås en bedrift, der  

 anvendes til landbrug, frilandsgartneri, planteskole, frugtavl, bæravl eller  

 væksthusgartneri, og som omfatter mindst en ejendom, der er undergivet  

 landbrugspligt efter reglerne i lov om landbrugsejendomme.
 Stk. 3.  For bedrifter, der overvejende anvendes til  

 planteskole, frugtavl, bæravl eller væksthusgartneri, kan der gøres  

 undtagelse fra kravet i stk. 2 om landbrugspligt.
Uddannelseskrav § 7.  Ansøger skal opfylde et af de i stk. 2-5  

 fastsatte uddannelseskrav.
Stk. 2.  Hvis bedriften overvejende agtes anvendt til  

 landbrug, skal ansøger have gennemført Stk. 3.  Hvis bedriften overvejende agtes anvendt til  

 frilandsgartneri, planteskole, frugtavl eller bæravl, skal ansøger have  

 gennemført Stk. 4.  Hvis bedriften overvejende agtes anvendt til  

 væksthusgartneri, skal ansøger have gennemført Stk. 5.  Uddannelseskravet efter stk. 2-4 anses for  

 opfyldt, hvis ansøger har gennemgået en tilsvarende uddannelse i et af Det  

 Europæiske Økonomiske Samarbejdsområdes øvrige medlemslande.
 Stk. 6.  Der kan gøres undtagelse fra bestemmelsen i  

 stk. 1, når særlige omstændigheder taler derfor.
Stk. 7.  Hvis ansøger etablerer sig med jordbrug som  

 hovederhverv inden uddannelsen er helt afsluttet, kan der gøres undtagelse  

 fra bestemmelsen i stk. 1, dog højst for en periode på 2 år fra indgivelse af  

 ansøgningen om statsgaranti for lån og ydelsestilskud.
Lånet kan i den  

 forbindelse udbetales mod pengeinstitutgaranti for tilbagebetaling af lån og  

 tilskud med tillæg af renter, såfremt uddannelseskravet ikke er opfyldt inden  

 udløbet af den i medfør af 1. pkt. meddelte frist.
Egenkapital § 8.  Ansøgers egenkapital skal udgøre mindst 7,5 pct.  

 af den del af udmålingsgrundlaget for lånet, der ikke overstiger 5.000.000  

 kr., og 15 pct. af den del af udmålingsgrundlaget for lånet, der overstiger  

 5.000.000 kr., jf. dog § 9.
 Stk. 2.  Egenkapitalen skal dokumenteres ved ansøgers  

 nettoformue opgjort ved en status på et opgørelsestidspunkt, der højst kan  

 ligge 12 måneder forud for ansøgningstidspunktet.
 Stk. 3.  Der skal udarbejdes en aktuel status, hvis der  

 siden opgørelsestidspunktet, jf. stk. 2, er sket væsentlige ændringer i  

 ansøgers nettoformue, og disse væsentlige ændringer ikke skyldes udgifter i  

 forbindelse med køb af jordbrugsbedriften m.v., investeringer eller  

 sædvanlige dispositioner i forbindelse med driften af jordbrugsbedriften.
Stk. 4.  Status skal omfatte samtlige ansøgers aktiver  

 og gældsposter.
Indbo og lignende samt indestående på pensionsordninger kan  

 ikke indgå i denne status.
Stk. 5.  Værdien af jordbrugsejendomme opgøres på  

 grundlag af den ved en DLR-vurdering, der skal omfatte driftsinventar,  

 driftsmateriel og besætning, ansatte kontantværdi på opgørelsestidspunktet,  

 jf. stk. 2. Værdien af driftsinventar og driftsmateriel, der ikke er omfattet  

 af DLR-vurderingen, opgøres enten på grundlag af købsfaktura og efter  

 reduktion for driftsmæssige afskrivninger eller på grundlag af en særlig  

 DLR-vurdering.
Værdien af besætning, der ikke er omfattet af DLR-vurderingen,  

 opgøres enten efter skattelovgivningens regler eller på grundlag af en særlig  

 DLR-vurdering.
Værdien af potteplanter under kultur og containerplanter  

 opgøres på grundlag af en særlig DLR-vurdering.
Andre jordbrugsaktiver,  

 herunder salgsbeholdninger, værdiansættes efter skattelovgivningens regler.
 Stk. 6.  Finansielle aktiver opgøres efter  

 skattelovgivningens regler.
 Stk. 7.  Værdien af aktiver ud over de i stk. 5 og 6  

 nævnte fastsættes som værdien i handel og vandel, opgjort af en uvildig og  

 kyndig vurderingsmand, der kan godkendes af Hypotekbanken.
 Stk. 8.  Gæld, der fradrages ved opgørelsen af  

 egenkapitalen, opgøres i overensstemmelse med skattelovgivningens regler.
 Stk. 9.  Ægtefællens eller samleverens egenkapital  

 opgjort som nettoformue, jf. stk. 2-8, kan indgå i opgørelsen af ansøgers  

 egenkapital.
 § 9.  For ansøgere, der opfylder et af  

 uddannelseskravene i stk. 2-5, skal egenkapitalen , jf. § 8, udgøre mindst 6  

 pct. af den del af udmålingsgrundlaget for lånet, der ikke overstiger  

 5.000.000 kr. og 12 pct. af den del af udmålingsgrundlaget for lånet, der  

 overstiger 5.000.000 kr.
Stk. 2.  Hvis bedriften overvejende agtes anvendt til  

 landbrug, skal ansøger Stk. 3.  Hvis bedriften overvejende agtes anvendt til  

 frilandsgartneri, planteskole, frugtavl, bæravl eller væksthusgartneri skal  

 ansøger opfylde et af de i § 7, stk. 3, nr. 2 og 3, eller et af de i § 7,  

 stk. 4, nr. 2 og 3 fastsatte uddannelseskrav.
 Stk. 4.  Uddannelseskravene efter stk. 2 og 3, anses for  

 opfyldt, hvis ansøger har gennemgået en tilsvarende uddannelse i et af Det  

 Europæiske Økonomiske Samarbejdsområdes øvrige medlemslande.
Stk. 5.  Uddannelseskravet efter stk. 2 anses endvidere  

 for opfyldt, hvis ansøger opfyldte betingelserne til overbygningsuddannelsen  

 som »agrarøkonom« eller landbrugstekniker efter bestemmelserne i §  

 10, stk. 2, i bekendtgørelse nr. 12 af 11. januar 1991 om statsgaranti og  

 rentetilskud m. m. ved udlån til yngre jordbrugere.
Uddannelseskravet efter  

 stk. 3 anses endvidere for opfyldt, hvis ansøger opfyldte betingelserne til  

 overbygningsuddannelsen som gartneritekniker inden for væksthus-, grøntsags-  

 eller planteskolelinien efter bestemmelserne i § 10, stk. 3, i bekendtgørelse  

 nr. 12 af 11. januar 1991 om statsgaranti og rentetilskud m.m. ved udlån til  

 yngre jordbrugere.
Økonomisk overlevelsesevne § 10.  Ansøger skal ved budgetter godtgøre økonomisk  

 overlevelsesevne.
Stk. 2.  Kravet om økonomisk overlevelsesevne anses for  

 opfyldt, hvis det på baggrund af ansøgning, eventuelle driftsregnskaber og  

 flerårige drifts- og likviditetsbudgetter godtgøres, Stk. 3.  Opgørelse af økonomisk balance sker på grundlag  

 af ansøgers og dennes eventuelle ægtefælles eller samlevers samlede økonomi,  

 herunder andre indtægter, privatforbrug og skat.
Opgørelse sker efter  

 sædvanlige driftsøkonomiske regnskabsprincipper, herunder værdiansættelse af  

 besætning og beholdninger, afskrivninger og beregnet skat.
Jordbrug som hovederhverv § 11.  Ansøger skal etablere sig første gang på  

 jordbrugsbedriften med jordbrug som hovederhverv.
Ansøger må ikke tidligere  

 have haft jordbrug som hovederhverv på en jordbrugsbedrift, som ansøger har  

 været ejer eller medejer af.
Stk. 2.  Ved afgørelse af om ansøger har jordbrug som  

 hovederhverv anvendes reglerne herom i lov om støtte til jordbrugets  

 strukturudvikling og til økologisk jordbrug m.v. og de i medfør af nævnte lov  

 fastsatte regler.
Ansøger skal dog anvende mindst 901 timer pr. regnskabsår  

 på jordbrugsbedriften.
 Stk. 3.  Kravet om jordbrug som hovederhverv skal være  

 opfyldt i hele lånets løbetid.
 Stk. 4.  Ansøger skal føre driftsregnskab i hele lånets  

 løbetid.
 Stk. 5.  Ansøger er pligtig til på Hypotekbankens  

 anmodning at indsende driftsregnskabet til gennemsyn senest 6 måneder efter  

 regn- skabsårets afslutning.
 Stk. 6.  Hypotekbanken kan indhente oplysninger hos  

 skattemyndigheder og andre offentlige myndigheder om ansøgers indkomst- og  

 formueforhold.
Drift for egen regning og risiko § 12.  Ansøger skal selv drive jordbrugsbedriften for  

 egen regning og risiko, jf. dog § 14.
Stk. 2.  Kravet om selv at drive jordbrugsbedriften for  

 egen regning og risiko skal være opfyldt i hele lånets løbetid.
Kravet om  

 drift for egen regning og risiko anses for opfyldt, uanset om driften af en  

 del af jordbrugsbedriften lægges over i et interessentskab, aktie- eller  

 anpartsselskab eller lignende, hvis betingelsen om jordbrug som hovederhverv  

 og arbejdskraftbehov opfyldes på den resterende del af jordbrugsbedriften.  

 Tilsvarende gælder ved bortforpagtning af jord og udlejning af  

 driftsbygninger.
Arbejdskraftbehov § 13.  Den af ansøger ejede jordbrugsbedrift skal have  

 et arbejdskraftbehov på mindst 1800 timer pr. regnskabsår opgjort efter  

 normtimer, jf. dog § 4, stk. 2.
 Stk. 2.  Kravet til arbejdskraftbehov skal være opfyldt  

 i hele lånets løbetid.
 Stk. 3.  Der kan, når særlige omstændigheder taler  

 derfor, gøres undtagelse fra kravet i stk. 1, dog højst for en periode på 2  

 år fra indgivelse af ansøgningen om statsgaranti for lån og ydelsestilskud.  

 Lånet kan i den forbindelse udbetales mod pengeinstitutgaranti for  

 tilbagebetaling af lån og tilskud med tillæg af renter, såfremt  

 arbejdskraftsbehovet ikke er opfyldt inden udløbet af den i medfør af 1.pkt.  

 meddelte frist.
Driftsfællesskaber § 14.  Der kan, efter indgivelse af ansøgning herom,  

 gives tilladelse til, at den jordbrugsbedrift , som ansøger eller låntager er  

 ejer eller medejer af, helt eller delvist indgår i et driftsfællesskab mellem  

 jordbrugsbedrifter.
Driftsfællesskabet skal være organiseret som et  

 personligt ansvarligt interessentskab bestående af fysiske personer, og dets  

 eneste formål skal være landbrugs- eller gartneridrift.
Tilladelsen kan  

 gives, såfremt Stk. 2.  Ved tilladelse efter stk. 1 kan der stilles  

 betingelser herunder om, at låntager på Hypotekbankens anmodning er pligtig  

 til at indsende interessentskabets driftsregnskab til gennemsyn senest 6  

 måneder efter regnskabsårets afslutning og om, at låntager skal give  

 underretning, såfremt interessentskabskontrakten eller deltagerkredsen i  

 interessentskabet ændres.
Endvidere kan der stilles betingelser om, at  

 låntager skal give underretning, såfremt ejer- eller dispositionsforhold i  

 det i stk. 3 omhandlede selskab ændres.
 Stk. 3.  Uanset bestemmelsen i stk. 1 om, at  

 interessentskabet udelukkende skal bestå af fysiske personer, kan der dog,  

 når særlige omstændigheder gør sig gældende, efter indgivelse af ansøgning  

 herom, gives tilladelse til, at ansøger eller låntager indtræder i et  

 driftsfællesskab, der er organiseret som et interessentskab, hvor en enkelt  

 af deltagerne er et selskab, der har erhvervet den deltagende  

 jordbrugsbedrift efter reglerne i § 20 i lov om landbrugsejendomme.  

 Tilladelsen kan gøres betinget af, at jordbrugeren i selskabet opfylder  

 uddannelseskravet i stk. 1, nr. 2, og af, at de fysiske personers samlede  

 ejerandel af interessentskabet udgør over 50 pct og af, at deres  

 dispositionsret over interessentskabet mindst svarer hertil.
 Stk. 4.  Hvis der opnås tilladelse efter stk. 1, kan  

 ansøgers eller låntagers arbejdstid og indkomst i driftsfællesskabet  

 medregnes som arbejdstid i bedriften og som indkomst fra bedriften.
Økologiske jordbrugsproducenter § 15.  Ansøgere, der kan opnå tilskud til betaling af ydelserne på hele lånet.
Den  

 tilskudsberettigede del af lån til en låntager kan dog ikke overstige 430.000  

 kr., jf. lovens § 12, stk. 1, 2. pkt.
Ydelsestilskuddet aftrappes efter  

 reglerne i lovens § 12, stk. 2.
 Stk. 2.  Ansøger skal for at opnå tilskud til betaling  

 af ydelserne på hele lånet opfylde betingelserne i stk. 1 ved indgivelsen af  

 ansøgningen om statsgaranti for lån og ydelsestilskud, jf. dog stk. 3.
Stk. 3.  Tilskud til betaling af ydelsen på hele lånet,  

 jf. §§ 3 og 4, kan dog uanset bestemmelsen i stk. 2, ydes mod  

 pengeinstitutgaranti for tilbagebetaling af det uretmæssigt modtagne tilskud  

 til betaling af ydelserne på lånet med tillæg af renter.
Garantien vil blive  

 gjort gældende, såfremt betingelsen om den i stk. 1 omhandlede uddannelse  

 eller det i stk. 1 omhandlede kursus ikke er opfyldt inden 1 år efter  

 indgivelsen af ansøgningen om statsgaranti for lån og tilskud til betaling af  

 ydelserne på hele lånet.
Garantien vil ligeledes blive gjort gældende,  

 såfremt ansøger ikke har ansøgt rettidigt inden for førstkommende  

 ansøgningsfrist om autorisation fra Plantedirektoratet til økologisk  

 jordbrugsproduktion efter indgivelse af ansøgningen om statsgaranti for lån  

 og tilskud til betaling af ydelserne på hele lånet, eller såfremt betingelsen  

 om at have opnået autorisation fra Plantedirektoratet til økologisk  

 jordbrugsproduktion ikke er opfyldt inden 2 år efter indgivelse af  

 ansøgningen om statsgaranti for lån og tilskud til betaling af ydelserne på  

 hele lånet.
 Stk. 4.  Ved bortfald eller tilbagekaldelse af  

 jordbrugsbedriftens autorisation fra Plantedirektoratet til økologisk  

 jordbrugsproduktion ydes alene tilskud til betaling af den del af ydelserne,  

 der vedrører 75 pct. af lånet.
 Stk. 5.  Hvis ansøger har givet urigtige eller  

 vildledende oplysninger eller fortiet oplysninger i forbindelse med ansøgning  

 om tilskud til betaling af ydelserne på hele lånet, eller hvis bedriftens  

 autorisation fra Plantedirektoratet til økologisk jordbrugsproduktion  

 bortfalder eller tilbagekaldes, kan det bestemmes, at det uretmæssigt  

 modtagne tilskud til betaling af ydelserne på lånet, udbetalt for tiden efter  

 sådanne forholds indtræden og med tillæg af renter efter den rentesats, der  

 er fastsat i renteloven, skal tilbagebetales af ansøger.
 Stk. 6.  Strukturdirektoratet for Landbrug og Fiskeri  

 (Strukturdirektoratet) godkender det økologiske indhold i uddannelser og  

 kurser, jf. stk. 1, nr. 2.
Udmålingsgrundlaget for lånet § 16.  Udmålingsgrundlaget for lånet er den  

 konstaterede handelspris, som fremgår af adkomstdokumentet, omregnet til  

 kontant handelspris efter Realkreditrådets omregningstabeller, jf. § 3, stk.  

 2 i Boligministeriets bekendtgørelse nr. 515 af 28. juni 1991 om udmåling af  

 realkreditlån.
Stk. 2.  Den kontante handelspris korrigeres for værdien  

 af ændringer i jordbrugsbedriftens erhvervsaktiver foretaget af ansøger inden  

 for de sidste 12 måneder forud for ansøgningstidspunktet.
Værdien af disse  

 ændringer opgøres ud fra købs- og salgsfakturaer.
Stk. 3.  Den kontante handelspris reduceres med værdien  

 af nettoreduktioner af værdien af de erhvervede aktiver fra  

 erhvervelsestidspunktet og indtil 12 måneder forud for ansøgningstidspunktet.  

 Værdien af disse nettoreduktioner opgøres ud fra købs- og salgsfakturaer.  

 Værdien af nettoreduktionerne opgøres særskilt for Stk. 4.  Udmålingsgrundlaget for lånet kan ikke  

 overstige den ved en vurdering af jordbrugsbedriften på ansøgningstidspunktet  

 ansatte kontantværdi, jf. stk. 5.
Stk. 5.  Kontantværdien, jf. stk. 4, ansættes ud fra en  

 vurdering til låneefterretning for DLR.
Vurderingen skal være foretaget  

 mindre end 12 måneder forud for ansøgningstidspunktet og skal afspejle  

 ejendommens aktuelle tilstand.
Stk. 6.  Hvis DLR er sælger af ejendommen eller af anden  

 grund er inhabil, skal kontantværdien ansættes ud fra en vurdering til  

 låneefterretning foretaget af en vurderingsmand uden for kredsen af DLR's  

 vurderingsinspektører, udmeldt for hvert amt til formålet af  

 Strukturdirektoratet efter indstilling fra Realkreditrådet.
Denne vurdering  

 vil ved ansøgning om statsgaranti og ydelsestilskud ved lån til yngre  

 jordbrugere blive anset for en DLR-vurdering.
 Stk. 7.  Udgiften til vurdering afholdes af ansøger.
Stk. 8.  Ved etablering inden for væksthusgartneri kan  

 værdien af jordbrugsbedriftens beholdning af potteplanter under kultur på  

 ansøgningstidspunktet tillægges jordbrugsbedriftens kontantværdi ved  

 låneudmålingen.
Tilsvarende gælder for planteskolers beholdning af  

 containerplanter.
Værdien af potteplanter under kultur og containerplanter  

 opgøres på grundlag af en særlig DLR-vurdering.
 Stk. 9.  Ved etablering på en anpart af en  

 jordbrugsbedrift ansættes anpartens kontantværdi på grundlag af anpartens  

 forholdsmæssige størrelse og jordbrugsbedriftens samlede kontantværdi.
 Stk. 10.  Ved etablering på en anpart af en  

 jordbrugsbedrift kan udmålingsgrundlaget for lånet omfatte hele  

 jordbrugsbedriften, hvis ansøger ejer mindst halvdelen af jordbrugsbedriften,  

 og den resterende del ejes af ansøgers ægtefælle eller samlever, og  

 ægtefællen eller samleveren opfylder betingelserne for ydelse af statsgaranti  

 for lån og ydelsestilskud, bortset fra det i § 7 nævnte uddannelseskrav.
 Stk. 11.  Udmålingsgrundlaget for lånet reduceres med  

 værdien af erhvervsaktiver, hvortil ansøger modtager eller overtager bevilget  

 støtte til investeringer efter anden lovgivning.
Stk. 12.  Udmålingsgrundlaget for supplerende lån, jf. §  

 5, er den konstaterede handelspris af det i § 5, stk. 3 nævnte aktiv omregnet  

 til kontant handelspris, jf. stk. 1. Den kontante handelspris reduceres med  

 værdien af nettoreduktioner af det i § 5, stk. 3, nævnte aktiv, jf. stk. 3,  

 indtil ansøgningstidspunktet.
Udmålingsgrundlaget for lånet kan ikke  

 overstige den ved en vurdering af det erhvervede aktiv til låneefterretning  

 for DLR på ansøgningstidspunktet ansatte kontantværdi, jf. stk. 4.
 § 17.  Uanset bestemmelserne i § 16, stk. 2 og 3, og §  

 22, stk. 3, kan tilbehør, som ansøger overdrager til et driftsfællesskab, jf.  

 § 14, indgå i udmålingsgrundlaget for lånet, hvis tilbehøret kan medtages i  

 værdiansættelsen af ansøgers ejendom efter reglerne i § 11, stk. 2 i lov om  

 Dansk Landbrugs Realkreditfond.
Selvskyldnerkaution for lånet § 18.  Hvis en ægtefælles eller samlevers nettoformue  

 medregnes i opgørelsen af ansøgers egenkapital, jf. § 8, stk. 9, skal  

 ægtefællen eller samleveren ved påtegning på pantebrevet tegne  

 selvskyldnerkaution for lånet, eller en del heraf, jf. dog stk. 4.
 Stk. 2.  Hvis ægtefællens eller samleverens indtægter  

 eller økonomiske forhold i øvrigt er af væsentlig betydning for den  

 budgetterede økonomiske balance (positiv konsolidering), jf. § 10, stk. 2,  

 kan det kræves, at ægtefællen eller samleveren ved påtegning på pantebrevet  

 tegner selvskyldnerkaution for lånet, eller en del heraf, jf. dog stk. 4.
 Stk. 3.  Udmåles lånet efter § 16, stk. 10, skal  

 ægtefællen eller samleveren ved påtegning på pantebrevet tegne  

 selvskyldnerkaution for en del af lånet svarende til ægtefællens eller  

 samleverens ejerandel af bedriften, jf. dog stk. 4.
 Stk. 4.  En efter stk. 1-3 krævet selvskyldnerkaution  

 kan erstattes af en pengeinstitutgaranti for samme beløb.
Lånets pantesikring og foranstående  

 prioriteter § 19.  Lånet skal sikres ved oprykkende panteret i  

 ansøgers ejendom efter de bestående pantehæftelser således, at lånet i  

 forbindelse med restgælden på disse pantehæftelser får pantesikkerhed inden  

 for 95 pct. af ejendommens kontantværdi.
Stk. 2.  Lån ydet på grundlag af en anpart af en  

 jordbrugsbedrift, der kun består af en ejendom, skal pantesikres i hele  

 ejendommen.
Består den af ansøger ejede jordbrugsbedrift af mere end en  

 ejendom, skal lånet normalt pantesikres i alle under jordbrugsbedriften  

 hørende ejendomme i deres helhed og inden for 95 pct. af ejendommenes samlede  

 kontantværdi.
Hvis jordbrugsbedriften ejes af flere, skal medejerne  

 underskrive pantebrevet for lånet som meddebitorer eller medpantsættere.
Stk. 3.  Ved beregning af lånets pantesikkerhed skal  

 foranstående pantehæftelsers nominelle værdi omregnes til kontantværdi ved  

 anvendelse af Realkreditrådets omregningstabeller, jf. § 3, stk. 2 i  

 Boligministeriets bekendtgørelse nr. 515 af 28. juni 1991 om udmåling af  

 realkreditlån.
Foranstående ejerpantebreve og skadesløsbreve og lignende kan  

 kun respekteres inden for et pålydende, der skønnes påkrævet til sikring af  

 eksisterende gældsforpligtelser eller et efter jordbrugsbedriftens forhold  

 rimeligt behov for driftskredit.
Lånets oprykkende panteret i forhold til  

 foranstående ejerpantebreve, skadesløsbreve og lignende skal sikres.
Det er  

 en betingelse for ydelse af lån og tilbagerykning af lån, at foranstående  

 pantehæftelsers vilkår, bl.a. med hensyn til rente-, afdrags- og  

 opsigelsesbetingelser, kan godkendes.
Stk. 4.  Lån til finansiering af investeringer i  

 ejendommen og dens drift kan tillades tinglyst med prioritet forud for lån  

 efter loven.
Efter tilbagerykning skal lån efter loven have pantesikkerhed  

 inden for 95 pct. af ejendommens kontantværdi.
 Stk. 5.  Ved overførsel af lån til ny ejendom, jf. § 21,  

 skal lånet være pantesikret i den erhvervede ejendom som anført i stk. 2 og  

 kan respektere nødvendig låntagning til finansiering af erhvervelsen af  

 ejendommen under hensyntagen til frigjorte midler ved salget af den tidligere  

 ejede jordbrugsbedrift.
Overtagelse, overførsel og forfald af lånet § 20.  Erhverver låntagers efterlevende ægtefælle  

 adkomst på den belånte ejendom ved overtagelse til hensidden i uskiftet bo  

 eller ved arv, eller erhverver den efterlevende samlever adkomst på den  

 belånte ejendom ved arv, kan ægtefællen eller samleveren opnå tilladelse til  

 at overtage lånet, hvis den pågældende opfylder betingelsen i § 10. Tilskud  

 til betaling af ydelser på lånet ophører ved dødsfaldet.
 Stk. 2.  Et på låntagers foranledning stiftet  

 aktieselskab eller anpartsselskab, der tidligst 7 år efter at lånet er  

 udbetalt, erhverver og overtager et væksthusgartneri eller en planteskole,  

 hvori lånet indestår, kan opnå tilladelse til at overtage lånet, hvis den  

 oprindelige låntager:
Stk. 3.  Ejer den oprindelige låntager mindre end 100  

 pct. af aktie- eller anpartskapitalen i det i stk. 2 nævnte selskab, skal  

 lånet nedbringes med et forholdsmæssigt ekstraordinært afdrag.
Det samme  

 gælder, hvis låntagerens forholdsmæssige andel i aktie- eller  

 anpartskapitalen formindskes senere i lånets løbetid.
 § 21.  Et skyldigt lånebeløb kan tillades overført til  

 en ny ejendom på de hidtidige vilkår, hvis låntager erhverver anden  

 jordbrugsbedrift eller anpart heraf.
 Stk. 2.  Ved overførsel af det skyldige lånebeløb må  

 lånebeløbet ikke overstige det lån, der kunne ydes til etablering på den nye  

 ejendom, jf. § 16.
 § 22.  Lånet forfalder til indfrielse ved ejerskifte,  

 jf. dog §§ 20 og 21. Tilskud til betaling af ydelser på lånet ophører pr.  

 overtagelsesdagen, jf. dog § 20, stk. 1.
 Stk. 2.  Lånet skal nedbringes forholdsmæssigt, hvis  

 låntager afhænder en anpart af den belånte ejendom.
 Stk. 3.  Lånet skal nedbringes forholdsmæssigt, hvis  

 ejendommens kontantværdi, jf. § 16, stk. 5, nedbringes ved salg af en del af  

 ejendommen, og den derved reducerede kontantværdi ville danne  

 udmålingsgrundlag for et mindre lån end restgælden på det ydede lån.
 Stk. 4.  Lånet kan forlanges indfriet, hvis  

 betingelserne om jordbrug som hovederhverv, drift for egen regning og risiko,  

 arbejdskraftsbehov samt for deltagelse i et driftsfællesskab ikke længere er  

 opfyldt, jf. §§ 11-14.
 Stk. 5.  Lånet kan forlanges indfriet, hvis det er  

 overtaget af et selskab, jf. § 20, og betingelserne herfor ikke længere er  

 opfyldt.
 Stk. 6.  Lånet kan forlanges indfriet, hvis låntager har  

 givet urigtige eller vildledende oplysninger eller fortiet oplysninger af  

 betydning for afgørelser, der er truffet i henhold til loven eller denne  

 bekendtgørelse.
 Stk. 7.  Lånet kan forlanges indfriet, hvis betingelser  

 stillet i forbindelse med ydelse af statsgarantien for lånet eller i  

 forbindelse med ydelse af lånet ikke er opfyldt.
 Stk. 8.  Ved afgørelse om forfald og indfrielse af  

 lånet, jf. stk. 1-4 samt stk. 6 og 7, kan det bestemmes, at tilskud udbetalt  

 for tiden efter sådanne forholds indtræden skal tilbagebetales af låntageren,  

 herunder at tilskud skal tilbagebetales med tillæg af renter efter den  

 rentesats, der er fastsat i renteloven.
 Stk. 9.  Låntager skal give underretning til DLR, hvis  

 der indtræder forhold, der medfører, at lånet forfalder helt eller delvis,  

 jf. stk. 1-3, eller kan kræves indfriet, jf. stk. 4, 5 og 7. Underretning om  

 forhold som nævnt i stk. 4, 5 og 7 videregives af DLR til Hypotekbanken.
 Stk. 10.  Låntager skal give underretning til DLR, hvis  

 jordbrugsbedriftens autorisation fra Plantedirektoratet til økologisk  

 jordbrugsproduktion bortfalder eller tilbagekaldes, jf. § 15, stk. 4. DLR  

 videregiver underretning herom til Hypotekbanken.
 Stk. 11.  Misligholder låntager vilkårene i pantebrevet  

 for lånet, eller forfalder lånet helt eller delvis, jf. stk. 1-3, skal DLR  

 give underretning til Hypotekbanken.
Statsgarantien for lånet § 23.  Lånene er sikret ved statsgaranti i hele  

 løbetiden.
Statsgarantien dækker tab på lån, hvor låntager misligholder  

 forpligtelsen til at indfri lånet.
Tabene skal dokumenteres af DLR og  

 godkendes af Hypotekbanken.
 Stk. 2.  I tilfælde af misligholdelse som nævnt i stk. 1  

 kan Hypotekbanken bestemme, at statsgarantien helt eller delvist skal  

 bortfalde, herunder hvis DLR ikke har opfyldt underretningspligten efter §  

 22, stk. 9-11, medmindre betydningen heraf må anses for mindre væsentlig.
Betaling af ydelsestilskuddet § 24.  Strukturdirektoratet betaler som tilskud til  

 låntageren de i lovens § 12 nævnte ydelsestilskud i de første 28  

 kvartårsterminer.
 Stk. 2.  Betalinger som nævnt i stk. 1 sker til DLR på  

 grundlag af en specificeret opgørelse fra DLR, der underretter låntagerne om  

 indbetalingen.
 Stk. 3.  Strukturdirektoratet godkender DLR's satser for  

 gebyrer og løbende bidrag for de lån, der ydes efter loven.
Administration og klageadgang § 25.  Hypotekbanken træffer afgørelse om ydelse af  

 statsgaranti for lån og ydelsestilskud og træffer i øvrigt alle afgørelser  

 efter denne bekendtgørelse, jf. dog stk. 2.
Stk. 2.  DLR træffer afgørelse om § 26.  Afgørelser truffet af Hypotekbanken efter denne  

 bekendtgørelse kan ikke indbringes for anden administrativ myndighed, jf. dog  

 stk. 2.
 Stk. 2.  Afgørelser truffet i medfør af § 25, stk. 1,  

 vedrørende uddannelseskrav, jf. §§ 7 og 9, kan indbringes for  

 Strukturdirektoratet inden 4 uger efter, at afgørelsen er meddelt ansøger  

 eller dennes repræsentant.
 § 27.  Afgørelser truffet af DLR i medfør af § 25,  

 stk. 2, kan indbringes for Hypotekbanken inden 4 uger efter, at afgørelsen er  

 meddelt låntager eller dennes repræsentant.
 § 28.  Hypotekbanken eller den, Hypotekbanken  

 bemyndiger dertil, udøver landbrugs- og fiskeriministerens beføjelser efter  

 lovens § 15.
Straffebestemmelser § 29.  Efter lovens § 16, stk. 1, straffes den, der  

 til brug for afgørelser, der træffes efter denne bekendtgørelse, giver  

 urigtige eller vildledende oplysninger eller fortier oplysninger af betydning  

 for afgørelsen, med bøde, medmindre højere straf er forskyldt efter anden  

 lovgivning.
Det samme gælder den, der handler i strid med vilkår, der er  

 fastsat i sådan afgørelse.
Stk. 2.  Efter lovens § 16, stk. 2, straffes den, der i  

 øvrigt undlader at give oplysninger, som den pågældende har pligt til at give  

 i henhold til regler i denne bekendtgørelse, med bøde, medmindre højere straf  

 er forskyldt efter anden lovgivning.
Det samme gælder den, som afgiver  

 urigtige eller vildledende oplysninger om sådanne forhold.
Stk. 3.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styre, kan der pålægges staten, kommunen eller det kommunale fællesskab  

 bødeansvar.
Stk. 4.  Skønnes en overtrædelse ikke at ville medføre  

 højere straf end bøde, kan Hypotekbanken tilkendegive, at sagen kan afgøres  

 uden retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 5.  For så vidt angår den i stk. 4 nævnte  

 tilkendegivelse, finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
Ikrafttrædelsesbestemmelse § 30.  Bekendtgørelsen træder i kraft den 1. december  

 1995.
Landbrugs- og Fiskeriministeriet, den  

 20. oktober 1995 Henrik Dam Kristensen / Søren Sørensen Bilag Aftale I henhold til § 4 i lov nr. 397 af 14. juni 1995 om statsgaranti og  

 ydelsestilskud ved lån til yngre jordbrugere har Landbrugs- og  

 Fiskeriministeriet og Dansk Landbrugs Realkreditfond indgået følgende aftale:
 § 1.  Dansk Landbrugs Realkreditfond yder lån efter  

 loven mod statsgaranti efter lovens regler og gennemførelsesbestemmelserne  

 for loven i en bekendtgørelse fra Landbrugs- og Fiskeriministeriet med  

 fondens tilslutning.
§ 2.  Der udfærdiges af aftaleparterne nærmere  

 administrative retningslinier, for så vidt angår udbetaling af lån,  

 tilbagerykning, relaksation etc., indløsning og administration af nødlidende  

 panter, dækning af tab omfattet af statsgarantien m.v.
Disse retningslinier  

 vil være en integreret del af nærværende aftale.
 § 3.  Såvel Landbrugs- og Fiskeriministeriet som Dansk  

 Landbrugs Realkreditfond kan opsige aftalen for nye lån med 1 års varsel til  

 ophør ved udgangen af et kalenderår.
 § 4.  Lån, for hvilke der er ydet statsgaranti,  

 forfalder i henhold til gældende bestemmelser i lov og bekendtgørelse samt  

 pantebrev, men kan derudover ikke opsiges af kreditor.
 § 5.  Aftalerne af 30. maj 1985 og 11. januar 1991  

 mellem Landbrugsministeriet og Dansk Landbrugs Realkreditfond er fortsat  

 gældende for lån, der er godkendt efter lov nr. 150 af 17. april 1985 med  

 senere ændringer.
