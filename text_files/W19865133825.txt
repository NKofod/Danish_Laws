Ansøgning om fremgangsmådepatent på visse kemiske forbindelser blev  

 afslået af Patentdirektoratet, idet beskrivelsen indeholdende en forklaring  

 af opfindelsen ikke var tilpasset en ændring af patentkravene.
Afgørelsen  

 blev indbragt for Patentankenævnet med ændret beskrivelse af opfindelsen.  

 Udtalt, at sagen kunne tilbagesendes til direktoratet til fortsat behandling  

 på grundlag af den ændrede beskrivelse.
År 1986, den 13. maj afsagde patentankenævnet (Beyer, Grønning-Nielsen,  

 Arne Holm, P.F.
Jensen, Vørts) følgende k e n d e l s e i sagen j.nr.
P. 8/85: Klage fra Eli Lilly and Company, USA, v/Patentbureau Hofman-Bang & Boutard over patentdirektoratets afgørelse af 14. marts 1985 af patentansøgning nr.  

 4848/76.
 Den 27. oktober 1976 indgav klageren en ansøgning om patent på  

 »fremgangsmåde til fremstilling af 2-phenyl-3-aroylbenzothiophener og  

 -thiophen-1-oxider«.
 Ansøgningens krav som ændret den 13. februar 1985 lød således:
»1. 2-Phenyl-3-aroylbenzothiophener eller, når R1 eller R2 er basisk  

 substitueret ethoxy, farmaceutisk acceptable, ikke-toxiske syreadditionssalte  

 deraf til anvendelse som antifertilitetsmidler, k e n d e t e g n e t ved, at  

 de har den almene formel hvori R er hydrogen, hydroxy eller methoxy, R1 er hydrogen, hydroxy,  

 methoxy, chlor, C1-C5-acyloxy, C1-C5-alkoxycarbonyloxy, benzoyloxy,  

 adamantoyloxy eller en gruppe med formlen hvori R3 og R4 hver for sig er C1-C4-alkyl, eller hvori NR3R4 betegner  

 pyrrolidino, og R2 er hydrogen, hydroxy, methoxy eller en gruppe med formlen hvori R5 og R6 hver for sig er C1-C4-alkyl, eller hvori R5 og R6 sammen  

 med nitrogenatomet, hvortil de er knyttet, danner en heterocyclisk ring valgt  

 blandt pyrrolidin, piperidin, hexamethylenimin eller morpholin, med de  

 begrænsninger, at når R2 er hydrogen, er R1 hydrogen, hydroxy eller methoxy,  

 og at mindst den ene af grupperne R og R1 er andet end hydrogen.
 2. Forbindelse ifølge krav 1, k e n d e t e g n e t ved, at R2 er  

 dialkylaminoethoxy, pyrrolidinoethoxy, piperidinoethoxy,  

 hexamethyleniminoethoxy eller morpholinoethoxy.
 3. Forbindelse ifølge krav 1, k e n d e t e g n e t ved, at R1 er hydrogen  

 og R2 er hydroxy.
 4. Forbindelse ifølge krav 1, k e n d e t e g n e t ved, at R er hydrogen  

 eller methoxy, R1 er hydrogen, dialkylaminoethoxy eller pyrrolidinoethoxy og  

 R2 er methoxy med den begrænsning, at kun den ene af grupperne R og R1 er  

 hydrogen.
 5. Forbindelse ifølge krav 1, k e n d e t e g n e t ved, at R og R1 begge  

 er hydroxy, og at R2 er methoxy.
6. Forbindelse ifølge krav 1 eller 2, k e n d e t e g n e t ved, at R og  

 R1 begge er hydroxy, og at R2 er pyrrolidinoethoxy.« Den 14. marts 1985 afslog patentdirektoratet ansøgningen med følgende  

 begrundelse:
 »1. I skrivelse herfra af 14. august 1984 blev det forlangt, at der  

 samtidig med forslag til ændrede krav skulle fremsendes en efter de ændrede  

 krav tilpasset beskrivelse indeholdende en forklaring af opfindelsen, jfr.  

 patentbestemmelsernes § 5, nr. 1).
 2. En således ændret beskrivelse er ikke medsendt Deres besvarelse af 13.  

 februar 1985, og der er heller ikke i selve svarskrivelsen eller i en  

 medfølgende rettelsesfortegnelse fremsat et konkret forslag til ændring af  

 beskrivelsens almindelige del i overensstemmelse med de ændrede krav.
 3. Ansøgningen har derfor ikke kunnet imødekommes på det foreliggende  

 grundlag.
4. Det bemærkes iøvrigt, at der ifølge beskrivelsen side 1-2 kendes  

 forbindelser, der står de i ansøgningen omhandlede forbindelser nærmere end  

 de i den fremsendte, sammenlignende forsøgsrapport anvendte  

 sammenligningsforbindelser.
Den fremsendte forsøgsrapport er derfor iøvrigt  

 ikke relevant i forbindelse med bedømmelsen af patenterbarheden af det i  

 ansøgningen omhandlede.« Denne afgørelse har klageren ved skrivelse af 14. maj 1985 indbragt for  

 patentankenævnet med påstand om, at direktoratets afgørelse omstødes, således  

 at ansøgningen optages til fortsat behandling.
 Klageren har i forbindelse med appelbegrundelsen indleveret en ændret  

 beskrivelse af opfindelsen.
 Nævnet har behandlet sagen i sit møde den 21. april 1986.
 For klageren mødte ingeniør Bent Christensen der henviste til den ændrede  

 beskrivelse og nedlagde påstand som i klageskrivelsen.
 Nævnet skal udtale:
Da der nu foreligger en ændret beskrivelse af opfindelsen, som findes  

 tilpasset kravsættet af 13. februar 1985, bestemmes:
 Sagen tilbagesendes til direktoratet til fortsat behandling på grundlag af  

 den ændrede beskrivelse.
