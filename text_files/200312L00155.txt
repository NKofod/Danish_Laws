Fremsat den 4. februar 2004 af  

 undervisningsministeren (Ulla Tørnæs) Forslag til Lov om ændring af lov om friskoler og private grundskoler  

 m.v.
(Styrkelse af  

 forældrenes frie valg) § 1 I lov om friskoler og private grundskoler m.v., jf.  

 lovbekendtgørelse nr. 696 af 4. august 2003, som ændret ved § 3 i lov nr.  

 1226  

 af 27. december 2003, foretages følgende ændring:
 1.  

  

 Efter §  

 36 indsættes:
»Kapitel 8 a Dagtilbud og heltidsskolefritidsordninger § 36 a.  

  

 En fri grundskole kan til børn, der er fyldt 3 år, for tiden indtil de  

 begynder  

 i børnehaveklasse, oprette puljeordninger og privat dagpasning efter  

 bestemmelserne herom i lov om social service.
Skolens bestyrelse har den  

 overordnede ledelse af pasningsordningerne.
Stk. 2.  

  

 Ved  

 puljeordninger skal forældrebetaling sammen med kommunale og eventuelle  

 private  

 tilskud dække alle direkte driftsudgifter.
Ved privat dagpasning skal  

 forældrebetaling og eventuelle private tilskud dække alle direkte  

 driftsudgifter.
Skolen skal udfærdige særskilt budget og føre et særskilt  

 regnskab for pasningsordningerne.
Regnskabet skal være en del af skolens  

 samlede regnskab.
§ 36 b.  

  

 En fri grundskole kan optage børn i en heltidsskolefritidsordning i en  

 periode,  

 inden børnene skal i skolens børnehaveklasse eller 1. klasse.
Perioden kan  

 for  

 det enkelte barn højst løbe fra det tidspunkt, hvor kommunalbestyrelsen i  

 barnets bopælskommune begynder overflytning af børn fra barnets kommunale  

 dagtilbud til folkeskolens skolefritidsordninger, og indtil barnet begynder i  

 den frie grundskoles børnehaveklasse eller 1. klasse.
Skolens bestyrelse har  

 den overordnede ledelse af ordningen.
Stk. 2.  

  

 Skolen indgår  

 aftale med kommunalbestyrelserne i børnenes bopælskommuner om tilskud til  

 ordningen.
Tilskuddet betales direkte til skolen.
Forældrebetaling skal  

 sammen  

 med eventuelle kommunale og private tilskud dække alle direkte driftsudgifter  

 ved ordningen.
Skolen skal føre et særskilt regnskab for ordningen.  

 Regnskabet  

 skal være en del af skolens samlede regnskab.  

 « § 2 Loven træder i kraft den 1. maj 2004.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er et led i regeringens supplerende  

 regeringsgrundlag  Vækst, Velfærd-Fornyelse II.
Forslaget indgår i  

 anbefalingerne fra ministerudvalget om en mere borgernær offentlig sektor.  

 Formålet er, at det frie og personlige valg skal styrkes.
Det har bl.a. været  

 et ønske at indføre valgfrihed og lettere overgang fra daginstitution til  

 skole.
2. Gældende regler Efter lov om friskoler og private grundskoler kan en fri  

 grundskole omfatte 1.-9. klassetrin samt 1-årig undervisning på 10.  

 klassetrin  

 og 1-årige børnehaveklasser.
Skolerne kan have en skolefritidsordning for  

 skolens elever i børnehaveklasse og 1.-3. klasse.
Skolens midler må alene  

 komme  

 skolens skole-og undervisningsvirksomhed til gode.
Der er således ikke  

 hjemmel  

 til drift af dagtilbud, indtil børn begynder i børnehaveklasse, herunder til  

 at  

 anvende skolens midler dertil.
Det er  

    

  

 tidligere forekommet, at frie grundskoler drev børnehaver i form af  

 puljeordninger, men Undervisningsministeriet afgjorde i december 1998, at det  

 var i strid med lovens bestemmelse om anvendelse af skolens midler.
 Det er et ønske fra mange frie grundskoler, at de får mulighed  

 for at tilknytte et dagtilbud til skolen - især af hensyn til små søskende  

 til  

 elever på skolen.
Efter folkeskoleloven kan folkeskolen tilbyde børn optagelse i  

 en skolefritidsordning, når børnene har nået den alder, hvor de tidligst  

 ville  

 kunne optages i børnehaveklasse, dvs. 4 år og 10 måneder.
Optagelse vil kunne  

 ske, uanset på hvilket tidspunkt af året barnet bliver 4 år og 10 måneder, og  

 optagelse kan ske uafhængigt af skoleårets begyndelse.
 I praksis forekommer det, at børnehavebørn i en del kommuner  

 overføres til folkeskolens skolefritidsordning 3 til 4 måneder før det nye  

 skoleårs begyndelse.
Kommunalbestyrelserne kan ikke opsige et barn, der er kommet i  

 børnehave, men der er ikke noget til hinder  

    

  

 for, at børnene overflyttes til et andet aldersrelevant dagtilbud.
Hvis  

 det er en skolefritidsordning, skal den indrettes som et heltidstilbud.
 Det kan give det problem for børn, der er indskrevet til at  

 starte i frie grundskoler, at de skal være SFO-børnehavebørn i  

 folkeskolen i  

 3-4 måneder.
 Derfor ønsker de frie grundskoler tilladelse til i lighed med  

 folkeskolen at kunne tilbyde skolefritidsordning, før børnehaveklassen  

 starter,  

 i tilfælde hvor børnene må forlade børnehaven, før skoleåret starter.
3. Lovforslagets indhold Dagtilbud Efter lovforslaget vil de frie grundskoler kunne oprette  

 dagtilbud til børn, der er fyldt 3 år, og indtil de begynder i  

 børnehaveklasse,  

 efter bestemmelserne om puljeordninger og privat dagpasning i lov om social  

 service (serviceloven). Det vil efter forslaget være de til enhver tid  

 gældende  

 bestemmelser i serviceloven for puljeordninger og privat dagpasning, der vil  

 gælde for ordningerne i tilknytning til frie grundskoler, herunder at  

 puljeordningerne står mål med kommunens øvrige puljeordninger.
Puljeordninger er private pasningsordninger til børn, som  

 baseres på en aftale mellem puljeordningen og kommunen.
Kommunalbestyrelsen  

 kan  

 yde et tilskud pr. barn, der er optaget i ordningen.
Kommunalbestyrelsen  

 afgør,  

 om den vil indgå aftale om tilskud til puljeordningen og i givet fald med  

 hvilket tilskud pr. barn.
Puljeordninger er omfattet af servicelovens  

 formålsbestemmelse og bestemmelse om betaling for dagtilbud.
Puljeordninger  

 er  

 i forhold til de opgaver, de udfører for kommunen, omfattet af  

 forvaltningsloven og offentlighedsloven.
Det betyder, at de to loves  

 bestemmelser om aktindsigt, notatpligt, tavshedspligt, partshøring,  

 begrundelse  

 m.v. finder anvendelse i forhold til borgerne.
Puljeordningerne skal være  

 åbne  

 også for børn, som kræver en særlig indsats.
Kommunalbestyrelsen er forpligtet til at påse, at de kommunale  

 tilskud til en puljeordning alene anvendes efter formålet, og at ordningen  

 udgør en forsvarlig ramme for de børn, der er i ordningen.
Viser det sig, at  

 puljeordningen ikke lever op til de stillede krav, må kommunalbestyrelsen  

 kræve, at forholdene ændres, eller i sidste ende opsige aftalen.
Privat dagpasning drives uden offentlige tilskud og er alene  

 finansieret af forældrebetaling og eventuelle tilskud fra privat side.  

 Oprettelse og drift af privat dagpasning mod betaling kræver tilladelse fra  

 kommunalbestyrelsen, hvis der modtages flere end to børn under 14 år.
Den  

 private dagpasning bestemmer, hvilke børn der skal modtages.  

 Forældrebetalingen  

 er baseret på en aftale mellem den private pasningsordning og forældrene, der  

 betaler direkte til den private pasningsordning.
Kommunalbestyrelsen fører  

 tilsyn med forholdene i den private dagpasning.
Tilsynet foregår i de fysiske  

 rammer, hvor den private dagpasning finder sted.
Pasningsordningen bliver en del af skolens virksomhed under  

 bestyrelsens overordnede ledelse.
Det er en forudsætning, at alle direkte  

 driftsudgifter vedrørende en puljeordning dækkes af forældrebetaling,  

 kommunale  

 tilskud samt eventuelle private tilskud og vedrørende en privat  

 dagpasningsordning dækkes af forældrebetaling og eventuelle private tilskud,  

 og  

 at disse indtægter ikke bruges til undervisningsvirksomhed.
Skolen skal føre  

 et  

 særskilt regnskab og budget for pasningsordningen, blandt andet af hensyn til  

 beregning af forældrebetalingen.
Regnskabet skal være en del af skolens  

 samlede  

 regnskab.
Lovforslaget indebærer, at bestemmelserne i § 4 a i lov om  

 folkeskolen finder anvendelse for de frie grundskoler, der opretter  

 pasningsordningerne.
Af § 4 a, stk. 4, fremgår således:
For tosprogede elever, der er optaget i en daginstitution,  

 tilbydes der særlig støtte, hvis det skønnes, at børnenes sproglige udvikling  

 ikke i tilstrækkelig grad kan fremmes inden for institutionens egne  

 pædagogiske  

 muligheder.
Tilbudet gives senest når barnet fylder 3 år, med mindre  

 daginstitutionen alene er indrettet til børn under 3 år.
Omfanget af støtten  

 fastsættes ud fra en konkret vurdering.
Støtten gives af de kommunale  

 skolemyndigheder, men kommunalbestyrelsen kan bestemme, at støtten udføres af  

 daginstitutioner på nærmere angivne vilkår. Heltidsskolefritidsordninger i frie  

 grundskoler Efter lovforslaget vil det være muligt, at en fri grundskole  

 optager børn, der ikke går på skolen, i en heltidsskolefritidsordning.  

 Optagelsen kan tidligst ske fra det tidspunkt, hvor børnene konkret udsluses  

 fra et kommunalt dagtilbud til folkeskolens skolefritidsordning, og indtil de  

 begynder i børnehaveklassen eller 1. klasse.
Ordningen er en praktisk og mere  

 hensigtsmæssig foranstaltning for de pågældende børn og deres forældre, når  

 barnet skal begynde i den frie grundskole.
Heltidsskolefritidsordningen bliver en del af skolens  

 virksomhed under bestyrelsens overordnede ledelse.
Kommunalbestyrelsen i  

 skolekommunen eller elevens bopælskommune kan i henhold til § 23 i lov om  

 friskoler og private grundskoler yde tilskud til nedbringelse af betaling for  

 skolefritidsordningen og tilskud til driften af skolefritidsordningen.
De  

 kommunale tilskud ydes direkte til de frie grundskoler.
Det er en  

 forudsætning,  

 at skolen skal føre et særskilt regnskab for indtægter og udgifter for  

 heltidsskolefritidsordningen.
Regnskabet skal være en del af skolens samlede  

 regnskab.
4. Økonomiske og administrative konsekvenser  

 for stat, kommuner og amtskommuner Lovforslaget vil være udgiftsneutralt, idet der ikke ydes  

 statstilskud til de foreslåede ordninger, og de eksisterende regler i  

 serviceloven bevares.
Kommunernes eventuelle udgift til særlig støtte til  

 fremme af den sproglige udvikling af tosprogede børn er den samme uanset,  

 hvilken daginstitution børnene går på.
5. Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Hørte myndigheder og organisationer Lovforslaget har været sendt til høring hos følgende: Frie  

 Grundskolers Fællesråd, Dansk Friskoleforening, Frie Grundskolers  

 Lærerforening, Kommunernes Landsforening, Københavns Kommune, Frederiksberg  

 Kommune og Rigsrevisionen.
 Lovforslaget har endvidere været fremlagt på  

 Undervisningsministeriets hjemmeside.
10. Vurdering af konsekvenser af lovforslaget Positive konsekvenser/ mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Til § 36 a Lovforslaget indebærer, at de frie grundskoler kan oprette  

 dagtilbud til børn, der er fyldt 3 år, og indtil de begynder i  

 børnehaveklasse,  

 efter bestemmelser om puljeordninger i § 11 og privat dagpasning i § 63 i den  

 gældende lov om social service (serviceloven).
Puljeordninger er private pasningsordninger til børn, som  

 baseres på en aftale mellem puljeordningen og kommunen.
Kommunalbestyrelsen  

 kan  

 yde et tilskud pr. barn, der er optaget i ordningen.
Kommunalbestyrelsen  

 afgør,  

 om den vil indgå aftale om tilskud til puljeordningen og i givet fald med  

 hvilket tilskud pr. barn.
Puljeordningerne skal være åbne også for børn, som  

 kræver en særlig indsats.
Privat dagpasning drives uden offentlige tilskud og er alene  

 finansieret af forældrebetaling og eventuelle tilskud fra privat side.  

 Forældrenes betaling kan eventuelt delvis dækkes af kommunens tilskud efter  

 servicelovens § 26 til forældre til brug for en privat pasningsordning.  

 Oprettelse og drift af privat dagpasning mod betaling kræver tilladelse fra  

 kommunalbestyrelsen, hvis der modtages flere end to børn under 14 år.
Den  

 private dagpasning bestemmer, hvilke børn der kan modtages.
 Der henvises i øvrigt til de almindelige bemærkninger.
Til § 36 b Efter lovforslaget vil  

 det være muligt, at en fri grundskole optager børn, der ikke går på skolen, i  

 en heltidsskolefritidsordning.
Optagelsen kan for det enkelte barn tidligst  

 ske  

 fra det tidspunkt, hvor barnet konkret udsluses fra et kommunalt dagtilbud  

 til  

 folkeskolens skolefritidsordning, og indtil det begynder i børnehaveklassen  

 eller 1. klasse.
 Der henvises i øvrigt til de almindelige bemærkninger.
Til § 2 Det foreslås, at loven skal træde i kraft den 1. maj 2004.  

 Derved vil det være muligt, at kommende børnehaveklasseelever i frie  

 grundskoler allerede kan benytte heltidsskolefritidsordningerne før og i  

 sommerferieperioden 2004.
