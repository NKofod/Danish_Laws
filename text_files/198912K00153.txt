Nr LSF 153 Forslag til Lov om gevinstopsparing Fremsat af økonomiministeren (Niels Helveg Petersen) den 17. januar 1990 Vedtaget ved tredjebehandling den 8. maj 1990 Lov nr. 321 af 16/05/1990 Formål § 1. Lovens formål er at give tilladelse til og fastsætte regler om  

 gevinstopsparing (gevinstkonti) i pengeinstitutter, der er omfattet af lov om  

 banker og sparekasser m.v.
Regler for gevinstkontoen § 2. Pengeinstitutter kan oprette og modtage indskud på gevinstkonti, hvor  

 kontohaveren i stedet for en del af renteafkastet eller hele afkastet af  

 kontoen opnår mulighed for at vinde en pengepræmie.
Pengepræmien betales af  

 pengeinstituttet.
 Stk. 2. Økonomiministeren fastsætter regler for oprettelse af  

 gevinstkontoordninger hos Postgiro.
 § 3. Indskud på gevinstkonti kan kun foretages af personer.
 § 4. Indskydere på gevinstkontoen får et antal lodder i forhold til  

 indskyderens indestående på gevinstkontoen.
 § 5. Pengeinstitutterne kan oprette gevinstkontoordninger enkeltvis eller  

 i fællesskab.
 Stk. 2. Pengeinstitutterne fastsætter de nærmere vilkår for  

 gevinstkontoordningerne, herunder fastsættelse af antal årlige bortlodninger,  

 gevinststørrelser, gevinstpulje og eventuel tidsmæssig binding på  

 gevinstkontoindskud, jf. dog stk. 3 og stk. 4.
 Stk. 3. Økonomiministeren kan fastsætte regler om sammensætningen af  

 gevinstpuljer på gevinststørrelser.
Stk. 4. Den årlige præmiepulje må ikke overstige pengeinstituttets højeste  

 indlånsrente multipliceret med en faktor F.
F er defineret som:
 F = (100 - selskabsskatteprocenten)/100.
 § 6. Pengeinstitutter, der har oprettet en gevinstkontoordning, skal  

 årligt for hver enkelt gevinstkontoordning offentliggøre en opgørelse over  

 indskud på og gevinstudbetalinger fra ordningen.
Bortlodning § 7. Gevinsterne udtrækkes af notarius publicus.
§ 8. Gevinster indsættes på kontohaverens gevinstkonto eller udbetales  

 kontant senest i måneden efter bortlodningsmåneden.
Pengeinstitutterne skal  

 give vinderne skriftlig meddelelse om gevinsten.
 Stk. 2. Er det ikke muligt at finde frem til vinderen af en gevinst,  

 indgår præmiebeløbet senest 5 år efter lodtrækningen i en ny gevinstpulje.
 § 9. Senest 14 dage efter bortlodningen skal pengeinstituttet fremlægge  

 lister over, hvilke kontonumre der har vundet de enkelte gevinster.
 Ikrafttrædelse m.v.
 § 10. Loven træder i kraft den 1. juli 1990.
 § 11. Loven gælder ikke for Færøerne og Grønland, men kan ved kgl.  

 anordning sættes i kraft for disse landsdele med de afvigelser, som de  

 særlige færøske eller grønlandske forhold tilsiger.
Oprindeligt fremsat forslag Formål § 1. Lovens formål er at give tilladelse til og fastsætte regler om  

 gevinstopsparing (gevinstkonti) i pengeinstitutter, der er omfattet af lov om  

 banker og sparekasser m.v.
Regler for gevinstkontoen § 2. Pengeinstitutter kan oprette og modtage indskud på gevinstkonti, hvor  

 kontohaveren i stedet for en del af renteafkastet eller hele afkastet af  

 kontoen opnår mulighed for at vinde en pengepræmie.
Pengepræmien betales af  

 pengeinstituttet.
 § 3. Indskud på gevinstkonti kan kun foretages af personer.
 § 4. Indskydere på gevinstkontoen får et antal lodder i forhold til  

 indskyderens indestående på gevinstkontoen.
 § 5. Pengeinstitutterne kan oprette gevinstkontoordninger enkeltvis eller  

 i fællesskab.
 Stk. 2. Pengeinstitutterne fastsætter de nærmere vilkår for  

 gevinstkontoordningerne herunder fastsættelse af antal årlige bortlodninger,  

 gevinststørrelser, gevinstpulje og eventuel tidsmæssig binding på  

 gevinstkontoindskud, jf. dog stk. 3.
 Stk. 3. Økonomiministeren kan fastsætte regler om sammensætningen af  

 gevinstpuljer på gevinststørrelser.
 § 6. Pengeinstitutter, der har oprettet en gevinstkontoordning, skal  

 årligt for hver enkelt gevinstkontoordning offentliggøre en opgørelse over  

 indskud på og gevinstudbetalinger fra ordningen.
Bortlodning § 7. Gevinsterne udtrækkes af notarius publicus.
§ 8. Gevinster indsættes på kontohaverens gevinstkonto eller udbetales  

 kontant senest i måneden efter bortlodningsmåneden.
Pengeinstitutterne skal  

 give vinderne skriftlig meddelelse om gevinsten.
 Stk. 2. Er det ikke muligt at finde frem til vinderen af en gevinst,  

 indgår præmiebeløbet senest 5 år efter lodtrækningen i en ny gevinstpulje.
 § 9. Senest 14 dage efter bortlodningen skal pengeinstituttet fremlægge  

 lister over hvilke kontonumre, der har vundet de enkelte gevinster.
 Ikrafttrædelse m.v.
 § 10. Loven træder i kraft den. 1. juli 1990.
 § 11. Loven gælder ikke for Færøerne og Grønland, men kan ved kgl.  

 anordning sættes i kraft for disse landsdele med de afvigelser, som de  

 særlige færøske eller grønlandske forhold tilsiger.
Bemærkninger til lovforslaget Almindelige bemærkninger I januar 1988 nedsatte statsministeren et embedsmandsudvalg vedr. fremme  

 af den private opsparing med det formål at fremlægge ideer til  

 foranstaltninger, der kunne fremme den private opsparing.
I august 1989 afgav udvalget en betænkning, der indeholdt en række forslag  

 til fremme af den private opsparing.
Visse af forslagene kan gennemføres  

 administrativt, men de fleste kræver lovgivning.
Et af forslagene var indførelse af gevinstopsparing i Danmark efter svensk  

 mønster.
I Sverige har gevinstopsparing været en betydelig succes, der har  

 tiltrukket befolkningsgrupper, som normalt har et lavt opsparingsniveau.
Som reglerne er i dag, er gevinstopsparing ikke tilladt i Danmark.
Det  

 forudsættes således, at der sker en ændring af markedsføringslovens § 8 stk.  

 1, ifølge hvilken erhvervsdrivende ikke må fordele gevinster ved lodtrækning  

 m.v., hvor udfaldet helt eller delvis beror på tilfældet.
Som et led i  

 regeringens handlingsplan for afbureaukratisering fremsætter  

 industriministeren den 17. januar 1990 forslag til lov om ændring af lov om  

 markedsføring, der bl.a. indebærer en ophævelse af lovens § 8, stk. 1.
Endvidere vil vedtagelse af indførelse af gevinstopsparing, med den  

 beskatningsmodel opsparingsudvalget har anbefalet, kræve ændring af  

 skattelovgivningen vedrørende selskaber.
Dette skyldes, at pengeinstitutter  

 ifølge forslaget ikke skal kunne fratrækkes de udbetalte gevinster i den  

 skattepligtige indkomst.
Endvidere skal loven om afgift af gevinster ved  

 lotterispil m.v. ændres således, at gevinsterne bliver gevinstbeskattet med  

 15 pct. af gevinster over 200 kr., men hvor gevinsterne derimod er fritaget  

 for indkomstskat til stat og kommune.
Økonomiske og administrative konsekvenser Efter nedsættelsen af selskabsskatteprocenten til 40 pct. vil der ikke  

 være væsentlige provenumæssige konsekvenser af indførelse af  

 gevinstopsparingsordningen.
Dette skyldes, at med den valgte beskatningsmodel  

 vil det afkast af indestående, som pengeinstitutterne reserverer til  

 gevinster, først blive beskattet med 40 pct. i kraft af den manglende  

 mulighed for at fratrække præmier i den skattepligtige indkomst, hvorefter  

 der vil skulle betales 15 pct. i gevinstbeskatning af resterende beløb over  

 200 kr.
Det samlede beskatningsniveau for præmierne bliver herefter ca. 49  

 pct., dvs. tæt på beskatningsniveauet for personlig kapitalindkomst.
 Der forventes ikke væsentlige administrative konsekvenser for det  

 offentlige, idet den praktiske administration af ordningen foreslås overladt  

 til pengeinstitutterne.
Det skal bemærkes i tilslutning hertil, at såfremt Finanstilsynet under  

 sin almindelige tilsynsvirksomhed bliver opmærksom på forhold, der strider  

 mod lovens intentioner, vil man gøre pengeinstituttet opmærksom herpå.  

 Endvidere bemærkes, at forbrugerombudsmanden har det administrative ansvar  

 for markedsføringsloven og påser, at der i privat erhvervsvirksomhed ikke  

 handles i strid med god markedsføringsskik.
Forbrugerombudsmanden er således  

 kompetent til at behandle spørgsmål vedrørende lovens anvendelsesområde enten  

 på eget initiativ eller på grundlag af klager fra private eller  

 organisationer.
 Endelig bemærkes, at klager over pengeinstitutternes afgørelser kan  

 indbringes for Pengeinsitutankenævnet, som er oprettet af pengeinstitutterne  

 og Forbrugerklagerådet.
 Hørte myndigheder m.v.
 Lovforslaget har været forelagt Den Danske Bankforening, Danmarks  

 Sparekasseforening og Andelskasseforeningen.
 Endvidere har forslaget været forelagt Justitsministeriet  

 (Budgetdepartementet, Administrations- og Personaledepartementet og  

 Kongeriget Danmarks Hypotekbank og Finansforvaltning), Industriministeriet,  

 Skatteministeriet, Kommunikationsministeriet og Undervisningsministeriet.
Bemærkninger til de enkelte bestemmelser Til § 1 Der henvises til de almindelige bemærkninger.
Til § 2 Såvel banker og sparekasser som andelskasser foreslås som mulige modtagere  

 af indskud.
Til § 3 Da gevinstopsparingsordningen sigter mod en forøgelse af den personlige  

 opsparing, foreslås ordningen forbeholdt privatpersoner.
Udlændinge vil også  

 kunne udnytte ordningen, hvilket dog ikke bør give anledning til  

 betænkeligheder, idet der ikke ydes offentlige tilskud.
Tværtimod kan der  

 blive tale om en provenugevinst for staten, såfremt udlændinge vælger at  

 indskyde midler på en gevinstopsparingsordning fremfor på en almindelig  

 indlånskonto.
Til § 4 Det foreslås, at pengeinstitutterne i videst muligt omfang får mulighed  

 for at tilrettelægge gevinstopsparingsordningerne, som de finder det mest  

 hensigtsmæssigt, jf. nedenfor § 6. Det anses dog for hensigtsmæssigt at  

 fastslå et elementært princip om, at indskyderne får et antal lodder - og  

 dermed chancer for gevinst - i forhold til deres indestående.
Med henblik på at sikre størst mulig gennemskuelighed for indskyderne vil  

 der i medfør af § 4 i lov om mærkning og skiltning med pris m.v. kunne  

 udstedes bestemmelser om, hvorledes pengeinstitutter skal skilte med  

 oplysninger om gevinstkontoordninger.
Information om gevinstkontoordninger  

 kan omfatte de til ordningen tilknyttede gevinstchancer, gevinststørrelser og  

 bortlodningstidspunkter samt størrelsen af en eventuel forrentning af  

 gevinstkonti udover gevinsterne.
Til § 5 Det foreslås, at pengeinstitutterne kan gå sammen om  

 gevinstkontoordninger.
Da gevinststørrelserne kan blive et væsentligt moment  

 med henblik på at tiltrække indskud, kan det være af interesse for de enkelte  

 pengeinstitutter at kunne øge gevinstpuljen ved at oprette  

 gevinstkontoordninger i fællesskab med andre pengeinstitutter.
Herudover  

 foreslås det at give pengeinstitutterne betydelig frihed mht. ordningernes  

 indretning.
Det bemærkes i denne forbindelse, at der ikke foreslås begrænsninger i,  

 hvor mange konti den enkelte person opretter, og der er på denne baggrund  

 heller ikke fundet behov for at fastlægge regler om overflytning af konti  

 mellem pengeinstitutterne.
Det vil derfor være op til pengeinstitutterne at  

 tage stilling til, hvilke vilkår i relation til gevinstchance der skal gælde,  

 hvis en konto ophæves.
 Der foreslås endelig i stk. 3, at økonomiministeren bemyndiges til at  

 fastsætte regler om gevinststrukturen, dvs. om forholdet mellem gevinsternes  

 størrelse i de enkelte udtrækninger fra gevinstpuljer.  

 Bemyndigelsesbestemmelsen tager først og fremmest sigte på den situation,  

 hvor pengeinstitutter for at undgå beskatning af afkast af indskud udlodder  

 en betydelig del af gevinstpuljen i meget små gevinster.
Til § 6 Der foreslås en bestemmelse om en årlig offentliggørelse af en opgørelse  

 over indskud og gevinstudbetalinger fra gevinstordninger.
Til § 7 Det foreslås, at notarius publicus udtrækker vinderne fra gevinstpuljer.
Til § 8 Der foreslås en bestemmelse om pligt til hurtig information af vinderne  

 ved udtrækning.
Da gevinsterne ifølge sagens natur ikke vil falde jævnt  

 fordelt over året, er der et særligt behov hos indskyderne for information  

 vedrørende denne form for konti.
I stk. 2 foreslås, at i de tilfælde, hvor det ikke har vært mulig at finde  

 frem til vinderen af en gevinst, vil beløbet senest 5 år efter indgå i en ny  

 gevinstpulje.
Denne situation vil formentlig sjældent forekomme, idet der  

 normalt vil eksistere en konto, som gevinsten kan henføres til.  

 Vanskeligheder med at identificere vinderen vil især kunne tænkes, hvor  

 kontoen er blevet hævet og hvor der er tale om indskud fra udlændinge.  

 Bestemmelsen skal sikre, at eventuelle ikke-afhentede gevinster kommer de  

 øvrige indskydere til gode.
Ifølge de almindelige forældelsesregler ville  

 gevinsten efter forældelsesfristens udløb tilfalde pengeinstituttet.
Til § 9 Det foreslås, at pengeinstitutterne skal fremlægge lister over kontonumre  

 med gevinster, hvilket, jf. også paragrafferne ovenfor, skal tilgodese  

 hensynet til information og gennemskuelighed for indskyderne.
Til §§ 10 og 11 Der foreslås bestemmelser om ikrafttrædelse m.v.
Efter 2. behandling den 4. maj 1990 Formål § 1. Lovens formål er at give tilladelse til og fastsætte regler om  

 gevinstopsparing (gevinstkonti) i pengeinstitutter, der er omfattet af lov om  

 banker og sparekasser m.v.
Regler for gevinstkontoen § 2. Pengeinstitutter kan oprette og modtage indskud på gevinstkonti, hvor  

 kontohaveren i stedet for en del af renteafkastet eller hele afkastet af  

 kontoen opnår mulighed for at vinde en pengepræmie.
Pengepræmien betales af  

 pengeinstituttet.
 Stk. 2. Økonomiministeren fastsætter regler for oprettelse af  

 gevinstkontoordninger hos Postgiro.
 § 3. Indskud på gevinstkonti kan kun foretages af personer.
 § 4. Indskydere på gevinstkontoen får et antal lodder i forhold til  

 indskyderens indestående på gevinstkontoen.
 § 5. Pengeinstitutterne kan oprette gevinstkontoordninger enkeltvis eller  

 i fællesskab.
 Stk. 2. Pengeinstitutterne fastsætter de nærmere vilkår for  

 gevinstkontoordningerne, herunder fastsættelse af antal årlige bortlodninger,  

 gevinststørrelser, gevinstpulje og eventuel tidsmæssig binding på  

 gevinstkontoindskud, jf. dog stk. 3 og stk. 4.
 Stk. 3. Økonomiministeren kan fastsætte regler om sammensætningen af  

 gevinstpuljer på gevinststørrelser.
Stk. 4. Den årlige præmiepulje må ikke overstige pengeinstituttets højeste  

 indlånsrente multipliceret med en faktor F.
F er defineret som:
 F = (100 - selskabsskatteprocenten)/100.
 § 6. Pengeinstitutter, der har oprettet en gevinstkontoordning, skal  

 årligt for hver enkelt gevinstkontoordning offentliggøre en opgørelse over  

 indskud på og gevinstudbetalinger fra ordningen.
Bortlodning § 7. Gevinsterne udtrækkes af notarius publicus.
§ 8. Gevinster indsættes på kontohaverens gevinstkonto eller udbetales  

 kontant senest i måneden efter bortlodningsmåneden.
Pengeinstitutterne skal  

 give vinderne skriftlig meddelelse om gevinsten.
 Stk. 2. Er det ikke muligt at finde frem til vinderen af en gevinst,  

 indgår præmiebeløbet senest 5 år efter lodtrækningen i en ny gevinstpulje.
 § 9. Senest 14 dage efter bortlodningen skal pengeinstituttet fremlægge  

 lister over, hvilke kontonumre der har vundet de enkelte gevinster.
 Ikrafttrædelse m.v.
 § 10. Loven træder i kraft den. 1. juli 1990.
 § 11. Loven gælder ikke for Færøerne og Grønland, men kan ved kgl.  

 anordning sættes i kraft for disse landsdele med de afvigelser, som de  

 særlige færøske eller grønlandske forhold tilsiger.
