1. Indledning Miljøministeriet har i medfør af miljøbeskyttelsesloven udsendt  

 bekendtgørelse nr. 574 af 14. november 1984 om anvendelse af slam i  

 landbruget.
Bekendtgørelsen træder i kraft den 1. januar 1985.  

 Bekendtgørelsens bestemmelser tager primært sigte på bortskaffelse af slam  

 fra kommunale rensningsanlæg samt slam fra private anlæg til behandling af  

 husspildevand.
Herudover kan slam fra øvrige private rensningsanlæg, der  

 frembringer tilsvarende slamtyper, bortskaffes under overholdelse af  

 bekendtgørelsens regler.
Her tænkes f.eks. på virksomheder med egne  

 biologiske rensningsanlæg.
Bortskaffelse af andre slamtyper kræver en  

 godkendelse i det enkelte tilfælde, jfr. § 11 i miljøbeskyttelsesloven.  

 Miljøstyrelsen vil hermed dels uddybe og nærmere begrunde nogle af  

 bestemmelserne i bekendtgørelsen, jfr. nedenfor pkt. 2, dels beskrive og give  

 nogle retningslinier for anden bortskaffelse af slam fra  

 spildevandsrensningsanlæg, jfr. nedenfor pkt. 3.
2. Bekendtgørelse om anvendelse af slam i landbruget 2.1. Formålet med bekendtgørelsen Den regulering af anvendelsen af slam i landbruget, som sker med  

 bekendtgørelsen, har to hovedformål:
 Minimeringen af tungmetaltilførslen søges sikret, dels ved at der i  

 bekendtgørelsens § 3 stilles krav til slammets kvalitet ved krav om det  

 maksimale tungmetalindhold, dels ved at der i § 9 er fastsat en overgrænse  

 for den totale tilførsel af cadmium med slam til landbrugsjord.
 Det veterinære hensyn ved slamspredningen, det vil sige ønsket om at undgå  

 eller minimere risikoen for spredning af husdyrsygdomme herunder parasitter,  

 søges tilgodeset ved at stille krav om, at der i et år efter tilførslen af  

 slam på arealet kun må dyrkes korn- og frøafgrøder til modenhed eller græs og  

 lign. til tørfoderfremstilling, jfr. § 8.
 Det følger heraf, at der på arealet ikke må dyrkes roer eller græs og  

 lignende til ensilering.
2.2. Bemærkninger til de enkelte kapitler Til kapitel 1. Bekendtgørelsens område m.v.
Bekendtgørelsen er, jfr. § 1, stk. 2, udformet sådan, at slam kan anvendes  

 i landbruget, hvis en række nærmere angivne krav opfyldes.
Bekendtgørelsen  

 åbner ingen dispensationsmuligheder, hvilket indebærer, at slam, som ikke kan  

 anvendes i overensstemmelse med bekendtgørelsens krav, må bortskaffes på  

 anden måde, som beskrevet i punkt 3 i dette cirkulære.
 I § 2, stk. 1, defineres slam, og det fremgår, at sand, fedt og ristestof  

 ikke kan bortskaffes efter bekendtgørelsens regler, men må deponeres på en  

 dertil indrettet losseplads eller brændes på forbrændingsanlæg.
I § 2, stk. 2, defineres råslam som slam, der ikke har været underkastet  

 nogen stabilisering.
Slam betragtes som stabiliseret når det er behandlet på  

 et velfungerende anlæg på en af følgende måder:
 Der henvises i øvrigt til »Miljø-projekter« nr. 14,  

 miljøstyrelsen december 1978.
Det er en meget anvendt praksis, at slam fra septictanke og lignende føres  

 til et spildevandsrensningsanlæg for at blive renset.
Med bekendtgørelsens §  

 2, stk. 2, åbnes der mulighed for, at sådant slam kan anvendes direkte på  

 landbrugsjord på samme vilkår som andet slam.
I § 2, stk. 3, defineres slamproducenten.
Slamproducenten er den  

 ansvarlige i henhold til bekendtgørelsens § 10 og § 11, stk. 1. Det skal  

 bemærkes, at hvor der er etableret et centralt slamafvandingsanlæg fælles for  

 flere rensningsanlæg, bliver det centrale anlæg at betragte som  

 slamproducenten.
Til kapitel 2. Slamkvalitet I § 3 er der fastsat maximalindhold i slammet af de fire tungmetaller, som  

 det ud fra en vurdering af miljømæssig risiko og forekomst i  

 »normalt« slam er fundet rimeligt at medtage.
Det skal bemærkes, at  

 det i konkrete tilfælde kan være relevant at fastsætte tilsvarende  

 grænseværdier for andre tungmetaller, som vides at være til stede i slammet.  

 Men da fastsættelse af en grænseværdi nødvendigvis må følges op af et krav  

 om, at overholdelsen heraf dokumenteres, jfr. § 11, stk. 1, nr. 5, ville en  

 fastsættelse af grænseværdier for en lang række tungmetaller i mange tilfælde  

 medføre overflødige analyser, hvor de pågældende stoffer kun er til stede i  

 meget små mængder.
Til gengæld åbnes der i bekendtgørelsens § 14 mulighed  

 for, at tilsynsmyndigheden kan kræve, at der analyseres for andre stoffer.
En  

 liste over sådanne stoffer og de grænseværdier, som vil kunne anvendes, er  

 givet i følgende tabel:
Til kapitel 3. Transport og spredning af slam I §§ 4, 5 og 6 er fastsat minimumskrav for transport, spredning m.v. af  

 slam.
Yderligere krav til imødegåelse af f.eks. nabogener og risiko for  

 vandløbsforurening vil kunne stilles af tilsynsmyndigheden dvs. amtsrådet i  

 det enkelte tilfælde under hensyn til de konkrete forhold.
Endvidere  

 indeholder reglement om miljøbeskyttelse i kap. 4 og 6 bestemmelser, der  

 regulerer transport m.v. af slam.
Til kapitel 4. Anvendelse af slam på landbrugsjord Det veterinært betingede krav til anvendelse af slam på landbrugsjord  

 fremgår af bestemmelserne i §§ 7 og 8. Med hovedkravet i § 8 sikres det, at  

 risikoen for smittespredning gennem sygdomskim på afgrøder, som fortæres  

 ubehandlede, bliver mindst mulig.
Det skønnes desuden, at råslam udgør en  

 større risiko end stabiliseret slam, hvorfor der i § 7 er stillet krav om, at  

 råslam skal nedfældes direkte.
Det er altså ikke tilstrækkeligt, at slammet  

 nedpløjes umiddelbart efter spredning på overfladen.
Derimod vil dosering i  

 plovfuren i forbindelse med pløjning være en opfyldelse af kravet om  

 nedfældning.
 Det skal bemærkes, at bestemmelserne ikke har til hensigt at gribe ind  

 over for den hidtil accepterede praksis, hvorefter den enkelte kan tømme en  

 hustank på sin egen ejendom og grave slammet ned på egen grund, jfr. kapitel  

 4.3. og 6.5. i reglement om miljøbeskyttelse.
§ 9  indeholder de bestemmelser, som sammen med  

 kvalitetskravene i § 3 skal sikre, at jorden ikke overbelastes med  

 tungmetaller.
Reguleringen i § 9 vedrører udelukkende cadmiumtilførslen.  

 Dette skyldes, at cadmium optages i planterne og samtidig er det stof, som de  

 største miljømæssige problemer er knyttet til.
 Efter bestemmelsen i § 9, stk. 2, er det tilladt med slam at tilføre  

 landbrugsjorden 50 g Cd/ ha af gangen, under forudsætning af, at det kun sker  

 hvert femte år.
Landbrugsjorden tilføres cadmium ved anvendelse af fosforgødning, da  

 cadmium er et følgestof heri.
Man har derfor fundet det rimeligt ikke at  

 begrænse slamanvendelsen, hvis slammet har et så lavt cadmiumindhold, at man  

 ved at tilføre slam ud fra planternes fosforbehov tilfører jorden mindre  

 cadmium end man ville gøre med normal fosforgødskning.
Denne lempelse af  

 kravene fremgår af bestemmelsen i § 9, stk. 3.
 Det skal understreges, at bortfaldet af begrænsningen efter § 9, stk. 1,  

 ikke medfører, at deklarations-, anmeldelses- og tilsynsforpligtelserne efter  

 kapitel 5 og 6 bortfalder.
Det gælder for de fleste tungmetaller, at deres mobilitet og  

 planteoptagelighed øges med øget surhedsgrad i jorden.
For at holde  

 planteoptageligheden på et rimeligt lavt niveau, er det i § 9, stk. 4  

 bestemt, at jorden skal holdes i god kalktilstand.
Dette er ikke så entydigt  

 et begreb, at det kan beskrives ved en enkelt parameter som f.eks. jordens  

 reaktionstal, da også jordtypen spiller ind.
For en nærmere forståelse af  

 begrebet henvises til pjecen »Kalkning af jord«, Landbrugets  

 Informationskontor, 1977.
Til kapitel 5. Deklaration og anmeldelse Bekendtgørelsens § 10 indeholder bestemmelser om, hvilke oplysninger en  

 aftale om levering af slam som minimum skal indeholde.
 Ved indgåelse af aftale om levering af slam bør slamproducent og -bruger  

 endvidere være opmærksomme på, om aftalen bør indeholde bestemmelse om,  

 hvorledes eventuelle erstatningsspørgsmål, der måtte opstå i forbindelse med  

 slamleverancen, skal løses f.eks. ved en voldgiftsordning.
Til kapitel 6. Tilsyn og kontrol I § 12, stk. 2 er anført, at der skal foretages prøveudtagning og  

 tørstofanalyse i forbindelse med hver slamleverance.
Det skal bemærkes, at  

 dette naturligvis ikke betyder, at der skal udtages en prøve af hvert læs  

 slam, som fjernes fra anlægget.
Kravet anses for opfyldt, hvis der udtages en  

 repræsentativ prøve af slammet, i forbindelse med hver slamleverance.
 Det er fundet forsvarligt at undtage indsamlingsordninger for slam fra  

 små, mekaniske rensningsanlæg for enkeltejendomme, dvs. septictanke og  

 emscherbrønde, for analysekravene, hvis anlæggene kun modtager husspildevand,  

 jfr. § 12, stk. 3. Dette skyldes, at tungmetalindholdet må forventes at være  

 lavt, og at det i øvrigt i praksis vil være meget vanskeligt at håndhæve et  

 analysekrav.
Dette medfører naturligvis, at underretningspligten i henhold til § 11  

 reduceres tilsvarende.
Det skal understreges, at sådanne ordninger ikke er  

 fuldstændig uden kontrol, da bestemmelserne i § 10, § 11, stk. 1, nr. 1-3 og  

 § 11, stk. 2 også gælder for sådanne ordninger.
Det vil herefter være  

 tilsynsmyndighedens opgave at vurdere, om slamanvendelsen på de enkelte  

 arealer er i overensstemmelse med bekendtgørelsens sigte.
Som udgangspunkt  

 kan det antages, at der ikke bør spredes mere end 4-5 t slamtørstof pr. ha/  

 år fra sådanne ordninger.
Hvis slamproducenten ikke er i stand til at give  

 oplysning om det omtrentlige tørstofindhold i slammet, kan dette for  

 uafvandet slam ansættes til 2-3 pct.
Veterinærdirektoratets hjemmel til at  

 forbyde slamudspredning, således som det fremgår af § 13, er begrundet i  

 ønsket om i videst muligt omfang at bekæmpe spredningen af smitsomme  

 husdyrsygdomme.
Amtsrådets hjemmel i medfør af § 14 til at kræve flere analyseparametre  

 end de i § 3 og § 11, stk. 1 anførte er allerede omtalt ovenfor i forbindelse  

 med bemærkningerne til kapitel 2. Det skal fremhæves, at kravet om flere  

 parametre naturligvis må være begrundet i en viden eller en formodning om  

 tilstedeværelsen af stoffer, som kan anses for at være en miljømæssig risiko.  

 § 14 giver også amtsrådet hjemmel til at kræve analysehyppigheden øget ud  

 over det i § 12, stk. 2 anførte.
Dette kan f.eks. være begrundet i, at  

 stofkoncentrationerne er stærkt varierende og/ eller, at de ligger tæt på  

 koncentrationsgrænserne som anført i § 3. Der kan ligeledes være behov herfor  

 ved slam fra meget store rensningsanlæg.
Til kapitel 7. Klage Efter bestemmelsen i § 16 kan amtsrådets afgørelse efter § 14 påklages til  

 miljøstyrelsen i overensstemmelse med de almindelige klagebestemmelser i  

 miljøbeskyttelseslovens kapitler 10 og 11.
Til kapitel 8. Straffe- og ikrafttrædelsesbestemmelser Af hensyn til den praktiske indarbejdning af bekendtgørelsen er det fundet  

 hensigtsmæssigt at indføre en overgangsperiode på 2 år, jfr. § 18, stk. 2,  

 til afvikling af eksisterende aftaler om anvendelse af slam i landbruget.
3. Andre slambortskaffelsesmetoder 3.1. Tilførsel til rensningsanlæg I almindelighed er slam fra rensningsanlæg et slutprodukt, som det drejer  

 sig om at bortskaffe.
Dette er imidlertid ikke nødvendigvis tilfældet, når  

 det drejer sig om slam fra små, mekaniske rensningsanlæg, især septiktanke  

 m.v.
Sådant slam kan bortskaffes efter reglerne i bekendtgørelsen, jfr. § 2,  

 stk. 2. Det har hidtil været langt mere almindeligt at slammet føres til  

 biologiske rensningsanlæg, hvor det underkastes en yderligere rensning.
Denne  

 løsning må også i fremtiden anses for den mest hensigtsmæssige, med mindre  

 der anvendes systemer, hvor slammet underkastes en behandling i forbindelse  

 med indsamlingen.
3.2. Spredning på andet end landbrugsjord Anvendelse af slam på andet end landbrugsjord f.eks. i skove og på andre  

 rekreative områder (se dog punkt 3.5. nedenfor) er reguleret efter  

 miljøbeskyttelseslovens § 11, hvorfor tilladelse i hvert enkelt tilfælde skal  

 indhentes hos miljøstyrelsen.
Miljøstyrelsen vil i hvert enkelt tilfælde forelægge en sådan ansøgning  

 for fredningsstyrelsen og landbrugsministeriet.
Efter samråd med disse  

 myndigheder kan det oplyses, at det i almindelighed kan påregnes, at en  

 eventuel tilladelse vil blive givet på vilkår, som svarer til  

 bekendtgørelsens bestemmelser.
Men da spredningen som regel vil ske på  

 arealer,hvor slammet ikke kan nedpløjes, og hvortil offentligheden i  

 almindelighed har adgang, må det forventes, at der som yderligere vilkår vil  

 blive stillet krav om, at det aktuelle areal spærres for færdsel, og at der  

 med skiltning gøres opmærksom på, at der er spredt slam.
Man vil normalt anse  

 en afspærringsperiode på et år efter sidste slamspredning for tilstrækkelig.
 Slam vil endvidere kunne anvendes i forbindelse med afslutningen af  

 lossepladser, hvor arealet ikke i fremtiden skal anvendes som landbrugsjord.  

 Tilladelse hertil skal indhentes hos amtsrådet som godkendelsesmyndighed i  

 henhold til miljøbeskyttelseslovens kapitel 5, jfr. punkt 3.4. nedenfor.
3.3. Kompostering af slam Det er en kendt teknik at blande slam fra spildevandsrensningsanlæg med  

 forskellige former for fast affald i forbindelse med kompostering.
Der kan  

 f.eks. være tale om blanding med formalet husholdningsaffald, med bark og med  

 træflis.
Denne blanding medfører en optimering af kulstof/ kvælstof forholdet  

 i forhold til kompostering af hvert affaldsstof for sig.
Et komposteringsanlæg er et affaldsbehandlingsanlæg og skal derfor  

 godkendes af amtsrådet som godkendelsesmyndighed efter  

 miljøbeskyttelseslovens kapitel 5, jfr. pkt.
G 2 på listen over  

 godkendelsespligtige virksomheder.
Herudover er anvendelsen af kompost  

 reguleret efter miljøbeskyttelseslovens § 11, indtil der eventuel måtte blive  

 udarbejdet særlige retningslinier herfor.
Det vil sige, at der på samme måde  

 som ved anvendelse af slam på andet end landbrugsjord, jfr. punkt 3.2.  

 ovenfor, skal indhentes tilladelse hos miljøstyrelsen i hvert enkelt  

 tilfælde.
 3.4. Deponering på lossepladser m.v.
 Slam kan deponeres på lossepladser, som er godkendt hertil, enten i medfør  

 af miljøbeskyttelsesloven eller - for ældre lossepladsers vedkommende - i  

 medfør af den dagældende lovgivning.
Desuden kan der - ligeledes med hjemmel i miljøbeskyttelseslovens kapitel  

 5 - gives tilladelse til etablering af specialdepoter for slam.  

 Specialdepoter etableres principielt på samme vilkår som lossepladser, men  

 tilpasset den særlige affaldstype.
Der henvises i øvrigt til miljøstyrelsens  

 vejledning nr. 4/ 1982 i affaldsdeponering, afsnit 3.4.3.
En særlig art specialdepoter for slam er mellemdepoter, hvor slammet  

 lægges midlertidigt inden anvendelse på landbrugsjord eller lignende.
Hvis  

 der er tale om store centrale enheder, bør de indrettes som specialdepoter,  

 jfr. ovenfor, men mindre enheder direkte hos den enkelte slambruger kan  

 indrettes på de vilkår, som gælder for møddinger og ajlebeholdere, afhængigt  

 af slammets konsistens.
Der henvises herom til kapitel 5 i reglement om  

 miljøbeskyttelse.
 Fælles for de anlæg, som er nævnt ovenfor, gælder, at de kræver tilladelse  

 fra amtsrådet i medfør af miljøbeskyttelseslovens kapitel 5, jfr. listens  

 punkt G 1.
3.5. Deponering i slambrug Deponering af slam på lossepladser og i specialdepoter kan, især for slam  

 med lavt tørstofindhold, være meget problematisk.
Problemet kan naturligvis løses ved en afvanding af slammet, men i stedet  

 kan det være aktuelt at indrette et slambrug.
Herved forstås et areal, som  

 udelukkende anvendes til deponering af slam, men på en sådan måde, at slammet  

 ikke deponeres på arealet, men med passende mellemrum indarbejdes i jorden.
 Sådanne anlæg forudsætter godkendelse af amtsrådet i henhold til  

 miljøbeskyttelseslovens kapitel 5, jfr. listens punkt G 1.
3.6. Forbrænding Slam kan endelig bortskaffes ved forbrænding, enten på forbrændingsanlæg,  

 som er specielt indrettede hertil, eller sammenblandet med andet affald på  

 almindelige affaldsforbrændingsanlæg.
 Affaldsforbrændingsanlæg er godkendelsespligtige i henhold til  

 miljøbeskyttelseslovens kapitel 5, jfr. listens punkt G 2. Godkendelsen kan  

 gives af amtsrådet.
