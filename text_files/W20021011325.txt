Landsskatteretskendelse af 17. juli 2002 vedr.  

 Tinglysningsafgift A Banks klage skyldes, at afgiftsmyndigheden har truffet  

 afgørelse om, at to allonger til to ejerpantebreve hver skal  

 afgiftsberigtiges  

 med 1.400 kr.
Yderligere afgift er herefter opgjort til 1.600 kr.
Det fremgår af sagens oplysninger, at der den 3. august 2000  

 blev oprettet en allonge med rykningspåtegning til et af B udstedt  

 ejerpantebrev på 40.064,85 kr. med pant i en ejendom.
Allongen blev tinglyst  

 den 4. august 2000, og blev samme dato afgiftsberigtiget med 1.400 kr. i  

 tinglysningsafgift.
Den 3. august 2000 blev der tillige oprettet en allonge med  

 rykningspåtegning til et af B udstedt ejerpantebrev på 50.000 kr. med pant i  

 samme ejendom.
Allongen blev tinglyst den 4. august 2000. Der blev ikke  

 betalt  

 afgift ved anmeldelsen.
Afgiftsmyndigheden har ved den påklagede afgørelse fundet, at  

 hver af allongerne skal afgiftsberigtiges med 1.400 kr. i tinglysningsafgift.  

 Som begrundelse herfor har afgiftsmyndigheden anført, at efter  

 tinglysningsafgiftslovens § 5, stk. 5, 2. pkt., jf. § 7, skal der ved  

 tinglysning af andre ændringer end inddragelse af yderligere pant og  

 forhøjelse  

 af det pantsikrede beløb betales en afgift på 1.400 kr.
Flere rettigheder af  

 samme type vedrørende den samme ejendom i samme anmeldelse udløser kun én  

 afgift,  

 selvom indføringerne vedrører flere forskellige rettigheder, såfremt de  

 forskellige rettigheder er mellem samme parter, jf. § 7, stk. 2, 2. pkt.
I  

 nærværende tilfælde foreligger der imidlertid to anmeldelser, idet der  

 foreligger to allonger vedrørende to forskellige dokumenter.  

 Afgiftsmyndigheden  

 har videre anført, at tinglysningsafgiftslovens § 7, stk. 2, må forstås  

 således, at der skal være tale om samme anmeldelse.
Det er ikke  

 tilstrækkeligt,  

 at dokumenterne er fremsendt til tinglysning samtidig, dvs. at der foreligger  

 samtidig tinglysning.
I betingelsen om samme anmeldelse ligger et krav om, at  

 der skal være tale om samme tinglysningsmæssige ekspedition, medmindre  

 forholdet er omfattet af en af de andre undtagelser i § 7 eller der er tale  

 om  

 realkreditpantebreve, hvor visse ændringer kan foretages på løs erklæring,  

 jf.  

 tinglysningslovens § 11, stk. 2, hvilket ikke er tilfældet i nærværende  

 tilfælde.
Der skal derfor ved anmeldelse af de omhandlede allonger til  

 tinglysning betales en afgift på 1.400 kr. for hver af anmeldelserne.  

 Afgiftsmyndigheden har herefter fastsat yderligere tinglysningsafgift,  

 inklusive forhøjet afgift, jf. tinglysningsafgiftslovens § 20, til 1.600 kr.
Klageren har over for Landsskatteretten nedlagt påstand om, at  

 der alene skal betales 1.400 kr. i tinglysningsafgift ved tinglysning af  

 allongerne til de to ejerpantebreve.
Til støtte for påstanden har klageren  

 anført, at der foreligger et forhold som beskrevet i  

 tinglysningsafgiftslovens  

 § 7, stk. 2, 2. pkt., hvoraf fremgår, at der kun udløses én afgift, når der  

 er  

 tale om flere rettigheder af samme type vedrørende samme ejendom, når der er  

 tale om samme anmeldelse, uanset at der foreligger to dokumenter.
 Klageren har anført, at der i nærværende tilfælde er tale om  

 samme anmeldelse, og klageren har bemærket, at der er tale om samme parter,  

 idet debitor og kreditor i henhold til et ejerpantebrev er identiske.
Endvidere har klageren anført, at det ikke fremgår af loven  

 eller bemærkningerne til loven, at der skal være tale om samme dokument.  

 Således fremgår det af bemærkningerne til § 7, stk. 2, at: Der vil  

 således  

 fortsat være mulighed for alene mod betaling af én afgift, at et  

 realkreditinstitut kan udfærdige en relaksationserklæring vedrørende flere  

 pantebreve, blot pantehæftelserne er mellem de samme parter. Efter klagerens opfattelse skal der derfor kun betales 1 x 1.400  

 kr. ved tinglysning af de to allonger.
Afgiftsmyndigheden har i anledning af klagen over for  

 Landsskatteretten bemærket, at  

    

  

 for at  

 forholdet er omfattet af tinglysningsafgiftslovens § 7, stk. 2, skal der være  

 tale om samme tinglysningsmæssige ekspedition, eller forholdet skal være  

 omfattet af tinglysningslovens § 11, stk. 2. Tinglysningslovens § 11, stk. 2,  

 omfatter alene realkreditpantebreve, hvor visse ændringer kan foretages på  

 løs  

 erklæring.
Bestemmelsen omfatter ikke tinglysning af ændringer i  

 ejerpantebreve.
I nærværende tilfælde foreligger der to separate  

 tinglysningsekspeditioner, idet de to dokumenter har fået hver deres  

 dato-dagbogs-nummer, henholdsvis nr. 1 og  

    

  

 2. Da der foreligger to tinglysningsekspeditioner, udløses der afgift  

 efter tinglysningsafgiftslovens § 7, stk. 2, med to gange 1.400 kr.
For så vidt angår det af klageren citerede uddrag af  

 bemærkningerne har afgiftsmyndigheden anført, at bemærkningerne i dette  

 tilfælde alene vedrører realkreditpantebreve, som netop er omfattet af  

 tinglysningslovens § 11, stk. 2. Bemærkningerne kan derfor ikke udstrækkes  

 til  

 også at omfatte ejerpantebreve, idet ejerpantebreve ikke er omfattet af  

 tinglysningslovens § 11, stk. 2. Der kan således ikke ske tinglysning af  

 ændringer i ejerpantebreve på løs erklæring.
Sådanne ændringer vil blive  

 betragtet som almindelige vilkårs-ændringer, hvilket er ensbetydende med, at  

 der skal betales tinglysningsafgift på 1.400 kr., jf.  

 tinglysningsafgiftslovens  

 § 5, stk. 5, 2. pkt., for hver allonge.
 Landsskatteretten skal  

 udtale:
 Tinglysningsafgiftslovens § 7, stk. 2, har følgende ordlyd:
 Udløser anmeldelsen tinglysning af forskellige rettigheder,  

 udgør afgiften 1.400 kr. for hver rettighedstype.
Flere rettigheder af samme  

 type vedrørende den samme ejendom i samme anmeldelse udløser kun én afgift,  

 selv om indføringerne vedrører flere forskellige rettigheder, såfremt de  

 forskellige rettigheder er mellem samme parter.  I bemærkningerne til lovforslaget, hvorved  

 tinglysningsafgiftsloven blev foreslået indført (lovforslag nr.
L 208 af 25.  

 marts 1999), (til § 7), er blandt andet anført:
 I stk. 2 foreslås det, at afgiften udgør 1.400 kr. for hver  

 rettighedstype, som anmeldelsen til tinglysning vedrører.
Der er 3  

 rettighedstyper, adkomster, byrder og pantehæftelser.
Bestemmelsen omhandler  

 den enkelte anmeldelse til tinglysning og ikke tilfælde, hvor der sker flere  

 anmeldelser, f.eks. fordi anmeldelserne vedrører flere faste ejendomme  

 beliggende i flere retskredse.
Indebærer anmeldelsen, at samme dokument (samme elektroniske  

 transaktion) udløser tinglysning af flere forskellige rettigheder, skal der  

 således betales afgift for indføring i hver af rettighedstyperne adkomster,  

 byrder eller panthæftelser, som den pågældende anmeldelse indebærer ( )  

  Landsskatteretten finder, at det forudsætningsvis af lovens  

 ordlyd sammenholdt med forarbejderne fremgår, at det er en betingelse for, at  

 der i et tilfælde som det omhandlede alene udløses tinglysningsafgift med én  

 gang den faste afgift, at der foreligger samme dokument (eller samme  

 elektroniske transaktion). Idet denne betingelse i nærværende tilfælde ikke  

 er  

 opfyldt, finder retten, at hver af de to allonger skal afgiftsberigtiges med  

 1.400  

 kr., jf. tinglysningsafgiftslovens § 5, stk. 5, 2. pkt., jf. § 7, stk. 2. Den  

 påklagede afgørelse stadfæstes derfor.
