På given foranledning skal man meddele, at originale selvangivelser eller  

 originalt bilagsmateriale ikke må udleveres til andre myndigheder til  

 opfyldelse af det krav, de i henhold til lovgivningen kan have på at modtage  

 oplysninger fra skattemyndighederne.
Hvis den anden myndighed, der retter  

 henvendelse, har brug for oplysninger, som kun findes i det nævnte  

 selvangivelsesmateriale, kan der træffes aftale med vedkommende  

 skattemyndighed om, hvorledes kravet om oplysninger mest praktisk kan  

 imødekommes, f.eks. i form af en kopi af selvangivelsen eller af andet  

 foreliggende materiale.
Selvangivelsesmaterialet kan imidlertid indeholde oplysninger, som der er  

 særlig grund til at beskytte, også selv om der påhviler den rekvirerende  

 myndighed tavshedspligt.
Det kan dreje sig om oplysninger om trediemands  

 (kreditorers, debitorers og medinteressenters) økonomiske forhold og  

 oplysninger om skatteydernes privatliv, f.eks. underholdsbidrag og bidrag til  

 trossamfund.
Skattemyndighederne må derfor sikre sig, at det materiale, der  

 udleveres, ikke indeholder oplysninger af denne art, eller at sådanne  

 oplysninger gøres ulæselige.
