Erstatningsansvarslovens § 26 a  godtgørelse til efterladte, nævnets j.nr. 09-520-14421 N.j.nr. 09-520-14421 Ansøgers ægtefælle og 2 skadevoldere sad og drak sammen på en bænk.
Skadevolderne hældte på et tidspunkt alkohol op i en kop, og den ene skadevolder hældte herefter alkoholen i munden på ansøgers ægtefælle.
Han blev bragt i en tilstand, hvor han var ude af stand til at modsætte sig, at skadevolderne fratog ham dankort og mobiltelefon.
Skadevoldere efterlod ansøgers mand på bænken, og ansøgers mand afgik efterfølgende ved døden af akut alkoholforgiftning.
Skadevoldere blev bl.a. dømt efter straffelovens § 250 (om at hensætte en anden i hjælpeløs tilstand eller forlader en under den pågældendes varetægt stående person i en sådan tilstand) Østre Landsret tilkendte ansøger en godtgørelse på 75.000 kr. efter § 26 a, idet retten bemærkede, at skadevolderne ved at fortsætte med at hælde alkohol i munden på ansøgers mand, efter at han var tydeligt beruset, og herefter have forladt ham i livløs tilstand, havde udvist en sådan hensynsløshed, at ansøger burde tilkendes godtgørelse.
Godtgørelsen var et retskrav, da skadevolderne havde bestridt både erstatningspligten og godtgørelsens størrelse.
Erstatningsnævnet tilkendte herefter ansøger 75.000 kr.
