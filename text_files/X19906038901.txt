Bestået syns- og høreprøve for søfarende kræves dels ved udstedelse af  

 sønæringsbeviser for navigatører, dels ved egnethed for udkigstjeneste for  

 menige.
Er der tvivl om, hvorvidt syns- og høreprøven kan anses for bestået,  

 kan spørgsmålet af den undersøgende læge eller af den undersøgte forelægges  

 for Søfartsstyrelsen, der træffer afgørelse i sagen, eventuelt efter at en  

 fornyet undersøgelse ved Sundhedsstyrelsens foranstaltning har fundet sted.
 I skrivelse af 18. april 1990 oplyser De, at ovennævnte NN over for Dem  

 har aflagt en syns- og høreprøve for sø- farende, hvorunder det  

 konstateredes, at vedkommende fejllæste praktisk talt alle Ishihares tavler.
 På baggrund af den af Dem foretagne undersøgelse må det anses som  

 utvivlsomt, at NN farvesans er så usikker, at han ikke vil kunne bestå syns-  

 og høreprøven for søfarende.
 Det tilføjes, at i henhold til § 7, stk. 1, i Søfartsstyrelsens  

 bekendtgørelse nr. 401 af 8. juni 1989 kan en undersøgelse kun forelægges for  

 Søfartstyrelsen, hvis der er tvivl om, hvorvidt syns- og høreprøven kan anses  

 for bestået.
