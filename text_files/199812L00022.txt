Fremsat den 7. oktober 1998 af  

 erhvervsministeren (Pia Gjellerup) Forslag til Lov om ændring af sømandsloven,  

 lov om skibes besætning og lov om beskyttelse af havmiljøet (Ændringer som følge af lov om sikkerhed til  

 søs, fravigelse af krav om indfødsret,  

 koordinationsudvalg for skibsrelaterede  

 miljøspørgsmål) § 1 I Sømandsloven, jf. lovbekendtgørelse nr. 766 af 19.  

 september 1995, som ændret ved § 1 i lov nr. 14 af 13. januar  

 1997, foretages følgende ændringer:
 1. § 51, stk. 2 og 3, § 52, stk. 2,  

 § 54, § 68 og § 69 ophæves.
 2. I § 71, stk. 1, 1. pkt., udgår:  

 "eller en skibsofficer i overtrædelse af § 68, stk. 1 og  

 2,".
 3. § 71, stk. 2, 3. pkt. ophæves.
§ 2 I lov nr. 15 af 13. januar 1997 om skibes besætning foretages  

 følgende ændringer:
 1. Overskriften til kapitel 7 affattes således:
"Sønæringsbeviser og dispensationer  

 fra lovens krav om indfødsret" 2. I § 19, stk. 2, 2. pkt., ændres  

 "kravet om indfødsret" til: "lovens krav om  

 indfødsret".
 3. § 20, stk. 4, 1. pkt., affattes  

 således:
"Sønæringsbeviser, der giver ret til  

 tjeneste som navigatør, maskinmester eller radiooperatør i  

 handels- og fiskeskibe, er gyldige i op til fem år fra  

 udstedelsesdatoen." § 3 I lov nr. 476 af 30. juni 1993 om beskyttelse af havmiljøet, som  

 ændret bl.a. ved lov nr. 435 af 10. juni 1997 og senest ved § 2 i  

 lov nr. 317 af 3. juni 1998, foretages følgende ændringer:
 1. §§ 10, 15, 16, 20 a, 37 og 46  

ophæves.
 2. I § 59, stk. 1, nr. 1,
udgår: "§ 10, stk. 1 og 3,",  

 "§ 16, stk. 1 og 3,", "§ 20 a, stk. 1 og  

 3," og "§ 37, stk. 1,".
 3. § 59, stk. 1, nr. 2, ophæves.
 Nr. 3 - 8 bliver herefter nr. 2 - 7.
 4. I § 61 udgår: "§ 10,  

 stk. 2,", "§ 16, stk. 2," og  

 "§ 46,".
 5. Efter § 47 indsættes:
"Kapitel 14 a § 47 a.
Miljø- og energiministeren nedsætter et  

 koordinationsudvalg, der skal 1)	følge den tekniske udvikling vedrørende forebyggelse  

 af forurening fra skibe, 2)	bistå Miljøstyrelsen med at samordne myndighedernes  

 arbejde inden for dette område, og 3)	medvirke ved udarbejdelsen af regler vedrørende  

 skibsrelaterede miljøspørgsmål.
 Stk. 2. Ved behandlingen af spørgsmål i henhold  

 til stk. 1, nr. 1 og 3, tiltrædes koordinationsudvalget af  

 repræsentanter for arbejdstager- og arbejdsgiverorganisationer.  

 Miljø- og energiministeren fastsætter, hvilke organisationer der  

 skal være repræsenteret i udvalget.
Stk. 3. Miljø- og energiministeren fastsætter en  

 forretningsorden for koordinationsudvalget." § 4 Stk. 1. Loven træder i kraft den 1. marts  

 1999.
 Stk. 2. Regler udstedt i medfør af §§ 10, 15, 16,  

 20 a, 37 og 46 i lov nr. 476 af 30. juni 1993 om havmiljøet, som  

 ændret bl.a. lov nr. 435 af 10. juni 1997 og senest ved § 2 i lov  

 nr. 317 af 3. juni 1998, og i medfør af § 52, stk. 2, og  

 § 54 i Sømandsloven, jf. lovbekendtgørelse nr. 766 af 19.  

 september 1995, som ændret ved § 1 i lov nr. 14 af 13. januar  

 1997, forbliver i kraft, indtil de ophæves eller afløses af  

 regler udstedt i medfør af lov om sikkerhed til søs.  

 Overtrædelse af reglerne straffes efter de hidtil gældende  

 regler.
§ 5 Loven gælder ikke for Færøerne og Grønland, men  

 § 3 kan ved kongelig anordning helt eller delvis sættes kraft for  

 disse landsdele med de afvigelser, der følger af de særlige  

 færøske eller grønlandske forhold.
Bemærkninger til lovforslaget Almindelige bemærkninger Formålet med lovforslaget Som et led i det fortsatte arbejde med forenkling af  

 Erhvervsministeriets regelgrundlag nedsatte erhvervsministeren i  

 foråret 1997 et panel, som fik til opgave at identificere,  

 drøfte og fremlægge ideer og forslag til regelforenkling  

 på Søfartsstyrelsens område.
Panelet var sammensat af  

 uafhængige deltagere udvalgt mellem personer fra bl.a. domstolene,  

 advokaterhvervet og forsikringserhvervet, som havde særligt kendskab  

 til søfartserhvervet, herunder søfartslovgivningen.
Panelet  

 pegede særligt på, at det i dag hæmmer  

 søfartslovgivningens tilgængelighed, at området er  

 reguleret af en lang række love, der hver især tjener som  

 indgangsnøgle for yderligere regelfastsættelse i form af  

 administrative forskrifter.
Panelet fremhævede endvidere, at  

 afgrænsningen mellem de enkelte lovkomplekser ikke er logisk, ligesom  

 der i mange tilfælde er overlapninger.
 På baggrund af panelets anbefalinger  

 fremsættes samtidig forslag til en ny lov om sikkerhed til søs  

 og forslag til ændring af søloven, der indebærer, at lov  

 om skibes sikkerhed m.v., lov om skibsfartens betryggelse samt  

 skibsregistreringsloven vil blive ophævet.
Nærværende lovforslag indeholder de  

 konsekvensændringer, som er nødvendige som følge af  

 forslaget til lov om sikkerhed til søs.
Lovforslaget indeholder  

 endvidere nogle mindre ændringer af lovteknisk karakter i  

 besætningsloven.
Lovforslaget indeholder endelig en bestemmelse om  

 indførelse af et formaliseret koordinationsforum for skibsrelaterede  

 miljøspørgsmål.
Det uafhængige panel har  

 foreslået et sådant.
Høring Et udkast til forslaget har været sendt i  

 høring hos Danmarks Rederiforening, Rederiforeningen for mindre skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Dansk Arbejdsgiverforening, Specialarbejderforbundet i  

 Danmark, Sømændenes Forbund, Restaurations- og  

 Bryggeriarbejderforbundet, Dansk Sø-Restaurationsforening, Dansk  

 Navigatørforening, Radiotelegrafistforeningen af 1917,  

 Metal-Søfart, Hotel-, Restaurant- & Turisterhvervets  

 Arbejdsgiverforening, Maskinmestrenes Forening, Fiskernes Forbund, Scandlines  

 A/S, Justitsministeriet, Trafikministeriet, Forsvarsministeriet,  

 Indenrigsministeriet, Statsministeriet, Miljø- og Energiministeriet,  

 Finansministeriet, Arbejdsministeriet, Ministeriet for Fødevarer,  

 Landbrug og Fiskeri, Skatteministeriet, Socialministeriet,  

 Udenrigsministeriet, Ligestillingsrådet, Finansrådet,  

 Søsportens Brancheforening, Dansk Sejlunion, Funktionærernes og  

 Tjenestemændenes Fællesråd, Forbundet af Offentlige  

 Ansatte, Statsansattes Kartel, Landsorganisationen i Danmark,  

 Amtsrådsforeningen i Danmark, Kommunernes Landsforening,  

 Arbejderbevægelsens Erhvervsråd, Skibsværftsforeningen,  

 Skibs- og Bådebyggeriernes Arbejdsgiverforening, Danmarks  

 Skibskreditfond, Sølovsudvalget, Foreningen af Danske Privathavne,  

 Sammenslutningen af Danske Havne, Københavns Havn, Københavns  

 Kommune, Århus Havn, Aalborg Havn, Statshavneadministrationen i  

 Esbjerg, Statshavneadministrationen i Frederikshavn, Danmarks  

 Fiskeriundersøgelser, Dansk Ornitologisk Forening, Danmarks  

 Naturfredningsforening, Greenpeace Danmark, Miljøklagenævnet,  

 Rigsombudsmanden i Grønland, Færøernes Landsstyre,  

 Rigsombudsmanden på Færøerne, Grønlands  

 Hjemmestyre, og Verdensnaturfonden.
Økonomiske og administrative konsekvenser for det  

 offentlige Lovforslaget skønnes ikke at få  

 administrative eller økonomiske konsekvenser af betydning for det  

 offentlige.
Økonomiske og administrative konsekvenser for  

 erhvervet Forslaget har ikke erhvervsøkonomiske eller  

 administrative konsekvenser for søfartserhvervet.
Miljømæssige konsekvenser Forslaget etablerer et formelt koordinationsforum for  

 skibsrelaterede miljøspørgsmål, hvilket muliggør  

 en forbedret indsats på området.
Forholdet til EU-retten Der henvises til bemærkningerne til lovforslagets  

 § 2, nr. 1- 2.
Bemærkninger til lovforslagets enkelte  

 bestemmelser Til § 1 Til nr. 1 § 51, stk. 2 og 3, ophæves, idet  

 tilsvarende forhold er tilstrækkelig reguleret i sølovens  

 § 136. De øvrige bestemmelser erstattes af regler i lov om  

 sikkerhed til søs.
Til nr. 2 og 3 Bestemmelserne indeholder ændringer, som er  

 nødvendige konsekvenser af den ophævelse af § 68 i  

 sømandsloven, der er indeholdt i nr. 1.
Til § 2 Til nr. 1 - 2 Ændringerne i besætningsloven er alene mindre  

 lovtekniske præciseringer af redaktionel karakter.
Besætningsloven indeholder krav om indfødsret  

 i § 6, stk. 4, 2.pkt., § 13, stk. 1, 2.pkt, samt i  

 § 19, stk. 2, 1.pkt.
Disse bestemmelser, der skal ses i lyset af at  

 skibsføreren bl.a. er tillagt beføjelser til at udøve  

 politimæssig myndighed om bord på skibet, er i overensstemmelse  

 med EU-retten.
De to førstnævnte bestemmelser stiller krav om  

 dansk indfødsret som betingelse for at føre danske handels- og  

 fiskeskibe, herunder skibe registreret i Dansk Internationalt Skibsregister.  

 Den sidstnævnte bestemmelse vedrører adgangen til at erhverve  

 dansk sønæringsbevis med førerrettigheder til handels- og  

 fiskeskibe.
Adgangen til - under særlige omstændigheder og  

 efter forudgående høring af de berørte organisationer -  

 at dispensere fra kravet om indfødsret er i praksis antaget at omfatte  

 ikke blot retten til at få dansk sønæringsbevis, men  

 tillige adgangen til at føre danske handels- og fiskeskibe.  

 Dispensationsbestemmelsen i lovens § 19, stk. 2, 2. pkt., fik  

 imidlertid i 1997 ved tilblivelsen af lov om skibes besætning en  

 formulering, der vil kunne give anledning til tvivl, om dispensationsadgangen  

 alene omfatter adgangen til at få dansk sønæringsbevis,  

 eller om dispensationsadgangen også omfatter adgangen til at  

 føre danske handels- og fiskeskibe.
Forslaget præciserer, at  

 dispensationsadgangen omfatter samtlige bestemmelser i loven, der indeholder  

 krav om indfødsret.
Til nr. 3 Lovens § 20, stk. 4, fastsætter, at  

 sønæringsbeviser til handels- og fiskeskibe er gyldige i fem  

 år fra udstedelsesdagen.
Det har imidlertid i praksis i enkelte  

 tilfælde vist sig hensigtsmæssigt at kunne udstede beviser med en  

 kortere gyldighedsperiode end fem år.
Den gældende lov  

 indebærer endvidere, at også skibskokkes  

 sønæringsbeviser kun er gyldige i fem år.
Der er ikke  

 behov for at tidsbegrænse gyldigheden af skibskokkes  

 sønæringsbeviser, idet de internationale regler ikke indeholder  

 et sådant krav til skibskokke.
Den ændrede formulering af  

 bestemmelsen indebærer, at skibskokkes beviser ikke omfattes af  

 5-årsreglen, samt at der i øvrigt er mulighed for at udstede  

 beviser med kortere gyldighed end fem år.
Til § 3 Til nr. 1-4 De nævnte paragraffer i lov om beskyttelse af  

 havmiljøet ophæves og ændres som en konsekvens af, at  

 områderne bliver reguleret i lov om sikkerhed til søs.
Til nr. 5 Der foreslås indført et koordinationsudvalg,  

 der skal følge den tekniske udvikling vedrørende forebyggelse  

 af forurening fra skibe, samordne myndighedernes arbejde inden for dette  

 område samt medvirke ved udarbejdelsen af regler vedrørende  

 skibsrelaterede miljøspørgsmål.
En række myndigheder er involveret i  

 fastsættelsen og håndhævelsen af miljøregler, der  

 har en stadig mere indgribende betydning for søfartserhvervet.
Dette  

 gælder ikke kun udtømninger i havet, men tillige  

 vedrørende støj, forurening af atmosfæren m.v.
Der har ikke hidtil eksisteret et formaliseret  

 koordinationsforum for myndighedernes indsats på  

 søfartsområdet.
For offshore sektoren er der i medfør af  

 havanlægsloven etableret et koordinationsudvalg, der er et velegnet  

 forum for koordination af regeludstedelse og tilsynsvirksomhed m.v.  

 Havanlægslovens bestemmelser har derfor dannet forbillede for  

 lovforslaget.
Til § 4 Bestemmelsen i stk. 2 indebærer, at regler, der  

 er udstedt i henhold til de regler, der overføres til lov om sikkerhed  

 til søs, fortsat er gældende, indtil de afløses af nye  

 regler, udstedt i henhold til nævnte lov.
Til § 5 Sømandsloven og besætningsloven gælder  

 ikke for Færøerne og Grønland.
Lov om beskyttelse af  

 havmiljøet gælder for Færøerne og Grønland,  

 hvorfor forslaget åbner mulighed for, at ændringerne heri vil  

 kunne sættes i kraft for disse landsdele.
