 I henhold til § 57, stk. 3, 2. pkt., og § 76 i kildeskatteloven, jfr.  

 lovbekendtgørelse nr. 448 af 30. september 1971, bestemmes følgende:
§ 1.  Indeholdelsespligtige skal føre regnskab over  

 udbetaling og godskrivning af A-indkomst samt indeholdelse af A-skat.
Dette  

 gælder også med hensyn til A-indkomst og A-skat i de i kildeskattelovens § 49  

 omhandlede tilfælde, hvor A-indkomst erhverves af modtageren derved, at han  

 beholder beløb, som han i medfør af tjenesten modtager fra trediemand  

 (drikkepenge og lign.).
 Stk. 2.  Regnskabet skal føres enten i et af  

 kildeskattedirektoratet udarbejdet særligt regnskabshæfte i overensstemmelse  

 med de deri givne anvisninger eller på særlige konti i den  

 indeholdelsespligtiges almindelige bogføring efter reglerne nedenfor i §§  

 3-7.
 § 2.  Benyttes regnskabshæftet, skal dette med  

 tilhørende bilag opbevares i 5 år regnet fra udgangen af det regnskabsår, i  

 hvilket den sidste postering i hæftet er foretaget.
 Stk. 2.  Anvendelse af regnskabshæftet medfører ingen  

 indskrænkning i bogførings- eller regnskabspligt i medfør af anden  

 lovgivning.
§ 3.  Indeholdelsespligtige, der også i øvrigt fører  

 regnskab, kan vælge at føre regnskabet med A-indkomst og A-skat på særlige  

 konti i deres almindelige bogføring.
Regnskabsførelsen foretages i så fald  

 således: Enhver udbetaling eller godskrivning af løn eller andet vederlag for  

 personligt arbejde i tjenesteforhold, jfr. kildeskattelovens § 43, stk. 1,  

 posteres på en særlig "Lønafregningskonto". Enhver udbetaling eller  

 godskrivning af anden A-indkomst end løn m.v., jfr. lovens § 43, stk. 2,  

 posteres på en særlig "Afregningskonto for anden A-indkomst". Er  

 der oprettet "Lønafregningskonto", kan den indeholdelsespligtige  

 dog vælge at postere også al anden A-indkomst end løn m.v. på denne konto.
Stk. 2.  Udbetalt eller godskrevet A-indkomst skal  

 posteres på de nævnte konti, uanset om der i det enkelte tilfælde skal  

 indeholdes A-skat i de pågældende ydelser.
På afregningskontiene må kun  

 foretages posteringer vedrørende A-indkomst.
Kreditering af en  

 afregningskonto må kun foretages som rettelsespostering til tidligere  

 posteringer på kontoen.
Stk. 3.  I bogføringen oprettes tillige en særlig  

 kreditorkonto: "Konto for A-skat". På denne konto posteres  

 indeholdt A-skat samt indbetalinger til kildeskattedirektoratet af indeholdt  

 A-skat.
Der må ikke foretages andre posteringer på kontoen.
 § 4.  Indeholdelsespligtige, der ønsker at føre  

 regnskabet med de i kildeskattelovens § 49 omhandlede A-indkomster  

 (drikkepenge m.v.) og A-skatter i deres almindelige bogføring, skal være  

 berettiget hertil, såfremt der foreligger bilagsmateriale, der viser den i  

 lovbestemmelsen foreskrevne opgørelse af A-indkomsterne samt den foretagne  

 beregning af A-skat.
Stk. 2.  A-indkomsten posteres på  

 "Lønafregningskonto", og der foretages modpostering på en dertil  

 oprettet konto for den pågældende kategori af A-indkomster.
Den A-skat, der  

 modtages fra den skattepligtige, samt indbetalingen af A-skat til  

 kildeskattedirektoratet posteres på "Konto for A-skat".
§ 5.  Indeholdelsespligtige, der fører regnskabet med  

 A-indkomst og A-skat i deres almindelige bogføring, jfr. §§ 3 og 4, skal i  

 tilknytning til denne for hver enkelt indkomstmodtager føre en konto, et  

 kontokort eller lignende, hvorpå enhver udbetaling eller godskrivning af  

 A-indkomst og enhver indeholdelse af A-skat for den pågældende posteres.  

 Udbetalt eller godskrevet A-indkomst skal posteres på kontoen m.v., uanset om  

 der i det enkelte tilfælde skal indeholdes A-skat.
Rettelser på kontoen m.v.  

 må kun foretages ved overstregning eller som modpostering.
Stk. 2.  A-indkomsten og A-skatten skal posteres på de  

 nævnte konti m.v., således at der umiddelbart kan foretages en sammentælling  

 af henholdsvis A-indkomst og A-skat.
Sammentælling foretages ved udløbet af  

 hvert kalenderår, og sumbeløbene anføres på kontoen m.v.
 § 6.  Har den indeholdelsespligtige valgt at føre  

 regnskabet med A-indkomst og A-skat i sin almindelige bogføring efter de  

 foranstående forskrifter, skal skattemyndighederne kunne kræve, at  

 bogføringen, herunder de i § 5 nævnte posteringer, efter en nærmere angiven  

 frist på mindst 14 dage foreligger ajourført og afstemt ved udgangen af den  

 sidste kalendermåned inden kravets fremsættelse.
 § 7.  En indeholdelsespligtig, der fører regnskabet  

 med A-indkomst og A-skat i sin almindelige bogføring, er pligtig at opbevare  

 regnskabsbøger, løsblade, kort el.lign. samt de til bogføringen hørende bilag  

 i 5 år efter udløbet af det pågældende regnskabsår.
§ 8.  Overtrædelse af bestemmelserne i § 1, § 2, stk.  

 1, § 3, § 4, stk. 2, § 5 og § 7 straffes med bøde, såfremt overtrædelsen er  

 begået forsætligt eller ved grov uagtsomhed.
På samme måde straffes den, der  

 ikke rettidigt efterkommer et af skattemyndighederne fremsat krav i henhold  

 til § 6.
 § 9.  Bekendtgørelsen træder i kraft den 1. januar  

 1972 og afløser finansministeriets bekendtgørelse nr. 153 af 10. april 1969  

 om regnskabsførelse vedrørende A-indkomst og A-skat efter kildeskatteloven.
 Finansministeriet, den 20. december  

 1971.
 Henry Gruenbaum.
