Skrivelse om indberetning til Direktoratet for  

 Kriminalforsorgen om dødsfald, herunder selvmord, og selvmordsforsøg Ifølge §§ 5 og 7, stk. 1, i Justitsministeriet, Direktoratet for  

 Kriminalforsorgens cirkulæreskrivelse af 25. september 1985 om indberetning  

 til  

 Direktoratet for Kriminalforsorgen om undvigelser, selvmord mv. samt  

 alvorlige  

 episoder skal der ske skriftlig indberetning til direktoratet om alle  

 dødsfald,  

 herunder selvmord, og alle selvmordsforsøg.
Indberetning i henhold til cirkulæreskrivelsens §7, stk. 1, skal  

 fremover ske på vedlagte indberetningsskemaer, idet der er udfærdiget ét  

 skema  

 til indberetning af dødsfald, ét skema til indberetning af selvmord og ét  

 skema  

 til indberetning af selvmordsforsøg.
Skemaerne skal udfyldes af  

 tjenestestedets  

 ledelse på baggrund af rapporter, samtaler med det involverede personale mv.  

 og  

 ved selvmordsforsøg så vidt muligt en samtale med den indsatte.
Skemaet  

 indsendes hurtigst muligt.
Formålet med skemaerne er at forbedre registreringen af  

 episoderne, og det er hensigten at de indhentede oplysninger skal gennemgås  

 systematisk med henblik på at opnå yderligere viden til mulig forebyggelse af  

 nye episoder.
Skemaerne bedes derfor udfyldt så udførligt og præcist som  

 muligt.
 Det bemærkes, at selvmord fortsat skal indberettes telefonisk,  

 mens andre dødsfald og selvmordsforsøg skal indberettes telefonisk, hvis  

 episoden forventes at give anledning til omtale i massemedierne, jf. §§ 3-4 i  

 ovennævnte cirkulære.
 Retningslinierne i denne skrivelse træder i kraft den 1. juli  

 2000.
