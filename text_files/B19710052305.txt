 I medfør af §§ 3, 6, stk. 2, og 7, stk. 3, i lov nr. 287 af 9 juni 1971 om  

 offentlige indsamlinger fastsættes følgende regler for indsamlinger omfattes  

 af loven.
§ 1.  En indsamling skal forestås af en institution,  

 en forening eller en komite bestående af mindst 3 personer.
Der skal angives  

 mindst en her i landet boende myndig person, som skal være medansvarlig for  

 de forpligtelser, der påhviler arrangørerne.
 § 2.  Anmeldelse efter lovens § 1 skal indgives til  

 politiet på det sted, hvor institutionen eller foreningen har sit hjemsted.  

 Forestås indsamlingen ikke af en institution eller forening, skal anmeldelse  

 ske til politiet på det sted, hvor en af komiteens medlemmer eller den  

 medansvarlige bor.
Stk. 2.  Anmeldelsen skal indeholde oplysning om, § 3.  Ved indsamlinger, der foretages ved opstilling  

 af bøsser, kan politiet fastsætte forskrifter om indretning, anbringelse og  

 tømning af bøsserne.
§ 4.  Indsamlede midler skal indsættes på en bank-,  

 sparekasse- eller girokonto, der er oprettet til dette særlige formål.  

 Midlerne kan dog også anbringes i obligationer, hvori umyndiges midler kan  

 anbringes.
Der må kun kunne rådes over midlerne ved underskrift af mindst 2  

 personer i forening.
Stk. 2.  Midlerne må ikke uden justitsministeriets  

 tilladelse anvendes til andet formål end angivet i anmeldelsen.
Dog kan der  

 anvendes et rimeligt beløb til dækning af omkostninger i forbindelse med  

 indsamlingen.
§ 5.  Der skal føres behørigt regnskab over samtlige  

 indtægter og udgifter.
Regnskabet skal revideres af en statsautoriseret eller  

 registreret revisor.
I regnskabet skal såvel udgifterne ved administrationen  

 som anvendelsen af overskuddet være specificeret.
Revisor skal påse, at der  

 foreligger fornøden dokumentation.
 Stk. 2.  Såfremt der ikke ved regnskabets afslutning  

 foreligger dokumentation for overskuddets anvendelse, skal revisor senere  

 afgive en erklæring herom.
§ 6.  Regnskabet skal inden 6 måneder efter  

 indsamlingens afslutning offentliggøres i et eller flere af de mest udbredte  

 dagblade i det område, hvor indsamlingen har fundet sted.
Såfremt det  

 indsamlede beløb ikke overstiger 10.000 kr. er det tilstrækkeligt, at der  

 offentliggøres en meddelelse om, at regnskabet er offentligt tilgængeligt i  

 mindst 14 dage på et nærmere angivet sted.
 Stk. 2.  Ved indsamlinger, der varer mere end 1 år, skal  

 endvidere på samme måde offentliggøres et årsregnskab inden 6 måneder efter  

 hvert kalenderårs udløb.
 Stk. 3.  Ved indsamlinger, der iværksættes gennem et  

 dagblad eller et regelmæssigt udkommende fagblad eller tidsskrift, er  

 offentliggørelse i dette blad eller tidsskrift dog tilstrækkelig.
 Stk. 4.  Fristen for regnskabets offentliggørelse kan  

 forlænges af politiet.
 Stk. 5.  Såfremt der ikke ved offentliggørelsen  

 foreligger dokumentation for overskuddets anvendelse, skal erklæring herom i  

 henhold til § 5, stk. 2, senere offentliggøres efter reglerne i stk. 1 eller  

 stk. 3.
 § 7.  Der skal tilsendes politiet et eksemplar af  

 regnskabet med eventuel erklæring i henhold til § 5, stk. 2, samt meddelelse  

 om, hvor og hvornår offentliggørelse finder sted.
 § 8.  Gade- eller husindsamling kan en gang om året  

 foretages af de foreninger m.v., der er nævnt i bilaget til bekendtgørelsen  

 til det formål og i den form og udstrækning, hvortil tilladelse senest har  

 været meddelt.
 Stk. 2.  For disse indsamlinger gælder foruden reglerne  

 i §§ 1-7 følgende regler:
 Stk.3.  Ved indsamlinger med raslebøsser kan politiet  

 fastsætte forskrifter om bøssernes indretning.
§ 9.  Overtrædelse af bestemmelserne i §§ 1,2,4-7, og  

 8, stk.2, straffes med bøde.
På samme måde straffes den, der overtræder en  

 forskrift, der er fastsat af politiet i henhold til § 3 eller § 8, stk. 3.
 § 10.  Bekendtgørelsen træder i kraft den 1. januar  

 1972.
 Justitsministeriet, den 15. december  

 1971.
K.
Axel Nielsen.
 / Kornerup.
 Bilag til justitsministeriets bekendtgørelse nr. 523 af 15. december 1971  

 om offentlige indsamlinger.
