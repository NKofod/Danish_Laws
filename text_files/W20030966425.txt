Landsskatteretskendelse af 28. maj 2003 vedr.  

 Ejendomsværdiskat - enfamilieshus A klager for indkomståret 2000 over, at skatteankenævnet har  

 ansat ejendomsværdiskat til 8.600 kr.
 Det fremgår af sagens oplysninger, at klageren i lige sameje med  

 sin ægtefælle erhvervede en ejendom den 20. marts 1989. På ejendommen er  

 opført  

 et fritliggende enfamilieshus med et beboet areal på 192 m  

  

 2  

  

 og et  

 kælderareal på 30 m  

  

 2  

  

 samt en carport og et udhus på henholdsvis 15 m  

  

 2  

  

 og 6 m  

  

 2  

  

 . Pr. 1. januar 2000 var ejendomsværdien ansat til 2.300.000  

 kr., hvoraf grundværdien udgjorde 842.700 kr.
Enfamilieshuset var den 23. juni 1997 udsat for en vandskade i  

 krybekælderen.
Den 22. februar 2000 har en taksator fra forsikringsselskabet  

 besigtiget enfamilieshuset og konstateret en følgeskade efter vandskaden i  

 1997. Klagerens ægtefælle har over for de stedlige skattemyndigheder oplyst,  

 at  

 alle møbler med indhold, tæpper, malerier m.v. straks efter besigtigelsen den  

 22. februar 2000 blev flyttet fra spisestuen på 32 m  

  

 2  

  

 til resten af  

 huset, således at et tømrerfirma den 2. marts 2000 kunne fjerne det meste af  

 gulvet i spisestuen, inden betonklaplaget blev hugget op af funderingen til  

 inspektion den 7. marts 2000.
 Det var ægtefællens opfattelse, at enfamilieshuset var  

 ubeboeligt på grund af vanskeligheder med at komme omkring i huset, og  

 forsikringsselskabet erkendte herefter, at hele huset var ubeboeligt på grund  

 af skimmelsvampe, og fordi der skulle hamres betonpæle ned for at forhindre,  

 at  

 spisestuen og dagligstuen sank yderligere.
I perioden fra medio marts til ultimo juni 2000 udførte B  

 undersøgelser af enfamilieshuset, og udarbejdede i forbindelse hermed 3  

 rapporter om omfanget af skaderne på huset og kravene til udbedring af disse.  

 Af skadesrapport af 10. april 2000 fremgår, at enfamilieshuset var stærkt  

 angrebet af skimmelsvamp og hussvamp som følge af en vandskade.
Det fremgår  

 endvidere, at det var sundhedsfarligt at opholde sig i huset, og at alle  

 bekæmpelser skulle foregå med brug af åndedrætsværn.
Som følge heraf flyttede  

 klageren og hendes ægtefælle i perioden fra 1. april 2000 til 31. december  

 2000  

 ind i 2 boligcontainere, der blev opstillet i sydenden af haven ud mod vejen.  

 C  

 sørgede efterfølgende for, at containerne blev forsynet med strøm, vand og  

 afløb.
 Skatteankenævnet har for indkomståret 2000 ansat klagerens andel  

 af ejendomsværdiskatten for ejendommen til 8.600 kr.
Nævnet har som begrundelse for afgørelsen anført, at det af  

 bemærkningerne til lovforslaget om omlægning af lejeværdi af egen bolig til  

 en  

 skat på fast ejendom fremgår, at den omstændighed, at en ejendom er  

 ubeboelig,  

 ikke kan føre til en nedsættelse af ejendomsværdiskatten.
Endvidere er der  

 den  

 8. februar 2002 fremsat lovforslag om ændring af lov om ejendomsværdiskat,  

 hvorefter der ikke skal betales ejendomsværdiskat af ubeboelige ejendomme.  

 Den  

 foreslåede lov skal have virkning fra og med indkomståret 2002. Da der  

 således  

 ikke er hjemmel til for indkomståret 2000 at nedsætte ejendomsværdiskatten  

 som  

 følge af, at ejendommen i en periode har været ubeboelig, har nævnet ikke  

 fundet grundlag for at nedsætte ejendomsværdiskatten, som herefter er opgjort  

 således:
 Ejendomsværdi 2.300.000 kr.
 10 promille af 2.300.000 kr.
 23.000 kr.
 Erhvervet før 2. juli 1998; Nedslag 2 promille af 2.300.000  

 kr.
 ¸  

  

 4.600  

 kr.
Nedslag 4 promille af 2.300.000 kr., maks. 1.200 kr. pr.  

 lejlighed ¸  

  

 1.200  

 kr.
I alt 17.200 kr.
Heraf klagerens andel, 50 %, 8.600 kr.
 Klagerens repræsentant har over for Landsskatteretten nedlagt  

 påstand om, at ejendomsværdiskatten for ejendommen for indkomståret 2000  

 nedsættes til 25 % af 8.600 kr., eller til 2.150 kr.
Til støtte for påstanden har repræsentanten bl.a. gjort  

 gældende, at lejeværdien i henhold til den tidligere gældende regel i  

 ligningslovens § 15 G, stk. 1, skulle nedsættes forholdsmæssigt, hvis  

 ejendommen ikke havde været i den skattepligtiges besiddelse og til rådighed  

 i  

 hele det pågældende indkomstår.
Efter de tidligere gældende regler om  

 lejeværdi  

 skulle der efter lejeværdipraksis ikke betales lejeværdi af en ejendom, som  

 var  

 ubeboelig.
Bestemmelsen i ligningslovens § 15 G, stk. 1, blev gengivet ordret  

 i  

 ejendomsværdiskattelovens § 11, som blev indsat ved lov nr. 425 af 26. juni  

 1998, og som havde virkning fra 1. januar 2000. Da ejendomsværdiskattelovens  

 §  

 11 anvender samme sproglige formulering som den tidligere gældende regel i  

 ligningslovens § 15 G, dvs. besiddelse og rådighed,  

 er der ikke foretaget  

 en ændring af loven i forhold til de tidligere gældende regler i  

 ligningsloven,  

 som kan medføre, at der efter ejendomsværdiskatteloven kan opkræves  

 ejendomsværdiskat af et hus, der er ubeboeligt, og der er derfor ikke efter  

 bestemmelsens ordlyd hjemmel til at opkræve ejendomsværdiskat.
Det fremgår endvidere af de specielle bemærkninger til § 11 i  

 lov nr. 425 af 26. juni 1998, at der ikke er tilsigtet nogen ændringer i  

 retstilstanden ved vedtagelsen af ejendomsværdiskatteloven.
Motivudtalelsen  

 til  

 § 1 i lov nr. 425 af 26. juni 1998 kan ikke tillægges betydning, da denne er  

 i  

 modstrid med såvel lovens ordlyd som de specielle bemærkninger til § 11.  

 Selve  

 lovteksten viser tværtimod, at det har været lovgivers hensigt, at ejendommen  

 også efter vedtagelsen af ejendomsværdiskatteloven skal være i  

 besiddelse og  

 til rådighed for, at der kan pålægges ejendomsværdiskat.
At lægge vægt  

 på  

 motivudtalelsen til § 1 vil således være i strid med grundsætningen om, at  

 der  

 ikke kan lovgives i bemærkningerne.
Der er herved henvist til Skatteministeriets Departements brev  

 af 2. februar 2000 til en advokat, hvor Departementet giver udtryk for, at  

 det  

 skulle kunne være muligt at få nedsat ejendomsværdiskatten, hvis statslige  

 eller kommunale indskrænkninger i ejendomsretten har en sådan karakter, at  

 boligen ikke kan anses at stå til ejerens rådighed, således at der ikke skal  

 betales ejendomsværdiskat, og at det beror på en konkret fortolkning af  

 indskrænkningerne, om dette er tilfældet.
Der er endvidere henvist til  

 Skatteministerens svar til Folketingets Skatteudvalg på spørgsmål 97101  

 af 22.  

 februar 2000 (Alm. del  bilag 383). Det fremgår heraf, at  

 ejendomsværdiskatten  

 forudsætter, at man har rådighed over ejendommen, og at ejendomsværdiskatten  

 nedsættes, hvis man i det relevante indkomstår ikke har haft rådighed over  

 ejendommen.
Endelig underbygger også de senere lovændringer klagerens  

 synspunkt, idet ændringen af ejendomsværdiskatteloven ved lov nr. 290 af 15.  

 maj 2002 alene er en præcisering af gældende ret.
Da ejendommen kun var  

 beboelig i de 3 første måneder af 2000, skal ejendomsværdiskatten herefter  

 nedsættes til 3/12, eller 25 %, af den beregnede ejendomsværdiskat på 8.600  

 kr., dvs. til 2.150 kr.
Told- og Skattestyrelsen har indstillet, at skatteankenævnets  

 afgørelse stadfæstes.
Ejendomsværdiskatteloven blev indført ved lov nr. 425  

 af  

 26. juni 1998 og har virkning fra 1. januar 2000. Af bemærkningerne til  

 lovens  

 § 1 fremgår følgende: Ejendomsværdiskatten skal som udgangspunkt  

 betales,  

 uanset om ejeren har gjort brug af sin boligret eller ej.
Dette svarer til,  

 hvad der gælder for lejeværdien.
Efter lejeværdipraksis  som er nærmere  

 omtalt  

 i LV 1997 A.D.3.1.1.  betales der dog i helt særlige tilfælde ikke  

 lejeværdi.  

 Dette kan f.eks. være tilfældet, hvis ejeren midlertidigt har været afskåret  

 fra at benytte boligen, fordi den har været ubeboelig, eller hvis ejeren  

 endeligt har opgivet sin boligret og ved sine dispositioner tilkendegivet  

 dette.
Denne praksis vil som en konsekvens af omlægningen blive  

 ophævet. Det  

 fremgår således klart af bemærkningerne, at lejeværdipraksis efter de  

 tidligere  

 gældende regler i ligningsloven blev ophævet ved indførelsen af  

 ejendomsværdiskatteloven.
Ejendomsværdiskattelovens § 11 blev ændret ved lov  

 nr. 290 af 15. maj 2000, således at der med virkning fra og med indkomståret  

 2002 ikke længere skal betales ejendomsværdiskat i tilfælde, hvor ejendommen  

 er  

 ubeboelig.
Det fremgår klart af bemærkningerne til loven, at formålet med  

 lovændringen er at sikre, at der ikke skal betales ejendomsværdiskat af  

 ubeboelige ejendomme, hvilket var retstilstanden med indførelsen af  

 ejendomsværdiskatteloven.
Det fremgår videre, at det ikke forekommer  

 rimeligt,  

 at der skal betales ejendomsværdiskat i tilfælde, hvor ejendommen er  

 ubeboelig.  

 Der var således ved lovændringen tale om ændring af loven og praksis efter  

 ejendomsværdiskatteloven.
Departementets brev af 2. februar 2000 til advokat  

 vedrører i øvrigt et tilfælde, hvor en offentlig myndighed havde indskrænket  

 ejerens rådighed over ejendommen.
Det fremgår endvidere af Skatteministerens  

 svar til Folketingets Skatteudvalg på spørgsmål 97101 af 22. februar  

 2000  

 (Alm. del  bilag 383), at den hidtidige praksis for beregning af  

 lejeværdi  

 blev ophævet med ejendomsværdiskatteloven, herunder tilfælde hvor ejendommen  

 var ubeboelig.
 Landsskatterettens  

 bemærkninger:
 Retten lægger ved sagens afgørelse til grund, at ejendommen var  

 ubeboelig i perioden fra 1. april til 31. december 2000.
 I henhold til ejendomsværdiskattelovens § 11, stk. 1, opgøres  

 ejendomsværdiskatten for en ejendom på helårsbasis efter §§ 5-10. Har  

 ejendommen ikke været i den skattepligtiges besiddelse og rådighed i hele det  

 pågældende indkomstår, nedsættes den beregnede ejendomsværdiskat  

 forholdsmæssigt,  

 jf. ligningslovens § 15 O og § 15 P.
 Ejendomsværdiskattelovens § 11, stk. 1, blev indført ved lov nr.  

 425 af 26. juni 1998. Af bemærkningerne til lovforslaget, L 94, fremgår  

 følgende for så vidt angår indførelsen af ejendomsværdiskattelovens §§ 1 og  

 11:
Bemærkninger til de enkelte bestemmelser Til § 1 Ejendomsværdiskatten skal som udgangspunkt betales, uanset om  

 ejeren har gjort brug af sin boligret eller ej.
Dette svarer til, hvad der  

 gælder for lejeværdien.
Efter lejeværdipraksis  som er nærmere omtalt i  

 LV  

 1997.A.D.3.1.1.  betales der dog i helt særlige tilfælde ikke  

 lejeværdi.
Dette  

 kan f.eks. være tilfældet, hvis ejeren midlertidigt har været afskåret fra at  

 benytte boligen, fordi den har været ubeboelig, eller hvis ejeren endeligt  

 har  

 opgivet sin boligret og ved sine dispositioner tilkendegivet dette.
Denne  

 praksis vil som en konsekvens af omlægningen blive ophævet.
Til § 11 Af § 11, stk. 1, fremgår, at ejendomsværdiskatten efter §§ 5-10  

 opgøres på helårsbasis for hele ejendommen.
Har ejendommen ikke været i den  

 skattepligtiges besiddelse eller rådighed i hele det pågældende indkomstår,  

 nedsættes den beregnede ejendomsværdiskat forholdsmæssigt.
Ved anvendelsen af  

 §  

 11, stk. 1, anses indkomståret for at udgøre 360 dage med 30 dage i hver  

 kalendermåned.
Dette svarer til den eksisterende retstilstand.
. To retsmedlemmer, herunder retsformanden, finder, at  

 bemærkningerne til indførelsen af ejendomsværdiskattelovens § 11, stk. 1,  

 skal  

 forstås i sammenhæng med bemærkningerne til indførelsen af  

 ejendomsværdiskattelovens § 1. Ejendomsværdiskattelovens § 11, stk. 1, skal  

 derfor fortolkes således, at den beregnede ejendomsværdiskat nedsættes  

 forholdsmæssigt, såfremt ejendommen ikke har været i den skattepligtiges  

 besiddelse eller rådighed i hele det pågældende indkomstår, idet ejendommen  

 anses for at have været til ejerens rådighed også i de perioder, hvor den har  

 været ubeboelig.
 Det bemærkes herved, at ejendomsværdiskattelovens § 11 blev  

 ændret ved lov nr. 290 af 15. maj 2002, således at der med virkning fra og  

 med  

 indkomståret 2002 ikke længere skal betales ejendomsværdiskat i tilfælde,  

 hvor  

 ejendommen har været ubeboelig.
 Det er således uden betydning for opgørelsen af klagerens  

 ejendomsværdiskat for indkomståret 2000, at ejendommen i perioden fra 1.  

 april  

 til 31. december 2000 var ubeboelig.
 Disse retsmedlemmer stemmer derfor for at stadfæste afgørelsen  

 for indkomståret 2000.
Et retsmedlem bemærker, at ordlyden af  

 ejendomsavancebeskatningslovens § 11, stk. 1, svarer til ordlyden af den  

 tidligere gældende regel om lejeværdi i ligningslovens § 15 G, stk. 1. Der  

 lægges i begge bestemmelser vægt på, om ejendommen har været i den  

 skattepligtiges besiddelse og til rådighed.
Efter lejeværdipraksis blev  

 udtrykket rådighed fortolket således, at der ikke skulle beregnes  

 lejeværdi,  

 hvis skatteyderen midlertidigt havde været afskåret fra at benytte boligen,  

 fordi den havde været ubeboelig.
 Efter en ordlydsfortolkning af ejendomsværdiskattelovens § 11,  

 stk. 1, finder dette retsmedlem herefter, at udtrykket rådighed  

 fortsat skal  

 forstås således, at der ikke skal beregnes ejendomsværdiskat, hvis en  

 skatteyder midlertidigt har været afskåret fra at benytte boligen, fordi den  

 har været ubeboelig på grund af udefrakommende omstændigheder.
 Dette retsmedlem stemmer derfor for at give klageren medhold i  

 den nedlagte påstand.
 Der træffes afgørelse i overensstemmelse med stemmeflertallet.  

 Afgørelsen stadfæstes derfor.
