Bekendtgørelse om  

 tilskud til midlertidig oplægning af fiskerfartøjer i Østersøen I medfør af § 3, nr. 2, § 7, § 11, § 14 og § 18, stk. 3, i  

 lov om strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001, fastsættes efter bemyndigelse:
Ordningens indhold § 1.  

  

 Der  

 kan med virkning for perioden fra den 15. april til den 31. maj 2003, begge  

 dage inkl., ydes tilskud til oplægning til ejere af trawl- eller  

 snurrevodsfartøjer som i 2003 har fået tildelt årsmængder af torsk i  

 Østersøen  

 eller som er tilmeldt rationsfiskeriet i Østersøen pr. 15. marts 2003.  

 Direktoratet for FødevareErhverv træffer afgørelse om ydelse af tilskud inden  

 for en tilsagnsramme på højst 20 mill. kr.
 Stk. 2.  

  

 For trawl- eller  

 snurrevodsfartøjer med tildelt årsmængde ydes tilskuddet til oplægning af  

 fartøjet i hele perioden 15. april til 31. maj 2003. For trawl- eller  

 snurrevodsfartøjer, som er tilmeldt rationsfiskeriet, ydes tilskuddet til  

 oplægning af fartøjet i hele perioden 15. april til 6. maj 2003.
 Stk. 3.  

  

 Erhvervsfiskere,  

 der chartrer et fiskerfartøj, sidestilles med ejere.
 § 2.  

  

 Ansøgning om tilskud indsendes til Fiskeridirektoratet, Stormgade 2, 1470  

 København K, og skal være direktoratet i hænde senest den 13. maj 2003.
 § 3.  

  

 Ansøger skal opfylde betingelserne for at drive erhvervsmæssigt fiskeri i  

 saltvand, jf. § 11 i lov nr. 281 af 12. maj 1999 om fiskeri.
 Stk. 2.  

  

 Ansøger må ikke  

 drive selvstændigt, aktivt, erhvervsfiskeri i oplægningsperioden, og må ikke  

 deltage som besætningsmedlem i fiskeri med et fartøj der har tilladelse til  

 erhvervsmæssigt fiskeri i Danmark.
 § 4.  

  

 Fartøjet skal være optaget i Skibsregistrets Særregister over fiskerfartøjer,  

 eller i Fartøjsfortegnelsen, og være registreret i Fiskeridirektoratets  

 register over fartøjer med tilladelse til at drive erhvervsmæssigt fiskeri i  

 Danmark.
 Stk. 2.  

  

 Fartøjet skal  

 være driftsklart på tidspunktet for ansøgningens indgivelse.
 Stk. 3.  

  

 Der må ikke i  

 oplægningsperioden drives fiskeri med fartøjet, og der må ikke, uden  

 forudgående tilladelse fra Fiskerikontrollen, foretages nogen form for  

 sejlads  

 med fartøjet.
 Stk. 4.  

  

 Ansøgere vil  

 efter konkret vurdering kunne få dispensation fra stopdatoen den 15. april.  

 Oplægningsperioden kan dog ikke begynde senere end den 17. april 2003.
 Stk. 5.  

  

 Fartøjet må ikke  

 oplægges på land i forbindelse med værft eller værksted, ligesom der alene må  

 foretages normale løbende vedligeholdelsesarbejder om bord.
 Stk. 6.  

  

 Der kan ikke  

 ydes tilskud til oplægning af et fartøj hvis der er afgivet tilsagn om  

 tilskud  

 til ophugning af fartøjet iflg. bekendtgørelse nr. 940 af 25. november 2002  

 om  

 prioritering af tilskud til ophugning af fiskerfartøjer og bekendtgørelse nr.  

 1013 af 16. november 2000 om tilskud til ophugning mv. af fiskerfartøjer.
Beregning og udbetaling af tilskud § 5.  

  

 Tilskud til oplægning udgør:
1)  

 	  

    

 For fartøjer med  

 årsmængde af torsk i Østersøen beregnes tilskuddet på grundlag af værdien af  

 den årsmængde, som fartøjet afgiver som følge af oplægningen, fratrukket en  

 andel svarende til driftsomkostninger og løn til mandskab.
Den afgivne mængde  

 kan som udgangspunkt højst svare til den landede mængde ved samme fiskeri i  

 samme periode i 2002.
 2)  

 	  

    

 For fartøjer, der er  

 tilmeldt rationsfiskeriet, beregnes tilskuddet på grundlag af værdien af det  

 mistede rationsfiskeri i oplægningsperioden fratrukket en andel svarende til  

 driftsomkostninger og løn til mandskab.
 Stk. 2.  

  

 Ansøgere, der  

 modtager oplægningstilskud for mistet torskefiskeri, vil kunne modtage  

 supplerende støtte for tab vedrørende fangst af fladfisk i  

 oplægningsperioden.
 Stk. 3.  

  

 Hvis de samlede  

 tilskudsbeløb, som fastsat efter stk. 1 og 2, overstiger tilsagnsrammen,  

 reduceres hvert enkelt tilskud forholdsmæssigt.
 § 6.  

  

 Ansøgere, der har modtaget tilsagn om tilskud, skal indsende anmodning om  

 udbetaling af tilskuddet efter at oplægningen er gennemført og senest den 15.  

 juni 2003. Direktoratet for FødevareErhverv fremsender i forbindelse med  

 tilsagnsgivningen nærmere regler om de oplysninger og den dokumentation som  

 skal indsendes.
 Stk. 2.  

  

 Det er en  

 betingelse for udbetaling af tilskud at tilskudsmodtager anviser en konto i  

 et  

 pengeinstitut hvortil tilskuddet kan overføres.
Oplysning og kontrol § 7.  

  

 Oplysninger, underretninger, erklæringer m.v. efter lovens § 15 skal, efter  

 anmodning, gives til Direktoratet for FødevareErhverv.
§ 8.  

  

 Direktoratet for FødevareErhverv og Fiskeridirektoratet forestår kontrol af  

 tilskud til midlertidig oplægning som nævnt i lovens § 14, stk. 2, 4 og 5, Bortfald og  

    

 tilbagebetaling af tilskud § 9.  

  

 Direktoratet for FødevareErhverv kan bestemme, at støtte efter  

 bekendtgørelsen  

 bortfalder helt eller delvist, hvis 1)  

 	  

    

 støttemodtageren har  

 givet urigtige eller vildledende oplysninger eller har fortiet oplysninger af  

 betydning for sagens afgørelse, 2)  

 	  

    

 støttemodtageren  

 tilsidesætter sin pligt i medfør af regler udstedt efter lovens § 14, stk. 1,  

 eller pligter i medfør af lovens § 14, stk. 4, og § 15, 3)  

 	  

    

 vilkårene for ydelse  

 af støtte eller tilsagn herom ikke opfyldes, eller 4)  

 	  

    

 forudsætningerne for  

 støtten eller tilsagn herom i øvrigt efter Direktoratet for FødevareErhvervs  

 skøn er væsentligt forrykket.
 Stk. 2.  

  

 Direktoratet kan  

 i de i stk. 1 nævnte tilfælde bestemme, at ydede beløb helt eller delvist  

 skal  

 tilbagebetales med tillæg af renter.
 Stk. 3.  

  

 Rentetillæg  

 beregnes fra tidspunktet for meddelelsen om tilbagebetalingskravet til  

 tilbagebetaling sker og med den rentesats der er fastsat i rentelovens § 5.
Klageadgang § 10.  

  

 Klager over afgørelser truffet efter denne bekendtgørelse indgives efter  

 reglerne i bekendtgørelse om Direktoratet for FødevareErhvervs opgaver og  

 beføjelser.
Straffebestemmelser § 11.  

  

 Efter § 18 i loven straffes den, der til brug for afgørelser, der træffes i  

 henhold til loven eller regler fastsat i medfør af loven, giver urigtige  

 eller  

 vildledende oplysninger eller fortier oplysninger af betydning for  

 afgørelsen,  

 med bøde.
Det samme gælder den, der overtræder vilkår, der er fastsat i en  

 sådan afgørelse.
Stk. 2.  

  

 Den, der i  

 øvrigt undlader at give oplysninger, som den pågældende har pligt til at give  

 i  

 henhold til loven eller regler fastsat i medfør af loven, straffes med bøde,  

 medmindre højere straf er forskyldt efter anden lovgivning.
Det samme gælder  

 den, som afgiver urigtige eller vildledende oplysninger om sådanne forhold.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Ikrafttrædelse § 12.  

  

 Bekendtgørelsen træder i kraft den 18. maj 2003.
