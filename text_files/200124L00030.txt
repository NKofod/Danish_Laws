Betænkning afgivet af  

 Uddannelsesudvalget den 12. december 2001 Betænkning over Forslag til lov om ændring af lov om  

 daghøjskoler m.v.
(Skolemiljø, tilskudsbetingelser,  

 indtægtsdækket virksomhed m.v.) [af Marianne Jelved (RV),  

 Carsten Hansen (S) og Anne Baastrup (SF)&nbsp  

 ;m.fl.] 1. Udvalgsarbejdet Lovforslaget blev fremsat den 7. december 2001 og var til  

 1. behandling den 11. december 2001. Lovforslaget blev efter 1. behandling  

 henvist til behandling i Uddannelsesudvalget.
Dispensationer Ordføreren for forslagsstillerne har i den  

 skriftlige fremsættelse anbefalet, at Folketingets behandling af  

 lovforslaget gennemføres hurtigst muligt, og at der dispenseres fra  

 reglen i Folketingets forretningsorden om, at der skal gå 30 dage fra  

 lovforslagets fremsættelse til dets vedtagelse, samt begrundet  

 anbefalingen.
 Et flertal i udvalget (udvalget med undtagelse af  

 EL) indstiller, at lovforslaget kommer til 3. behandling tidligere end  

 30 dage efter lovforslagets fremsættelse.
 Et flertal i udvalget (udvalget med undtagelse af  

 EL) indstiller tillige, at lovforslaget kommer til 2. behandling  

 tidligere end 2 dage efter, at betænkningen er omdelt.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og den tidligere undervisningsminister  

 sendte den 23. oktober 2001 dette udkast til udvalget, jf. alm. del   bilag  

 65, folketingsåret 2000-01, 1. samling.
Samråd Udvalget har stillet 1 spørgsmål til  

 undervisningsministeren til mundtlig besvarelse.
Ministeren har besvaret  

 spørgsmålet i et samråd med udvalget den 12. december  

 2001. Ministeren har i forlængelse af samrådet overgivet udvalget  

 det talepapir, der lå til grund for ministerens besvarelse af  

 spørgsmålet.
Talepapiret er optrykt i bilag 2 til  

 betænkningen.
Spørgsmål Udvalget har stillet 8 spørgsmål til  

 undervisningsministeren til skriftlig besvarelse, som denne har besvaret med  

 undtagelse af spørgsmål 7 og 8. Disse spørgsmål  

 forventes undervisningsministeren at besvare inden 2. behandling af  

 lovforslaget.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse uændret.
Flertallet understreger, at hensigten med lovforslaget er  

 at skabe større fleksibilitet for daghøjskolerne med virkning  

 allerede fra 1. juli 2001. Lovforslaget er ikke hindrende for en eventuel  

 efterfølgende reform af daghøjskolerne.
Lovforslaget vil give  

 daghøjskolerne den nødvendige fleksibilitet, som  

 indebærer, at de fleste daghøjskoler kan fortsætte deres  

 virksomhed, mens en reform forhandles i Folketinget.
 Et mindretal i udvalget (V, DF og KF) indstiller  

 lovforslaget til forkastelse ved 3. behandling.
 Mindretallet stemmer imod lovforslaget, idet  

 undervisningsministeren har bebudet en lovreform på  

 daghøjskoleområdet primo 2002, hvori det forventes, at en  

 regelsanering på området vil indgå.
 Det Republikanske Parti, Inuit Ataqatigiit og Siumut var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Karina Sørensen (DF)  

 Louise Frevert (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Det Republikanske Parti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Det Republikanske Parti (REP) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 19 Bilagsnr.
Titel 1 1. udkast til betænkning 2 Samrådsspm.
A om eventuelle problemer for en kommende reform  

 på daghøjskoleområdet, til undervisningsministeren 3 Spm. 1 om lukning af daghøjskoler, til undervisningsministeren Spm. 2 om undgåelse af lukning af daghøjskoler, til  

 undervisningsministeren Spm. 3 om organisationernes holdning til lovforslagets hovedindhold, til  

 undervisningsministeren Spm. 4 om henvendelser fra organisationer med holdningsændringer til  

 det tidligere forslag, til undervisningsministeren Spm. 5 om økonomiske konsekvenser, til undervisningsministeren Spm. 6 om forligsbindinger, til undervisningsministeren 4 Svar på spm. 1 om lukning af daghøjskoler, fra  

 undervisningsministeren Svar på spm. 2 om undgåelse af lukning af daghøjskoler,  

 fra undervisningsministeren Svar på spm. 3 om organisationernes holdning til lovforslagets  

 hovedindhold, fra undervisningsministeren Svar på spm. 4 om henvendelser fra organisationer med  

 holdningsændringer til det tidligere forslag, fra  

 undervisningsministeren Svar på spm. 5 om økonomiske konsekvenser, fra  

 undervisningsministeren Svar på spm. 6 om forligsbindinger, fra undervisningsministeren 5 Spm. 7 om et skøn over lukningstruede daghøjskoler  

 før regeringsdannelsen, til undervisningsministeren Spm. 8 om nødvendigheden af, at en kommende lovreform stemmer  

 overens med daghøjskoleorganisationernes ønsker, til  

 undervisningsministeren 6 Ministerens talepapir til brug for besvarelsen af  

 samrådsspørgsmål A Bilag 2 Seks af udvalgets spørgsmål til  

 undervisningsministeren og dennes svar herpå samt ministerens talepapir  

 ved samrådet den 12. december 2001 Spørgsmålene og undervisningsministerens svar  

 herpå samt ministerens talepapir er optrykt efter ønske fra S,  

 SF, RV, EL og KRF.
 Spørgsmål 1:
Hvor mange og hvilke daghøjskoler skønner  

 ministeren vil blive truet af lukning i 2002? Svar:
Der kan være flere grunde til, at  

 daghøjskoler lukker.
Skoler kan lukke, fordi deres økonomi er  

 dårlig.
Skoler kan lukke, fordi de ikke opfylder kravene til  

 skolemiljø, dvs. ikke har haft 20 årselever pr. år, ikke  

 har gennemført mindst et kursus af minimum 16 ugers varighed, ikke har  

 gennemført undervisning i mindst 30 kalenderuger og endelig ikke har  

 opfyldt kravet om, at mindst 2/3 af undervisningen skal varetages af  

 lærere, der er fastansat ved skolen.
Skoler kan også lukke, fordi  

 kommunen opsiger grundtilskud med den begrundelse, at der ikke længere  

 er behov for skolen.
Endvidere kan en skole lukke, fordi bestyrelsen ikke  

 længere ønsker at drive den eller finder, at der ikke  

 længere er behov for den.
Daghøjskolerne er generelt økonomisk  

 pressede, og alene i 2000 er 8 skoler lukket af økonomiske grunde.
Det  

 skyldes primært, at skolerne ikke har tilpasset deres udgiftsniveau til  

 den markante aktivitetsnedgang, der har været siden 1999, ikke mindst  

 af aktiverede.
Der kan endvidere ikke ses bort fra, at en medvirkende  

 årsag kan være, at det kludetæppe af indviklede regler, der  

 efterhånden er lagt ned over skolerne, forringer deres muligheder for  

 at manøvrere i en økonomisk betrængt situation.
 Der er på den baggrund ikke grundlag for på  

 nuværende tidspunkt at foretage et skøn over, hvor mange  

 daghøjskoler der vil være truet af lukning i 2002. Et  

 sådant skøn ville i øvrigt være forbundet med den  

 usikkerhed, der knytter sig til uklarheden om, hvornår en  

 daghøjskole kan antages at være truet af lukning.
Jeg kan dog oplyse, at i opgørelsesperioden fra den  

 1. oktober 2000 til den 30. september 2001 havde syv daghøjskoler ikke  

 opfyldt kravet om mindst 20 årselever.
Skolerne har imidlertid  

 fået mulighed for at anvende kalenderåret 2001 som  

 opgørelsesperiode.
Først midt i januar 2002 kan der siges noget  

 helt præcist om, hvor mange af disse skoler der ikke har opfyldt  

 kravet.
En enkelt af skolerne har i øvrigt fusioneret med en anden  

 skole og eksisterer således ikke længere som en selvstændig  

 skole.
De seks øvrige skoler er Esbjerg AOF Daghøjskole, Nyborg  

 AOF Daghøjskole, Hals AOF Daghøjskole, Skjern AOF  

 Daghøjskole, Slagelse FOF Daghøjskole og Norddjurs  

 Daghøjskole.
 Det må antages, at de fleste af disse seks skoler  

 ikke vil kunne opfylde kravet om mindst 20 årselever i 2001, og at de  

 som følge heraf ikke vil være berettiget til tilskud fra og med  

 2002.
 Spørgsmål 2:
Hvor mange af de lukningstruede daghøjskoler  

 skønner ministeren vil kunne reddes fra lukning, hvis  

 nærværende lovforslag (L 19) vedtages? Svar:
 Som anført i min besvarelse af  

 spørgsmål 1 er det ikke muligt på det foreliggende  

 grundlag at foretage et skøn over, hvor mange og hvilke skoler der er  

 eller vil være lukningstruede i 2002. Det er endvidere heller ikke  

 muligt at skønne over antallet af skoler, der ville blive reddet fra  

 lukning i 2002, hvis L 19 skulle blive vedtaget.
Med hensyn til de seks daghøjskoler, som i 2001  

 må forventes ikke at kunne opfylde kravet om mindst 20 årselever,  

 er det ikke sikkert, at en eventuel vedtagelse af L 19 ville redde disse  

 skoler fra lukning i 2002. Det skyldes, at det ofte, som nævnt i svaret  

 på spørgsmål 1, er sådan, at der er flere  

 årsager til lukning af daghøjskoler.
Det kan f.eks. være,  

 at skoler, der ikke har nået 20 årselever, samtidig og  

 måske som følge heraf er økonomisk nødlidende og  

 derfor kunne vælge eller være nødsaget til at lukke af  

 økonomiske grunde.
Det kan på den anden side ikke udelukkes, at  

 der vil være kommuner, som gerne vil opretholde en daghøjskole,  

 der ikke længere er omfattet af daghøjskoleloven og denne lovs  

 tilskudssystem, gennem køb af aktiveringstilbud m.v. på  

 frivillig basis i et sådant omfang, at skolen kan undgå  

 lukning.
 I øvrigt mener jeg ikke, at det er et urimeligt  

 krav at stille for en statslig finansieringsordning, at en daghøjskole  

 som et minimum har et vist antal årselever pr. år. for at sikre  

 skolemiljøet.
 Spørgsmål 3:
Hvordan stillede de forskellige organisationer på  

 daghøjskoleområdet sig til hovedindholdet i det lovforslag, der  

 var sendt til høring af den tidligere regering, jf. (2001-02, 1.  

 samling) alm. del   bilag 65? Svar:
I et fælles svar fra  

 daghøjskoleorganisationerne (AOF, LOF, FOF, FO, DOF og Foreningen af  

 Daghøjskoler i Danmark) tilsluttede organisationerne sig hovedsigtet  

 med lovudkastet, idet de fastholdt, at udkastet ikke løste  

 skoleformens grundlæggende problemer.
I denne forbindelse pegedes  

 på behovet for en egentlig lovreform.
 Spørgsmål 4:
Har ministeren i sin egenskab af minister fået  

 henvendelser fra organisationer på daghøjskoleområdet,  

 hvor organisationerne fremkommer med ændrede holdninger til det  

 tidligere lovforslag, jf. (2002-02, 1. samling) alm. del   bilag 65? Svar:
 Nej.
 Spørgsmål 5:
Hvad skønner ministeren, at de økonomiske  

 konsekvenser af lovforslaget vil være i forhold til, hvad der er afsat  

 til daghøjskolerne på finansloven for 2001? Svar:
 Jeg er enig med forslagsstillerne i, at L 19 er  

 udgiftsneutralt for staten i den forstand, at udgifterne som følge af  

 de foreslåede lempelser i givet fald vil skulle afholdes inden for den  

 ramme, der er fastsat til daghøjskolerne på finansloven for  

 2001.
 Spørgsmål 6:
Hvilke forligsbindinger er der på  

 daghøjskoleområdet? Svar:
 Den gældende daghøjskolelovgivning bygger  

 på følgende politiske aftaler/forlig:
 Finansloven for 1997. Aftale mellem SR-regeringen og SF om  

 forhøjelse af taxametersatsen med godt 5.000 kr. pr. årselev.  

 Samtidig ophævedes ordningen med, at taksten for aktiverede udgjorde 80  

 pct. af den fulde takst.
Lov nr. 1119 29/12-97. Aftale mellem SR-regeringen og SF  

 om indførelse af skolemiljøkravene om mindst 20  

 årselever, undervisning i mindst 30 kalenderuger og om, at mindst 2/3  

 af undervisningen skal varetages af fastansatte lærere.
Endvidere  

 aftaltes indholdsstramninger og forbud mod filialvirksomhed.
 Lov nr. 1049 23/12-98. Forlig mellem SR-regeringen og V,  

 KF, CD og KRF om rammebevillingsstyring og detaljerede regler om indhold  

 (omfang og timetal). Forliget omfattede endvidere  

 finansieringsomlægningen, der trådte i kraft i 2000.
Lov nr. 489 31/5 2000. Forlig mellem SR-regeringen og SF  

 og CD om FVU i daghøjskoletilbud Talepapir fra samråd L 19   bilag 2, spørgsmål A Som lovet ved samråd i dag den 12. december 2001  

 oversender jeg hermed mit talepapir, som følger nedenfor:
 Folketingets uddannelsesudvalg har ønsket en  

 drøftelse med mig i et samråd om følgende  

 spørgsmål:
 Ad L 19, Forslag til lov om ændring af lov om  

 daghøjskoler m.v. (Skolemiljø, tilskudsbetingelser,  

 indtægtsdækket virksomhed m.v.). Af Marianne Jelved (RV), Carsten  

 Hansen (S) og Anne Baastrup (SF) m.fl.
 A. »Ministeren bedes redegøre for, på hvilken  

 måde en vedtagelse af L 19 skaber problemer for en kommende reform  

 på daghøjskoleområdet«.
 Svar:
 I begyndelsen af næste år vil jeg  

 fremsætte lovforslag med henblik på at sikre en mere varig  

 løsning på daghøjskolernes grundlæggende problemer  

 end de mange lappeløsninger, som den tidligere regering har  

 stået for, og som L 19 også vil være.
 Regeringen har imidlertid ikke afsluttet sine overvejelser  

 om det kommende lovforslag, og jeg kan derfor ikke på nuværende  

 tidspunkt sige noget nærmere om dets indhold.
 Jeg kan dog overordnet sige, at regeringens lovforslag vil  

 være i overensstemmelse med målsætningerne i  

 regeringsgrundlaget om regelforenkling og om en aktiv  

 beskæftigelsespolitik.
Det fremgår heraf, at aktiveringen af ledige skal  

 forbedres.
De ledige skal aktiveres i tilbud, som ruster dem til at få  

 fodfæste på arbejdsmarkedet.
Flere skal i jobtræning i  

 private virksomheder og i aktiveringstilbud i øvrigt, der i  

 højere grad målrettes mod konkrete, ordinære job på  

 arbejdsmarkedet.
 Da intentionerne bag L 19 ikke harmonerer hermed, ser jeg  

 ingen grund til at støtte forslaget.
