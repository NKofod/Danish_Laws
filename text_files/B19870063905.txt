 I medfør af § 4 i lov om administration af Det europæiske økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 487 af 13. september 1984 som ændret ved lov nr. 946 af  

 23. december 1986, fastsættes efter indstilling fra det i § 2 i  

 lovbekendtgørelse nr. 487 nævnte udvalg:
 § 1.  Ved markfrø forstås i denne bekendtgørelse frø  

 til såning af de i § 4 nævnte arter.
 Stk. 2.  Frø af kategorien basisfrø, der sælges til avl  

 af markfrø, er ikke omfattet af bekendtgørelsen.
 § 2.  Enhver virksomhed, der erhvervsmæssigt sælger  

 markfrø, skal anmeldes og registreres i Planteforædlingsfonden  

 (Brancheudvalget for Frø).
 Stk. 2.  Stk. 1 gælder ikke for virksomheder, der  

 udelukkende udportionerer og videresælger frø, der er købt i registrerede  

 virksomheder.
 § 3.  Ved ethvert salg af markfrø til forbrugere eller  

 ikke registrerede firmaer her i landet skal betales en afgift.
 Stk. 2.  Afgiften indgår i Planteforædlingsfonden, hvis  

 midler anvendes til fremme af forædlingsformål vedrørende markfrø efter  

 regler, der fastsættes af Landbrugsministeriet.
 § 4.  Afgiften udgør følgende beløb:
 Stk. 2.  Hvor varen omsættes efter vægt, beregnes de i  

 stk. 1 nævnte afgifter efter varens bruttovægt.
§ 5.  Afgiftspligten påhviler den registrerede  

 virksomhed.
Virksomheden skal hvert år senest 31. juli til  

 Planteforædlingsfonden indsende en opgørelse pr. 30. juni over salget af  

 markfrø i de foregående 12 måneder.
Opgørelsen skal udvise de beregnede  

 afgiftsbeløb fordelt på arter og sorter og skal angive sortsejerens navn i  

 henhold til sortsliste.
Opgørelsens overensstemmelse med virksomhedens  

 afregninger skal være attesteret af en autoriseret eller registreret revisor.  

 Samtidig med indsendelsen af opgørelsen skal det beregnede afgiftsbeløb  

 indbetales til Planteforædlingsfonden postgirokonto nr. 6022464.
 Stk. 2.  En registreret virksomhed, der ikke i de  

 foregående 12 måneder har solgt afgiftspligtigt markfrø, skal hvert år senest  

 den 31. juli give Planteforædlingsfonden oplysning herom.
§ 6.  Såfremt salg til forbruger sker direkte fra en  

 udenlandsk sælger, påhviler det forbrugeren at indbetale de i § 4 nævnte  

 afgifter.
Afgiften skal indbetales til Planteforædlingsfonden inden en måned  

 efter modtagelsen af markfrøet med behørig dokumentation for afgiftens  

 beregning.
 Stk. 2.  Såfremt en uregistreret virksomhed uanset  

 bestemmelsen i § 2, stk. 1, har udportioneret og solgt markfrø, der ikke er  

 indkøbt hos en registreret virksomhed, kan krav om indbetaling af afgift  

 gøres gældende mod både leverandøren af frøet og virksomheden.
 § 7.  Indbetalte afgifter tilbagebetales, såfremt det  

 afgiftsberigtigede parti senere udføres.
 Stk. 2.  Ansøgning om tilbagebetaling skal indsendes til  

 Planteforædlingsfonden senest den 1. august i den afgiftsperiode, der følger  

 efter udførselen.
 § 8.  Hvor særlige forhold taler herfor, kan  

 Landbrugsministeriet meddele fritagelse for afgiftspligten og refusion af  

 eventuelt erlagt afgift.
 § 9.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af  

 lovbekendtgørelse nr. 487 af 13. september 1984 om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v., som ændret ved lov nr. 946 af 23. december 1986, § 16,  

 stk. 6 og 8, medmindre højere straf er forskyldt i medfør af stk. 7.
 § 10.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 517 af 4.  

 november 1983 om forædlerafgift på markfrø med senere ændringer.
