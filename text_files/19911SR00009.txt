Nr BR 9 Beretning om Rigshospitalets CP-klinik   

 Nr 9 1991-92, 1. samling Afgivet af Sundhedsudvalget Afgivet: 19920514 Udvalget har, efter at Rigshospitalet har tilkendegivet, at man vil lukke den såkaldte CP-klinik pr. 1. oktober 1992, på nogle møder drøftet CP-klinikken, og udvalget har herunder haft samråd med sundhedsministeren.
Medlemmer af udvalget har endvidere modtaget henvendelser fra flere forældre til børn med cerebral parese og fra Spastikerforeningen.
 Sundhedsministeren har i samrådet bl.a. henvist til, at Rigshospitalet vil  

 drøfte børnenes fremtidige behandling med Visitationsudvalget.
 Udvalget finder, at den ekspertise, der er opnået ved, at børn  

 behandles eet sted, vil gå tabt, hvis klinikken lukker til skade for  

 patienterne.
Udvalget mener tillige, at børn og forældre rammes unødigt hårdt, når en  

 samlet, helt nødvendig behandling splittes.
Den behandling, klinikken  

 tilbyder, er afgørende for, at børnene kan fungere på trods af deres  

 alvorlige handicap.
Udvalget opfordrer sundhedsministeren til, eventuelt i et samarbejde med  

 de amter og kommuner, hvor børnene bor, og med Spastikerforeningen, at sikre  

 disse børns fortsatte behandling på klinikken.
Dette forhindrer dog ikke  

 optagelse af nye børn til behandling på CP-klinikken.
Udvalget vurderer, at de samlede udgifter til børnenes behandling øges,  

 såfremt CP-klinikken lukker.
En beslutning som ovenstående må indebære, at  

 opsigelser af personale trækkes tilbage.
 P.u.v.
