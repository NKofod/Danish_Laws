Antaget, at en virksomhed i konkrete tilfælde under henvisning til  

 funktionærlovens § 5 og dagpengelovens § 12 kan registrere oplysninger om  

 sygdommens art for en ansat for så vidt angår kroniske eller langvarige  

 lidelser under forudsætning af, at oplysningen er klar relevant for det  

 pågældende ansættelsesforhold.
Det forudsattes, at den ansatte udtrykkeligt  

 gøres bekendt med, at oplysningerne registreres.
En virksomhed anmodede Registertilsynet om at vurdere spørgsmålet om  

 registrering af oplysninger om sygdommens art i relation til funktionærlovens  

 § 5 og dagpengelovens § 12, hvorefter en arbejdsgiver kan blive fritaget for  

 forpligtelsen til at betale dagpenge, hvis den ansatte lider af en langvarig  

 eller kronisk lidelse og som følge heraf har væsentligt forøget  

 fraværsrisiko.
Forpligtelsen til at betale dagpenge overtages i givet fald af  

 det offentlige.
Registertilsynet udtalte, at det ikke kan antages at stride mod § 3, stk.  

 2, i lov om private registre m.v., at der i konkrete tilfælde, f.eks. hvor  

 der oprettes en personalesag i forbindelse med en persons ansættelse,  

 foretages registrering af sygdommens art, for så vidt angår kroniske eller  

 langvarige lidelser, under forudsætning af, at oplysningen er klart relevant  

 for det pågældende ansættelsesforhold.
I overensstemmelse hermed vil  

 eventuelt en aftale i henhold til dagpengelovens § 12 kunne registreres.  

 Registertilsynet forudsatte i den forbindelse, at den pågældende udtrykkeligt  

 gøres bekendt med, at oplysningerne registreres.
 Registertilsynets årsberetning 1986 s. 50.
