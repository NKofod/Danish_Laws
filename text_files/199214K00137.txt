Nr BTL 137 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Medlemsbidrag)   

 Nr L 137 1992-93, 1. samling Afgivet af Arbejdsmarkedsudvalget Afgivet: 19921211 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
Et mindretal inden for flertallet (Socialdemokratiets medlemmer af  

 udvalget) tilslutter sig lovforslagene nr.
L 137, L 138, L 139 og L 141, som  

 udgør en udmøntning af finanslovaftalen for 1993, og som er et led i  

 finansieringen af et betydeligt uddannelsesløft for lønmodtagerne.
Et  

 voksenuddannelsesløft, som indeholder en samlet udvidelse på omkring 1 mia.  

 kr. samt en større grad af behovsorienteret og fleksibel uddannelsesindsats  

 over for de udsatte grupper på arbejdsmarkedet, således at disse gives  

 tilbud, som både er relevante for dem selv og for det lokale arbejdsmarked.
 Finansieringsforslagene medfører en samtidighed i de aktuelle bidrag  

 f.eks. medlemsbidrag og AUD-bidrag, som indebærer, at aktiviteten finansieres  

 år for år og ikke som nu med 1-2 års efterregulering.
 Stigningen i bidragene er forholdsvis beskeden sammenholdt med den  

 kraftige udvidelse af nye muligheder for aktivering og uddannelse.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse ved 3.  

 behandling.
 Et mindretal inden for mindretallet (Fremskridtspartiets medlem af  

 udvalget) finder, at staten efter lovforslaget vil få en årlig rentegevinst  

 på 50 mio. kr. ved at pålægge a-kasserne, at medlemsbidraget skal indbetales  

 til staten månedsvis mod nu kvartalsvis.
 Der synes ikke at være tvivl om, at en gennemførelse er ensbetydende med,  

 at a-kasserne vil komme til at mangle det beløb, som staten vinder ved  

 omlægningen.
 Det er derfor overvejende sandsynligt, at lovens vedtagelse vil medføre  

 højere a-kassekontingenter, og et sådant tiltag mod lønmodtagerne vender  

 Fremskridtspartiet sig imod.
 A-kasserne vil også blive administrativt belastet.
