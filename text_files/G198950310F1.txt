Formålet med registeret er at lette kommunens arbejde i forbindelse med administration af elever i kommuneskoler, herunder til kontrol af, at undervisningspligten overholdes.
Registeret anvendes endvidere i ungdomsskolen, til administration af ungdomsvejledning og i den kommunale planlægning på skoleområdet.
Personkreds: Registeret må kun indeholde oplysninger om samtlige 0-19 årige samt eventuelt personer uden for denne aldersgruppe, der går i skole, ungdomsskole eller som er omfattet af ungdomsvejledningsordningen.
 Ikrafttrædelsesdato: 08/08/1989. Erstatter tidligere forskrifter.
