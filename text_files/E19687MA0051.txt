Visse virksomheder har specialiseret sig i motorrenovering og leverer en  

 renoveret motor eller motordel (såkaldte ombytningsmotorer og  

 ombytningsreservedele) straks, således at kunden ikke behøver at afvente  

 reparation af egen motor eller motordel.
Kunden afleverer en tilsvarende  

 nedslidt motor eller motordel med henblik på renovering til senere brug ved  

 ombytning for en anden kunde.
Kunden betaler et beløb, der er mindre end  

 sælgerens almindelige pris, når der ikke afleveres en motor eller motordel i  

 bytte.
 Den afgiftspligtige værdi er i sådanne tilfælde virksomhedens almindelige  

 pris ved afsætning af den pågældende vare eller det beløb, der betales,  

 tillagt værdien af den indleverede motor eller motordel.
