Bekendtgørelse om ændring af bekendtgørelse om beregning af forbrugerpriser m.v. på lægemidler § 1 I bekendtgørelse nr. 270 af 21. marts 2007 om beregning af forbrugerpriser m.v. på lægemidler foretages følgende ændringer:
 1. § 2, stk. 1, affattes således:
 Ved forhandling af lægemidler, bortset fra de i stk. 3-6 nævnte tilfælde, beregnes registerprisen ved til den, efter lægemiddellovens § 77 anmeldte apoteksindkøbspris pr. pakning (ekskl. moms) at lægge følgende beløb, jf. dog stk. 2: 8,8 pct. af apoteksindkøbsprisen + 6,71 kr.
§ 2 Bekendtgørelsen træder i kraft den 3. december 2007.
