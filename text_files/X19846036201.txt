 U havde ved varsel om lejeforhøjelse fastsat boligprocent ud fra de  

 forhold, der var gældende i ejendommen pr. 1. marts 1975.
 Boligprocenten blev reguleret af nævnet, idet udlejningsforholdene var  

 ændret efter 1. marts 1975.
Afgørelse af 29.02.1984 fra De frederiksbergske Huslejenævn, Østre Nævn L mod U (sag ØN 126-14) U havde ved varsel om en lejeforhøjelse i henhold til reglerne om  

 onkostningsbestemt husleje fastsat boligprocenten ud fra de forhold, der var  

 gældende i ejendommen pr. 1. marts 1975.
 Boligprocenten blev reguleret af nævnet, idet udlejningsforholdene var  

 ændret efter den 1. marts 1975. En værkstedsbygning var nedrevet, og 2  

 lejemål, der tidligere var blandede erhvervs- og beboelseslejemål, var på  

 varslingstidspunktet udlejet som rene beboelseslejemål.
 I huslejenævnets afgørelse hedder det:
 »Som tidligere meddelt har Lejernes LO i hovedstaden for 3 lejere i  

 ejendommen anmodet nævnet om at tage stilling til de af Dem pr. 1. februar  

 1984 i henhold til reglerne om omkostningsbestemt leje varslede  

 lejeforhøjelser.
 Til brug for nævnet er fremsendt et driftsbudget for ejendommen, hvor  

 udgifterne er opgjort til følgende beløb:
 De samlede udgifter er således opgjort til i alt 138.844 kr.
De af nævnet foretagne kontrolberegninger viser efter nævnets opfattelse  

 en overbudgettering af udgifterne til renholdelse samt henlæggelser til  

 fornyelser og diverse, mens der er mindre underbudgetteringer på udgifterne  

 til skatter og afgifter samt forsikringer.
Under eet er der dog tale om en  

 samlet overbudgettering på ca. 7.200 kr., og nævnet har derfor nedsat  

 budgettet tilsvarende.
 De af boligreguleringsloven omfattede lejligheders andel af lejeindtægten  

 pr. 1. marts 1975 har nævnet opgjort til 36,09%.
Af budgettet på 131.600 kr. kan derfor kun 47.494 kr. pålignes de af  

 reguleringsloven omfattede lejligheder.
Det skal bemærkes, at nævnet har  

 korrigeret fordelingsprocenten i forhold til den i tidligere sager anvendte  

 under henvisning til, at værkstedsbygningen er nedrevet samt at lejlighederne  

 2. tv. og th. nu er rene beboelseslejemål, mod tidligere blandede beboelses-  

 og erhvervslejemål.
 Den godkendte budgetandel på 47.494 kr. er herefter fordelt på de enkelte  

 lejemål i forhold til de ved lejevurderingen i 1966/67 fastsatte  

 lejevurderingsbeløb.
 Herefter er den enkelte lejlighed særskilt tillagt beløb til hensættelser  

 til ind- og udvendig vedligeholdelse (53 kr. pr. (m2)) og nævnet kan herefter  

 godkende nedennævnte lejebeløb:
 Udover ovennævnte beløb kan opkræves den tidligere af nævnet godkendte  

 brandsikringsforhøjelse samt den særskilt varslede lejeforhøjelse på 40 kr.  

 pr. (m2), hvilken forhøjelse nævnet ikke har taget stilling til.
