Nr LSF 197 Forslag til Lov om Garantifonden for Skibsbygning m.v. (skibsværfts-  

 aftalen) Fremsat af industriministeren (Trøjborg) den 24. februar 1993 Vedtaget ved tredjebehandling den 20. april 1993 Lov nr. 209 af 28/04/1993 Kapitel 1 Fondens oprettelse og formål § 1. Der oprettes en særlig statslig fond, Garantifonden for  

 Skibsbygning, med det formål at stille statsgaranti for lån til ny- eller  

 ombygning af skibe.
 Stk. 2. Fonden hæfter for de garantier, der stilles efter loven.
§ 2. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1995 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
 Stk. 2. Bestemmelserne i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelse finder sted i perioden 1993 til og med  

 1995.
Kapitel 2 Fondens midler § 3. Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser og  

 skatkammerbeviser.
Stk. 2. Fondens midler skal dække såvel eventuelle tab som  

 administrationsomkostninger ved de garanterede lån.
De betalte risikopræmier  

 samt øvrige indtægter, herunder indvundne renteindtægter, kursgevinster og  

 afdrag på fordringer, indgår i fondens midler til henlæggelse med henblik på  

 imødegåelse af tab.
Med henblik på at sikre fornøden likviditet kan fonden  

 optage lån.
 Stk. 3. Er fondens midler ikke tilstrækkelige til at dække  

 opståede tab, hæfter staten for de udstedte garantier.
 Stk. 4. Fondens udgifter og indtægter optages på de årlige  

 bevillingslove.
Kapitel 3 Vilkår for garantistillelse § 4. Der kan stilles garanti for lån, der optages i Danmarks  

 Skibskreditfond til ny- eller ombygning af skibe ved danske værfter.  

 Garantien dækker den del af lånet, der overstiger det lånebeløb, Danmarks  

 Skibskreditfond har ydet på grundlag af 1. prioritets panteret i skibet uden  

 supplerende sikkerhed.
Garantien indbefatter renter m.v. af lånebeløbet.
Stk. 2. For garantierne betales en fast risikopræmie på 2 pct. om  

 året af den til enhver tid værende garantiforpligtelse.
Præmien skal dække  

 risikoen ved det enkelte skibsbygningsprojekt ud fra en individuel  

 kreditvurdering på kommercielt grundlag samt omkostningerne ved  

 administration af ordningen.
I perioden fra meddelelse af garantitilsagn til  

 udbetaling af lånet betales en præmie på 0,1 pct. om året af tilsagnsbeløbet.  

 Præmien fordeles mellem pengeinstituttet eller forsikringsselskabet og fonden  

 i forhold til deres respektive andel af garantiforpligtelsen og  

 administrationsomkostningerne.
Stk. 3. Statsgarantien formidles gennem et pengeinstitut eller et  

 forsikringsselskab, som foretager en kreditvurdering af projektet.
Det skal  

 ved kreditvurderingen lægges til grund, at en risikopræmie på 2 pct. om året  

 efter en kommerciel betragtning kan anses for tilstrækkelig til at dække den  

 individuelle kreditrisiko.
Såfremt pengeinstituttet eller  

 forsikringsselskabet finder, at dette er tilfældet, og påtager sig at stille  

 garanti på de nævnte vilkår, kan det anmode om statslig regaranti for 80 pct.  

 af det samlede garantitilsagn.
Anmodning herom fremsendes til Sekretariatet  

 for Skibsgarantiudvalget.
Pengeinstituttet eller forsikringsselskabet skal  

 samtidig stille sin kreditvurdering til rådighed for sekretariatet.  

 Skibsgarantiudvalget træffer den endelige afgørelse om statslig  

 garantistillelse.
 Stk. 4. Såfremt pengeinstituttet eller forsikringsselskabet må  

 indfri garantien over for Danmarks Skibskreditfond, kan det gøre den  

 statslige regaranti gældende for 80 pct. af det til enhver tid værende  

 samlede garantiansvar.
 Stk. 5. Industriministeren kan indgå en rammeaftale med  

 pengeinstitutter og forsikringsselskaber om ordningens administration  

 herunder om fordeling af præmien efter stk. 2.
Kapitel 4 Fondens ledelse § 5. Industriministeren nedsætter et skibsgarantiudvalg med den  

 opgave at træffe afgørelse om garantier efter § 4. Skibsgarantiudvalget  

 træffer afgørelse om garantistillelse efter indstilling fra fondens  

 sekretariat på grundlag af den kreditvurdering, som er foretaget af et  

 pengeinstitut eller et forsikringsselskab.
Udvalget indhenter endvidere  

 kreditoplysninger fra Danmarks Skibskreditfond.
Udvalgets afgørelser kan ikke  

 indbringes for anden administrativ myndighed.
Stk. 2. Skibsgarantiudvalget består af en formand og 8 medlemmer.  

 Udvalgets formand udnævnes af industriministeren, som endvidere udnævner en  

 næstformand blandt udvalgets medlemmer.
Formanden skal være uafhængig af  

 brancheinteresser.
 Stk. 3. Til medlemmer af Skibsgarantiudvalget udnævner  

 industriministeren efter indstilling en repræsentant for hver af følgende  

 myndigheder, organisationer m.v.: Industriministeriet, Finansministeriet,  

 Danmarks Nationalbank, Finansrådet, Assurandør-Societetet, Danmarks  

 Rederiforening, Skibsværftsforeningen og CO-Industri.
Stk. 4. Medlemmer udnævnes for 3 år ad gangen.
Genudnævnelse kan  

 finde sted.
Der udnævnes suppleanter for medlemmerne.
 Stk. 5. Fondens administration varetages af et selvstændigt  

 sekretariat.
 Stk. 6. Industriministeren fastsætter Skibsgarantiudvalgets  

 forretningsorden og kan fastsætte nærmere bestemmelser for fondens  

 virksomhed.
Stk. 7. Når garanti efter § 4 er endeligt bevilget, forestås den  

 øvrige administration af Kongeriget Danmarks Hypotekbank og  

 Finansforvaltning.
Industriministeren fastsætter nærmere regler herom.
Kapitel 5 Tilsyn, regnskab og ophævelse § 6. Industriministeren fører tilsyn med fonden, herunder med  

 fondens anbringelse af midler i overensstemmelse med lovens § 3.
Stk. 2. Regnskab aflægges i henhold til lov om statens  

 regnskabsvæsen m.v.
Regnskabsåret er kalenderåret.
 Stk. 3. Senest 6 måneder efter regnskabsårets udgang fremsender  

 fonden årligt til industriministeren en beretning om sin virksomhed, herunder  

 regnskab.
§ 7. Garantifonden for Skibsbygning kan ophæves ved lov.
Ved  

 ophævelse af fonden overtager statskassen fondens formue og indtræder i  

 øvrigt i fondens rettigheder og forpligtelser.
 § 8. Hypotekbanken kan med tillæg af renter og omkostninger  

 inddrive garantifondens og statskassens tilgodehavende efter indfrielse af en  

 efter § 4 ydet regaranti ved indeholdelse i løn m.v. efter reglerne for  

 inddrivelse af personlige skatter i kildeskatteloven.
 Stk. 2. Industriministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder, som er nødvendige for at  

 varetage inddrivelsen af de i stk. 1 nævnte beløb, herunder oplysninger om  

 indkomst- og formueforhold.
Kapitel 6 Straffebestemmelser § 9. Den, der afgiver urigtige eller vildledende oplysninger til  

 brug for afgørelser efter denne lov, eller som i forbindelse med en ansøgning  

 om garanti efter loven fortier oplysninger af betydning for sagens afgørelse,  

 straffes med bøde eller hæfte, medmindre strengere straf er forskyldt efter  

 den øvrige lovgivning.
 Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger eller  

 fortielser over for pengeinstitutter eller forsikringsselskaber eller  

 Danmarks Skibskreditfond i forbindelse med udbetaling af lån, for hvilke  

 fonden har garanteret.
§ 10. Den, der overtræder regler, der i medfør af § 8, stk. 2,  

 fastsættes om fremgangsmåden i forbindelse med lønindeholdelse, straffes med  

 bøde.
For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Kapitel 7 Ikrafttrædelse m.v.
 § 11. I lov nr. 767 af 12. november 1986 om ændring af forskellige  

 skattelove. (Skibsværftsaftalen), som senest ændret ved lov nr. 190 af 23.  

 marts 1992, foretages følgende ændring:
 I § 7, stk. 4, ændres »31. december 1995« til: »31.  

 december 1996«.
 § 12. Industriministeren fastsætter tidspunktet for ikrafttrædelse  

 af §§ 1-10. § 11 træder i kraft dagen efter bekendtgørelsen i Lovtidende.
Oprindeligt fremsat forslag Kapitel 1 Fondens oprettelse og formål § 1. Der oprettes en særlig statslig fond, Garantifonden for  

 Skibsbygning, med det formål at stille statsgaranti for lån til ny- eller  

 ombygning af skibe.
 Stk. 2. Fonden hæfter for de garantier, der stilles efter loven.
§ 2. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1995 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
 Stk. 2. Bestemmelserne i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelse finder sted i perioden 1993 til og med  

 1995.
Kapitel 2 Fondens midler § 3. Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser og  

 skatkammerbeviser.
Stk. 2. Fondens midler skal dække såvel eventuelle tab som  

 administrationsomkostninger ved de garanterede lån.
De betalte risikopræmier  

 samt øvrige indtægter, herunder indvundne renteindtægter, kursgevinster og  

 afdrag på fordringer, indgår i fondens midler til henlæggelse med henblik på  

 imødegåelse af tab.
Med henblik på at sikre fornøden likviditet kan fonden  

 optage lån.
 Stk. 3. Er fondens midler ikke tilstrækkelige til at dække  

 opståede tab, hæfter staten for de udstedte garantier.
 Stk. 4. Fondens udgifter og indtægter optages på de årlige  

 bevillingslove.
Kapitel 3 Vilkår for garantistillelse § 4. Der kan stilles garanti for lån, der optages i Danmarks  

 Skibskreditfond til ny- eller ombygning af skibe ved danske værfter.  

 Garantien dækker den del af lånet, der overstiger det lånebeløb, Danmarks  

 Skibskreditfond har ydet på grundlag af 1. prioritets panteret i skibet uden  

 supplerende sikkerhed.
Garantien indbefatter renter m.v. af lånebeløbet.
Stk. 2. For garantierne betales en fast risikopræmie på 2 pct. om  

 året af den til enhver tid værende garantiforpligtelse.
Præmien skal dække  

 risikoen ved det enkelte skibsbygningsprojekt ud fra en individuel  

 kreditvurdering på kommercielt grundlag samt omkostningerne ved  

 administration af ordningen.
I perioden fra meddelelse af garantitilsagn til  

 udbetaling af lånet betales en præmie på 0,1 pct. om året af tilsagnsbeløbet.  

 Præmien fordeles mellem pengeinstituttet eller forsikringsselskabet og fonden  

 i forhold til deres respektive andel af garantiforpligtelsen og  

 administrationsomkostningerne.
Stk. 3. Statsgarantien formidles gennem et pengeinstitut eller et  

 forsikringsselskab, som foretager en kreditvurdering af projektet.
Det skal  

 ved kreditvurderingen lægges til grund, at en risikopræmie på 2 pct. om året  

 efter en kommerciel betragtning kan anses tilstrækkelig til at dække den  

 individuelle kreditrisiko.
Såfremt pengeinstituttet eller  

 forsikringsselskabet finder, at dette er tilfældet og påtager sig at stille  

 garanti på de nævnte vilkår, kan det anmode om statslig regaranti for 80 pct.  

 af det samlede garantitilsagn.
Anmodning herom fremsendes til Sekretariatet  

 for Skibsgarantiudvalget.
Pengeinstituttet eller forsikringsselskabet skal  

 samtidig stille sin kreditvurdering til rådighed for sekretariatet.  

 Skibsgarantiudvalget træffer den endelige afgørelse om statslig  

 garantistillelse.
 Stk. 4. Såfremt pengeinstituttet eller forsikringsselskabet må  

 indfri garantien over for Danmarks Skibskreditfond, kan det gøre den  

 statslige regaranti gældende for 80 pct. af det til enhver tid værende  

 samlede garantiansvar.
 Stk. 5. Industriministeren kan indgå en rammeaftale med  

 pengeinstitutter og forsikringsselskaber om ordningens administration  

 herunder om fordeling af præmien efter stk. 2.
Kapitel 4 Fondens ledelse § 5. Industriministeren nedsætter et Skibsgarantiudvalg med den  

 opgave at træffe afgørelse om garantier efter § 4. Skibsgarantiudvalget  

 træffer afgørelse om garantistillelse efter indstilling fra fondens  

 sekretariat på grundlag af den kreditvurdering, som er foretaget af et  

 pengeinstitut eller et forsikringsselskab.
Udvalget indhenter endvidere  

 kreditoplysninger fra Danmarks Skibskreditfond.
Udvalgets afgørelser kan ikke  

 indbringes for anden administrativ myndighed.
Stk. 2. Skibsgarantiudvalget består af en formand og 8 medlemmer.  

 Udvalgets formand udnævnes af industriministeren, som endvidere udnævner en  

 næstformand blandt udvalgets medlemmer.
Formanden skal være uafhængig af  

 brancheinteresser.
 Stk. 3. Til medlemmer af Skibsgarantiudvalget udnævner  

 industriministeren efter indstilling en repræsentant for hver af følgende  

 myndigheder, organisationer m.v.: Industriministeriet, Finansministeriet,  

 Danmarks Nationalbank, Finansrådet, Assurandør-Societetet, Danmarks  

 Rederiforening, Skibsværftsforeningen og CO-Industri.
Stk. 4. Medlemmer udnævnes for 3 år ad gangen.
Genudnævnelse kan  

 finde sted.
Der udnævnes suppleanter for medlemmerne.
 Stk. 5. Fondens administration varetages af et selvstændigt  

 sekretariat.
 Stk. 6. Industriministeren fastsætter Skibsgarantiudvalgets  

 forretningsorden og kan fastsætte nærmere bestemmelser for fondens  

 virksomhed.
Stk. 7. Når garanti efter § 4 er endeligt bevilget, forestås den  

 øvrige administration af Kongeriget Danmarks Hypotekbank og  

 Finansforvaltning.
Industriministeren fastsætter nærmere regler herom.
Kapitel 5 Tilsyn, regnskab og ophævelse § 6. Industriministeren fører tilsyn med fonden, herunder med  

 fondens anbringelse af midler i overensstemmelse med lovens § 3.
Stk. 2. Regnskab aflægges i henhold til lov om statens  

 regnskabsvæsen m.v.
Regnskabsåret er kalenderåret.
 Stk. 3. Senest 6 måneder efter regnskabsårets udgang fremsender  

 fonden årligt til industriministeren en beretning om sin virksomhed, herunder  

 regnskab.
§ 7. Garantifonden for Skibsbygning kan ophæves ved lov.
Ved  

 ophævelse af fonden overtager statskassen fondens formue og indtræder i  

 øvrigt i fondens rettigheder og forpligtelser.
 § 8. Hypotekbanken kan med tillæg af renter og omkostninger  

 inddrive garantifondens og statskassens tilgodehavende efter indfrielse af en  

 efter § 4 ydet regaranti ved indeholdelse i løn m.v. efter reglerne for  

 inddrivelse af personlige skatter i kildeskatteloven.
 Stk. 2. Industriministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder, som er nødvendige for at  

 varetage inddrivelsen af de i stk. 1 nævnte beløb, herunder oplysninger om  

 indkomst- og formueforhold.
Kapitel 6 Straffebestemmelser § 9. Den, der afgiver urigtige eller vildledende oplysninger til  

 brug for afgørelser efter denne lov, eller som i forbindelse med en ansøgning  

 om garanti efter loven fortier oplysninger af betydning for sagens afgørelse,  

 straffes med bøde eller hæfte, medmindre strengere straf er forskyldt efter  

 den øvrige lovgivning.
 Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger eller  

 fortielser over for pengeinstitutter eller forsikringsselskaber eller  

 Danmarks Skibskreditfond i forbindelse med udbetaling af lån, for hvilke  

 fonden har garanteret.
§ 10. Den, der overtræder regler, der i medfør af § 8, stk. 2,  

 fastsættes om fremgangsmåden i forbindelse med lønindeholdelse, straffes med  

 bøde.
For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Kapitel 7 Ikrafttrædelse m.v.
 § 11. I lov nr. 767 af 12. december 1986 om ændring af forskellige  

 skattelove (Skibsværftsaftalen), som senest ændret ved lov nr. 190 af 23.  

 marts 1992, foretages følgende ændring:
 I § 7, stk. 4, ændres »31. december 1995« til: »31.  

 december 1996«.
§ 12. Industriministeren fastsætter tidspunktet for ikrafttrædelse  

 af §§ 1-10. § 11 træder i kraft dagen efter bekendtgørelse i Lovtidende Bemærkninger til lovforslaget Almindelige bemærkninger 1. Skibsværftsaftalen.
 Lovforslaget har til formål at gennemføre den skibsværftsaftale, som den  

 3. februar 1993 blev indgået mellem de politiske partier i Folketinget.  

 Skibsværftsaftalen omfatter dels etablering af en garantiordning i  

 forbindelse med skibsfinansiering, dels leveringsperioden i forbindelse med  

 indeksfinansieringsordningen.
 2. Baggrunden for en garantiordning.
Baggrunden for etablering af en skibsgarantiordning er, at der i  

 forbindelse med skibsfinansiering skal stilles fornøden sikkerhed ved  

 lånoptagelse.
Således gælder der efter vedtægterne for Danmarks  

 Skibskreditfond et krav om sikkerhed for lån til skibsbygning.
Sikkerhed  

 stilles dels som 1. prioritets pant i skibet op til maksimalt 60 pct. af  

 skibets værdi, dels ved supplerende sikkerhed op til belåningsgrænsen på 80  

 pct. af kontraktprisen.
I gennemsnit dækker 1. prioritets pantet i skibet 50  

 pct. af kontraktprisen.
Den supplerende sikkerhed, der kræves for beløbet mellem pantets værdi og  

 lånegrænsen, har hidtil i overvejende grad været garantier stillet af et  

 pengeinstitut eller et forsikringsselskab.
I den senere tid er det imidlertid  

 i stigende grad blevet vanskeligt for rederne at opnå den nødvendige  

 garantistillelse.
 En konsulentundersøgelse har således påvist, at de finansielle  

 institutioner i øjeblikket er tilbageholdende med at påtage sig yderligere  

 engagementer i shipping-sektoren, hvilket vanskeliggør garantistillelse for  

 lån til skibsbygningsprojekter med »mellemrisiko«.
På den ene side kan der fortsat opnås garantier for skibsprojekter med  

 minimal risiko, såkaldte »risikofrie« projekter, hvor der anvendes  

 en præmie på 1 pct. p.a.
På den anden side afviser de finansielle  

 institutioner at stille garanti, når den kommercielle risikovurdering af  

 projektet fører til en præmie på 3 pct. og derover.
Mellem disse yderpunkter  

 findes en række skibsbygningsprojekter, hvor det er blevet vanskeligere at  

 opnå garantistillelse.
 De politiske partier i Folketinget har på denne baggrund den 3. februar  

 1993 indgået en aftale om, at der bør indføres en statslig garantiordning for  

 at muliggøre lån til finansiering af skibsbygning.
 3. Formål og administration.
 Garantiordningen skal gøre det muligt at få stillet sikkerhed for den del  

 af et lån i Danmarks Skibskreditfond, som efter fondens vedtægter ikke kan  

 sikres alene ved pant i skibet.
Det foreslås i overensstemmelse med den politiske aftale, at ordningen  

 skal administreres af en særlig statslig fond, Garantifonden for  

 Skibsbygning, oprettet ved særskilt lovgivning.
En sådan fond udgør en særlig  

 regnskabskreds, hvorved det understreges, at garantiordningen forventes at  

 være fuldt selvfinansierende.
 4. Varighed.
Vanskelighederne med at opnå garantistillelse for lån til  

 skibsbygningsprojekter tilskrives dels de øjeblikkelige vanskeligheder i den  

 finansielle sektor, dels de dårlige konjunkturer for shippingmarkedet.
Der er  

 derfor grund til at antage, at behovet for et supplement til de garantier,  

 som den finansielle sektor fortsat stiller, vil være af midlertidig karakter.  

 Ifølge konsulentundersøgelsen forventer branchen, at der i midten af 90'erne  

 igen vil ske et opsving i kontraheringsaktiviteten.
Skibsværfternes behov for  

 en garantiordning skønnes derfor i overensstemmelse med den politiske aftale  

 at kunne opfyldes ved, at der etableres en midlertidig garantiordning, der  

 omfatter kontraheringer i en tre-årig periode (1993 - 1995).
 5. Garantiramme.
Ifølge den gennemførte konsulentundersøgelse kan det forventede  

 garantibehov for en sådan tre-årig periode opgøres til 5 mia. kr. under  

 forudsætning af kontraheringer på 8 mia. kr. årligt og at 1/3 af behovet for  

 supplerende sikkerhed fortsat kan dækkes på anden måde end ved  

 garantistillelse (typisk pant i anden tonnage). Der foreslås derfor i  

 overensstemmelse med den politiske aftale en garantiramme på 5 mia. kr. for  

 kontraheringer i årene 1993 til og med 1995. Såfremt der mod forventning ikke  

 som hidtil kan stilles anden form for supplerende sikkerhed, kan det blive  

 nødvendigt at forhøje garantirammen til 7 mia. kr.
I givet fald vil  

 Finansudvalget, som anført i den politiske aftale, blive ansøgt om bevilling  

 hertil.
 6. Præmie.
 Anvendelsesområdet for en garantiordning bør afgrænses til den ovenfor  

 nævnte »gråzone« mellem på den ene side projekter med minimal  

 risiko, hvor kommerciel garanti er opnåelig, (risikovurderes til en præmie på  

 1 pct. p.a.) og på den anden side projekter, som efter en individuel  

 vurdering opfattes som stærkt risikofyldte (risikovurderes til en præmie på 3  

 pct. p.a. og derover). Præmien foreslås derfor i overensstemmelse med den  

 politiske aftale fastsat til 2 pct. p.a. af den til enhver tid udestående  

 garantiforpligtelse.
 7. Fremgangsmåden ved garantistillelse.
Det må anses for ønskeligt at bevare tilknytningen til det finansielle  

 system, som på lang sigt forventes at kunne stille sådanne garantier.
Det er  

 endvidere af afgørende betydning, at den opkrævede præmie svarer til risikoen  

 i projektet, idet ordningen i tilfælde af en for lav præmie af  

 EF-Kommissionen vil blive betragtet som en støtteordning.
Der må derfor  

 lægges vægt på, at risikovurderingen bliver foretaget på kvalificeret  

 grundlag efter kommercielle kriterier.
Både for at bevare tilknytningen til den finansielle sektor og for at  

 sikre en faglig, kommerciel kreditvurdering foreslås det i overensstemmelse  

 med den politiske aftale, at statsgarantien formidles gennem et pengeinstitut  

 eller et forsikringsselskab.
Det foreslås samtidig i overensstemmelse med den  

 politiske aftale, at pengeinstituttet eller forsikringsselskabet selv skal  

 påtage sig 20 pct. af den samlede garantistillelse til samme præmie.
Herved  

 styrkes tilliden til, at der vil blive foretaget en grundig og forsigtig  

 kreditvurdering efter kommercielle kriterier.
På den baggrund forelås den  

 statslige garanti udformet som en regaranti for 80 pct. af det samlede  

 garantitilsagn.
Såfremt pengeinstitut eller forsikringsselskab må indfri  

 deres garanti, kan de gøre den statslige regaranti gældende for 80 pct. af  

 det til enhver tid værende samlede garantiansvar.
Selvom den statslige garanti foreslås formidlet gennem et finansielt  

 institut, tilsiger de meget store forpligtelsesbeløb dog, at den endelige  

 afgørelse om garantistillelsen træffes i statsligt regi.
I overensstemmelse  

 med den politiske aftale foreslås det derfor, at der etableres et  

 garantiudvalg med deltagelse af skibsværftsbranchen, rederibranchen,  

 fagbevægelsen, banker, forsikringsselskaber, Nationalbanken,  

 Finansministeriet og Industriministeriet samt en uafhængig formand.
Udvalget  

 skal træffe endelig afgørelse om statslig garantistillelse på grundlag af  

 pengeinstituttets eller forsikringsselskabets kommercielle risikovurdering og  

 supplerende kreditoplysninger fra Danmarks Skibskreditfond.
Der skal indgås en rammeaftale med pengeinstitutter og  

 forsikringsselskaber om ordningens administration.
Rammeaftalen skal navnlig  

 indeholde de nærmere retningslinier for kreditvurderingen med henblik på at  

 sikre, at denne foretages på et ensartet grundlag.
 8. Ikrafttrædelse m.v.
Garantiordningen forudsættes at være fuldt selvfinansierende, således at  

 indtægter i form af risikopræmie og renteindtægter modsvarer udgifterne til  

 eventuelle tab og ordningens administration.
Den indeholder derfor ikke noget  

 støtteelement.
Ordningen skal imidlertid anmeldes til EF-Komissionen til  

 godkendelse heraf og kan ikke sættes i kraft før Kommissionens godkendelse  

 foreligger.
Det foreslås derfor, at industriministeren bemyndiges til at  

 sætte loven ikraft ved bekendtgørelse.
 Baggrunden for ændringen af leveringsperioden for  

 indeksfinansieringsordningen er, at der efter EF-Kommissionens fastsættelse  

 af et støtteloft på 9 pct. for 1993 i overensstemmelse med det 7.  

 skibsbygningsdirektiv kan ydes indekslån med statslig inflationsgaranti for  

 kontrakter indgået i 1993 til levering over tre år, d.v.s. indtil udgangen af  

 1996. Den hidtidige leveringsfrist indtil udgangen af 1995 bør derfor ifølge  

 skibsværftsaftalen ændres til en leveringsfrist indtil udgangen af 1996. Som  

 en konsekvensændring heraf er det nødvendigt at ændre angivelsen af  

 leveringsfristen for indekslån i lov nr. 767 af 12. december 1986 om ændring  

 af forskellige skattelove (Skibsværftsaftalen), som senest ændret ved lov nr.  

 190 af 23. marts 1992.
 9. Økonomiske og administrative konsekvenser.
Med hensyn til garantiordningens statsfinansielle konsekvenser skal  

 anføres, at der henset til ordningens selvfinansierende karakter ikke  

 forventes noget statsfinansielt finansieringsbehov.
Garantiordningen er  

 udformet således, at indtægterne for Garantifonden for Skibsbygning i form af  

 løbende betaling af risikopræmie og forrentning af dennes placering i  

 statsobligationer m.v. skal dække såvel udgifterne til eventuelle tab som  

 udgifterne til ordningens administration.
Ved et betydeligt tab i ordningens  

 første år vil der dog kunne opstå et midlertidigt likviditetsbehov, som vil  

 skulle dækkes ved lånoptagelse eller kapitaltilførsel over bevillingslovene.  

 Det forudsættes, at eventuelle merudgifter ved ordningen dækkes inden for  

 Industriministeriets rammer.
Med hensyn til lovforslagets administrative konsekvenser foreslås det, at  

 der oprettes et Skibsgarantiudvalg med et særskilt sekretariat, der placeres  

 i Industri- og Handelsstyrelsen.
Der skønnes at være behov for to årsværk med  

 henblik på varetagelse af sekretariatsfunktionen, herunder udarbejdelse af  

 garantiindstillinger.
 Administrationsudgiften ved ordningen, som for den statslige garantiandel  

 skønnes at udgøre 1,5 mio. kr. i 1993, 2 mio. kr. i 1994 og 2,5 mio. kr. i  

 hvert af de efterfølgende år, heraf lønsum 630.000 kr. pr. år, vil blive  

 afholdt inden for Industriministeriets total- og lønsumsramme.
 Under forudsætning af at der årligt vil blive kontraheret skibe for 8 mia.  

 kr. i de tre år 1993-1995, og at fondens formue, såvel positiv som negativ,  

 forrentes med 10 pct. p.a., kan følgende økonomiske konsekvenser af  

 garantiordningen beregnes:
at der i år 2012 vil indestå en forrentet præmiesum på i alt 2,269  

 mia. kr., såfremt garantiordningen forløber uden nogen form for tab, at garantiordningen vil kunne bære et maksimalt tab på 610 mio.  

 kr. allerede i 1999, hvor der påbegyndes fulde afdrag på samtlige lån, og  

 alligevel være selvfinansierende, at et tab på 300 mio. kr. i 1999 vil medføre, at der i år 2012  

 indestår en forrentet præmiesum på 1,152 mia. kr., samt at der pr. termin maksimalt kan indtræffe et tab på 1,06 pct. af  

 garantistillelsen, hvis garantiordningen skal være selvfinansierende.
Den forlængede leveringsperiode indtil udgangen af 1996 for  

 indeksfinansieringsordningen vil medføre et statsligt provenutab på  

 realrenteafgiften, der vil udgøre 3-4 mio. kr. årligt pr. 100 mio. kr. i  

 forøgede indekslån.
Den foreslåede forlængelse af fritagelsen for  

 indkomstbeskatning af de beløb, som staten udbetaler som følge af  

 inflationsgarantien på indekslånene, vil medføre et provenutab, hvis  

 størrelse vil afhænge dels af, hvor store lån der optages på indeksvilkår,  

 dels af den fremtidige prisudvikling.
 Den forlængede leveringsfrist og fritagelsen for indkomstbeskatning  

 skønnes ikke at have nævneværdige administrative konsekvenser for de  

 statslige told- og skattemyndigheder.
Bemærkninger til de enkelte bestemmelser Til § 1 Til administration af garantiordningen oprettes en særlig statslig fond,  

 Garantifonden for Skibsbygning.
Det er karakteristisk for sådanne fonde, at  

 de fører et særligt regnskab, hvilket gør det muligt at vise, at fondens  

 indtægter i form af risikopræmie og rente vil balancere med udgifterne til  

 eventuelle tab og ordningens administration.
Det følger af ordningens  

 selvfinansierende karakter, at fonden hæfter for de garantier, der ydes efter  

 lovforslaget.
Til § 2 Garantiordningen forudsættes at være midlertidig, da den er begrundet i de  

 særlige vanskeligheder, som for øjeblikket præger både den finansielle sektor  

 og shipping-sektoren.
På baggrund af forventningerne i shippingbranchen om en  

 væsentlig forbedring i situationen i midten af 90'erne foreslås det, at der  

 kan stilles statsgaranti i en tre-årig periode indtil udgangen af 1995.  

 Garantien kan stilles for ny- eller ombygninger af skibe, der kontraheres i  

 den nævnte periode.
Der kan endvidere stilles garanti for betingede  

 kontrakter.
Såfremt opfyldelse af de betingede vilkår finder sted i den  

 nævnte periode.
I overensstemmelse med det 7. skibsbygningsdirektiv er der  

 fastsat en begrænsning af leveringsperioden på tre år fra  

 kontraheringstidspunktet med henblik på at forhindre omgåelse af ordningens  

 tidsmæssige begrænsning.
Garantirammen foreslås fastsat til 5 mia. kr., hvilket vil dække  

 garantibehovet ved et kontraheringsniveau på 8 mia. kr. årligt, forudsat at  

 en tredjedel af behovet for supplerende sikkerhed dækkes på anden måde, fx  

 ved pant i anden tonnage, således som det i dag er tilfældet.
Såfremt disse  

 forudsætninger ændres, kan der blive behov for at hæve garantirammen til  

 maksimalt 7 mia. kr.
I givet fald vil Finansudvalget blive søgt herom ved  

 aktstykke.
Til § 3 Bestemmelsen fastlægger, hvorledes fondens midler tilvejebringes.
Dette  

 sker dels ved løbende betalinger af risikopræmien på 2 pct. for de stillede  

 garantier, dels ved rentindtægter fra placering af modtagne præmiebeløb i  

 statsobligationer, statsgældsbeviser og skatkammerbeviser.
Statsobligationer  

 m.v. er valgt som investeringsobjekt dels for at tilgodese hensynet  

 til en rimelig forrentning med henblik på opbygning af en fondsformue til  

 imødegåelse af tab, og dels for at sikre fondens likviditet, idet der  

 i tilfælde af eventuelle tab må være sikkerhed for en hurtig frigørelse af  

 midlerne.
Da fonden skal være fuldt selvfinansierende, er det fastsat, at fondens  

 midler skal dække såvel eventuelle tab som omkostningerne ved ordningens  

 administration.
De forrentede præmieindtægter efter fradrag af  

 administrationsudgifter henlægges til imødegåelse af tab.
Det kan dog ikke  

 udelukkes, at der ved et betydeligt tab i ordningens første år kan opstå en  

 situation med midlertidig illikviditet.
I det omfang et likviditetsbehov i en  

 sådan situation overstiger fondens midler, kan der blive tale om at give  

 fonden mulighed for midlertidig lånoptagelse eller at foretage en  

 kapitaltilførsel over bevillingslovene.
Det forudsættes, at eventuelle  

 merudgifter ved ordningen afholdes inden for Industriministeriets  

 bevillingsrammer.
 Såfremt fondens midler som følge af ekstraordinære omstændigheder, der  

 ikke kan forudses ved ordningens indførelse, skulle vise sig ikke at være  

 tilstrækkelige til at dække opståede tab, hæfter staten for udstedte  

 garantier.
Til § 4 Garanti kan stilles for lån i Danmarks Skibskreditfond til ny- eller  

 ombygning af skibe på danske værfter, d.v.s. værfter med hjemsted her i  

 landet.
Der er ikke fastsat nogen nedre tærskel for størrelsen af skibe, til  

 hvis bygning eller ombygning der kan stilles garanti for lån.
Imidlertid vil  

 der ikke kunne stilles garanti for lån til skibe, der omfattes af  

 garantiordningen for lån til mindre fragtskibe, jf. lovbekendtgørelse nr. 91  

 af 28. februar 1986. Der er endvidere heller ikke fastsat begrænsninger med  

 hensyn til omfanget af ombygningen af et skib, for hvilken der kan stilles  

 statsgaranti.
Ifølge vedtægterne for Danmarks Skibskreditfond kan Fonden yde lån alene  

 mod sikkerhed i skibet op til maksimalt 60 pct. af skibets værdi.
For den del  

 af lånet, som overstiger denne grænse, skal der stilles supplerende  

 sikkerhed.
Det er Fondens opgave, at medvirke til at stille sådan supplerende  

 sikkerhed.
Garantien dækker derfor den del af lånebeløbet, som ligger mellem  

 værdien af Danmarks Skibskreditfonds 1. prioritets panteret i skibet (som  

 maksimalt kan udgøre 60 pct. af skibets markedsværdi), og det samlede lån  

 (som maksimalt kan udgøre 80 pct. af skibets kontraktpris). Som et gennemsnit  

 må det påregnes, at der skal stilles supplerende garanti for 30 pct. af  

 kontraktprisen.
Garantiordningen forudsættes afgrænset således, at den hverken anvendes  

 til projekter med minimal risiko, hvor der fortsat kan opnås kommerciel  

 garanti, eller til projekter som ikke anses for kommercielt bæredygtige.  

 Mellem disse yderpunkter anvendes ifølge en gennemført konsulentundersøgelse  

 en præmie på 2 pct. p.a.
Da garantiordningen skal være fuldt  

 selvfinansierende, skal præmien på 2 pct. p.a. dække såvel riskoen ved det  

 enkelte skibsbygningsprojekt efter en kommerciel kreditvurdering som  

 omkostningerne ved administration af ordningen både for pengeinstitut eller  

 forsikringsselskab og Fonden.
Præmien beregnes af den til enhver tid værende  

 garantiforpligtelse, d.v.s. reguleret for betalte afdrag.
 I perioden fra meddelelse af garantitilsagn til udbetaling af lånet  

 betales en præmie på 0,1 pct. p.a. af tilsagnsbeløbet til dækning af  

 administrationsomkostninger.
Såvel for at sikre en garantistillelse efter kommercielle kriterier som en  

 fortsat tilknytning til den finansielle sektor, der efter ordningens ophør  

 forventes at overtage garantistillelsen fuldt ud, foreslås det, at  

 garantistillelsen formidles gennem et pengeinstitut eller et  

 forsikringsselskab.
Det finansielle institut kan have hjemsted såvel her i  

 landet som i andre lande, men skal dog kunne godkendes af  

 Skibsgarantiudvalget.
Pengeinstituttet eller forsikringsselskabet skal  

 foretage en individuel kreditvurdering af skibsbygningsprojektet med henblik  

 på afgørelse af, om en præmie på 2 pct. p.a. kan anses for tilstrækkelig til  

 at dække den individuelle risiko ved den samlede garantistillelse.
Såfremt  

 pengeinstituttet eller forsikringsselskabet skønner, at dette er tilfældet,  

 og derfor er villig til at stille garanti på tilsvarende vilkår, kan det  

 ansøge om statslig regaranti for 80 pct. af garantitilsagnet i Garantifonden  

 for Skibsbygning.
Det vil være Skibsgarantiudvalget, som efter indstilling fra sekretariatet  

 og på grundlag af pengeinstituttets eller forsikringsselskabets  

 kreditvurdering og supplerende kreditoplysninger fra Danmarks Skibskreditfond  

 træffer endelig afgørelse om statslig garantistillelse.
Oplysningerne fra  

 pengeinstitut eller forsikringsselskab samt Danmarks Skibskreditfond vil være  

 omfattet af tavshedspligten efter straffelovens § 152 ff og i almindelighed  

 af offentlighedslovens undtagelsesbestemmelse for oplysninger om drifts-  

 eller forretningsforhold.
Med henblik på at underbygge den kommercielle karakter af den  

 kreditvurdering, som skal foretages af pengeinstitut eller  

 forsikringsselskab, skal dette selv påtage sig en andel på 20 pct. af den  

 samlede garantistillelse på samme vilkår som den statslige garantiandel,  

 d.v.s. til en risikopræmie på 2 pct. p.a.
Præmien fordeles mellem  

 pengeinstitut eller forsikringsselskab og Fonden i forhold til deres  

 respektive andel af garantiforpligtelsen og administrationsomkostningerne.  

 Den statslige garanti foreslås udformet som en regaranti, således at garanti  

 stilles af pengeinstitut eller forsikringsselskab, men med mulighed for at  

 pengeinstitut eller forsikringsselskab ved indfrielse af garantien kan gøre  

 den statslige regaranti gældende for 80 pct. af det til enhver tid værende  

 samlede garantiansvar, d.v.s. reguleret for betalte afdrag.
Den statslige  

 regaranti vil kunne tiltransporteres Danmarks Skibskreditfond.
Med henblik på at fastlægge de nærmere vilkår for pengeinstitutters eller  

 forsikringsselskabers formidling af garantistillelse under ordningen skal der  

 indgås en rammeaftale herom.
I rammeaftalen fastsættes også den nærmere  

 fordeling af præmien.
Til § 5 Uanset at den statslige garantistillelse bør formidles gennem et  

 pengeinstitut eller et forsikringsselskab med henblik på at sikre det  

 kommercielle grundlag, må det dog tages i betragtning, at den statslige andel  

 af garantistillelsen vedrører meget betydelige forpligtelsesbeløb.
Det er  

 derfor fundet nødvendigt, at afgørelsen om statslig garantistillelse træffes  

 af et garantiudvalg med såvel branche- som myndighedsrepræsentanter under  

 ledelse af en formand.
Formanden skal være uafhængig af brancheinteresser,  

 hvorved forstås såvel værfts- og rederibranchen som den finansielle sektor.
Det er imidlertid ikke tanken, at Skibsgarantiudvalget fra grunden skal  

 foretage en fornyet kreditbehandling af de enkelte skibsbygningsprojekter.  

 Skibsgarantiudvalget skal foretage en efterkontrol af den kreditvurdering og  

 de kreditoplysninger, der er foretaget af pengeinstituttet eller  

 forsikringsselskabet.
Henset til den store erfaring med skibsfinansiering,  

 som er opbygget i Danmarks Skibskreditfond, er det endvidere fundet  

 hensigtsmæssigt, at supplerende kreditoplysninger fra Skibskreditfonden om  

 projektet indgår i beslutningsgrundlaget for Skibsgarantiudvalget.  

 Skibsgarantiudvalgets afgørelse om garantistillelse kan ikke indbringes for  

 anden administrativ myndighed.
Skibsgarantiudvalget træffer afgørelse efter indstilling fra et særligt  

 sekretariat i Industri- og Handelsstyrelsen, Sekretariatet for  

 Skibsfinansiering, medens opgaverne i forbindelse med ordningens  

 administration efter garantiens endelige bevilling varetages af Kongeriget  

 Danmarks Hypotekbank og Finansforvaltning.
Administrationen består i  

 varetagelse af fondens interesser som garant, blandt andet i forbindelse med  

 bevilling af henstand, gældsovertagelse og i misligholdelsessituationer.  

 Industriministeren fastsætter nærmere regler herom.
Til § 6 Fonden aflægger regnskab i henhold til lov om statens regnskabsvæsen m.v.,  

 og regnskabet vil fremgå af statsregnskabet.
 Regnskabet revideres af Rigsrevisionen.
Med henblik på industriministerens mulighed for at føre tilsyn med fonden,  

 forpligtes Skibsgarantiudvalget til at afgive en årlig beretning inkl. et  

 regnskab om fondens virksomhed i det forløbne år.
Dette supplerende regnskab  

 kan enten aflægges i overensstemmelse med reglerne om statens regnskabsvæsen,  

 eller hvis det findes mere betimeligt i overensstemmelse med  

 årsregnskabslovens krav og dennes praksis med hensyn til god regnskabsskik.  

 Regnskabet bør være mere udførligt end regnskabet i statsregnskabet, herunder  

 indeholde tal for en flerårig periode.
Den årlige beretning skal indsendes  

 til industriministeren senest 6 måneder efter regnskabsårets afslutning.
Til § 7 Garantifonden for Skibsbygning er etableret som en midlertidig  

 garantiordning, der skal opfylde det særlige garantibehov, som forventes at  

 bortfalde fra midten af 90'erne.
Uanset at muligheden for garantistillelse  

 derfor er begrænset til aftaler indgået inden udgangen af 1995, vil det dog  

 være nødvendigt at opretholde fonden, indtil samtlige garanterede lån er  

 afviklet.
Først på dette tidspunkt kan fonden ophæves, hvilket skal ske ved  

 lov.
Fondens eventuelle nettoformue ved ophævelsen tilfalder statskassen.
Til § 8 Det foreslås, at Hypotekbanken skal kunne inddrive eventuelle regreskrav,  

 som måtte opstå efter indfrielse af en statslig garanti, ved indeholdelse i  

 løn m.v. hos den pågældende.
Til § 9 Henset til at den egentlige sagsbehandling i forbindelse med den statslige  

 garantistillelse forudsættes varetaget af det formidlende pengeinstitut eller  

 forsikringsselskab samt af Danmarks Skibskreditfond, er det fundet nødvendigt  

 med en særlig straffebestemmelse for afgivelse af urigtige eller vildledende  

 oplysninger over for det finansielle institut eller Danmarks Skibskreditfond,  

 som indhenter kreditoplysninger og foretager kreditvurderingen.
Til § 10 I konsekvens af bestemmelserne om lønindeholdelse i § 8 foreslås det, at  

 der fastsættes bødestraf for overtrædelse af de regler, der vil blive fastsat  

 om fremgangsmåden i forbindelse hermed.
Til § 11 Bestemmelsen sikrer, at de stadigt gældende skatteregler i forbindelse med  

 skibsværftsaftalen fra 1986, forlænges således, at der for  

 1993-kontraheringer kommer til at gælde en 3-årig leveringsperiode, d.v.s.  

 levering inden udgangen af 1996, mod i dag kun en 2-årig leveringsperiode.
 De pågældende skatteregler indebærer, at indeksobligationer udstedt af  

 Danmarks Skibskreditfond med en pålydende rente på mindst 21/2 pct. er  

 fritaget for beskatning efter kursgevinstlovens mindsterenteregel, at fuldt  

 ud indekserede obligationer udstedt af Danmarks Skibskreditfond er fritaget  

 for realrenteafgift, og at det indekstillæg, som staten eventuelt skal  

 betale, er fritaget for beskatning hos låntager.
 Lov om ændring af forskellige skattelove (Forlængelse af dele af  

 skibsværftsaftalen) er senest ændret ved lov nr. 190 af 23. marts 1992, jf.  

 Folketingstidende 1991-92, sp. 6651, 7676, 7763; tillæg A, 3803; tillæg B,  

 763; tillæg C, 501.
Til § 12 Skibsgarantiordningen skal anmeldes til EF-Kommissionen, som skal  

 godkende, at ordningen er selvfinansierende og derfor ikke indeholder noget  

 støtteelement.
Godkendelsen vil blive søgt opnået hurtigst muligt, men det  

 præcise tidspunkt herfor lader sig ikke på forhånd fastlægge.
Det foreslås  

 derfor, at industriministeren, når Kommissionens godkendelse foreligger,  

 fastsætter tidspunktet for ikrafttrædelsen af lovens bestemmelser om  

 Garantifonden for Skibsbygning.
 Det foreslås derimod, at bestemmelsen om konsekvensændringer i  

 skattelovgivningen som følge af den ændrede leveringsfrist i  

 indeksfinansieringsordningen træder i kraft dagen efter bekendtgørelsen i  

 Lovtidende.
