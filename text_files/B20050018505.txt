Bekendtgørelse  

 om udførsel af planter og planteprodukter m.m.  

1) I  

 medfør af §§ 1- 5, § 13, stk. 1, 3 og 4, i lov om planteskadegørere, jf.  

 lovbekendtgørelse nr. 687 af 18. juli 1996 og efter bemyndigelse fastsættes:
 § 1.  

  

 Plantedirektoratet  

 udsteder efter skriftlig  

 ansøgning fra en eksportør plantesundhedscertifikat eller reeksportcertifikat  

 for planter (herunder frø) og planteprodukter m.m., der skal føres ind i en  

 stat, der ikke er medlem af Den Europæiske Union.
 Stk. 2.  

  

 Ansøgningen skal indeholde oplysning  

 om botanisk navn, mængde, oprindelsessted, avleridentifikation, afsenderens  

 navn, transportmiddel samt modtagerens navn og adresse.
 § 2.  

  

 Plantedirektoratet  

 kan udstede certifikatet hvis det på baggrund af  

 en undersøgelse af partiet, emballagen og de benyttede transportmidler,  

 skønnes, at partiet overholder modtagerlandets indførselsbestemmelser.  

 Certifikaterne  

 må kun indeholde oplysninger om plantesundhedsmæssige forhold.
 Stk. 2.  

  

 Undersøgelse af  

 partiet m.v. foretages af  

 Plantedirektoratet  

 eller fødevareregionen.  

 Eksportøren skal  

 yde  

 Plantedirektoratet  

 eller fødevareregionen fornøden bistand ved undersøgelse  

 af partiet.
 § 3.  

  

 Afgivelse af urigtige  

 oplysninger efter § 1, stk. 2, straffes med bøde.
 § 4.  

  

 Bekendtgørelsen træder i kraft  

 den 1. april 2005.
Plantedirektoratet, den 18. marts  

 2005 Ole P.
Kristensen /Birthe Schubart 1)  

 Bekendtgørelsen indeholder bestemmelser der gennemfører dele af Det  

 Europæiske  

 Fællesskabers rådsdirektiv 2000/29/EF af 8. maj 2000 om foranstaltninger mod  

 indslæbning i fællesskabet af skadegørere på planter eller planteprodukter og  

 mod deres spredning inden for Fællesskabet, (EFT 2000, L 169, s. 1), som  

 bl.a.  

 ændret ved Rådetsdirektiv 2002/89/EF af 28. november 2002 (EFT 2002, L 355,  

 s.  

 45), samt senest ved Kommissionens direktiv 2004/103/EF (EUT 2004, L 313, s.  

 16).
