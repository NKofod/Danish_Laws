Nr LSF 61 Forslag til Lov om ændring af lov om tilskud til Grønlands hjemmestyre og  

 de grønlandske kommuner Fremsat af Ministeren for Grønland den 6. november 1985 § 1 I lov nr. 510 af 21. december 1979 om tilskud til Grønlands hjemmestyre og de grønlandske kommuner, som ændret senest ved lov nr. 45 af 20. februar 1985, affattes § 1 således:
»§ 1. Staten yder i årene 1986 og 1987 følgende tilskud til Grønlands hjemmestyre, jfr. dog stk. 2 og § 2:
 I 1986 ydes 901,4 mill. kr.
 I 1987 ydes 903,2 mill. kr.
Stk. 2. For 1987 reguleres beløbet efter stk. 1 med samme faktor, som bevillingerne til ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1987 på grund af pris- og lønstigninger.« § 2 Loven har virkning fra og med kalenderåret 1986.
Oprindeligt fremsat lovforslag Blad nr 119 § 1 I lov nr. 510 af 21. december 1979 om tilskud til Grønlands hjemmestyre og de grønlandske kommuner, som ændret senest ved lov nr. 45 af 20. februar 1985, affattes § 1 således:
»§ 1. Staten yder i årene 1986 og 1987 følgende tilskud til Grønlands hjemmestyre, jfr. dog stk. 2 og § 2:
 I 1986 ydes 901,4 mill. kr.
 I 1987 ydes 903,2 mill. kr.
Stk. 2. For 1987 reguleres beløbet efter stk. 1 med samme faktor, som bevillingerne til Ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1987 på grund af pris- og lønstigninger.« § 2 Loven har virkning fra og med kalenderåret 1986.
BEMÆRKNINGER TIL LOVFORSLAGET Ifølge bestemmelsen i § 5 i lov nr. 577 af 29. november 1978 om Grønlands hjemmestyre kan rigsmyndighederne efter forhandling med hjemmestyret ved lov bemyndige hjemmestyret til at overtage den regelfastsættende myndighed for samt administrationen af et sagsområde, der er nævnt i bilaget til loven.
Tilskud til således overtagne sagsområder fastsættes ved lov.
Hjemmestyrelovens § 7 giver endvidere mulighed for, at også andre sagsområder end de, der er nævnt i bilaget, kan overtages af hjemmestyret efter reglerne i lovens § 5, herunder at der ved lov fastsættes tilskud.
Ved lov nr. 45 af 20. februar 1985 om ændring af lov om tilskud til Grønlands hjemmestyre og de grønlandske kommuner - Folketingstidende 1984-85, sp. 4090, 4644, 5417 og 5698; Tillæg A, sp. 2093; Tillæg B, sp. 389; Tillæg C, sp. 151 - blev fastsat regler om ydelse af statstilskud til hjemmestyret i årene 1985, 1986 og 1987 til de sagsområder, som er overtaget af hjemmestyret efter bestemmelsen i hjemmestyrelovens § 5. I henhold hertil ydes der i årene 1985, 1986 og 1987 et statstilskud på henholdsvis 894,9 mill. kr., 896,5 mill. kr. og 898,2 mill. kr.
Tilskuddet nedsættes dog med de koncessionsindtægter fra Greenex, som hjemmestyret modtager det enkelte år.
Tilskuddet for 1986 og 1987 reguleres med samme faktor, som bevillingerne til Ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1986 på grund af pris- og lønstigninger.
For 1987 reguleres beløbet herudover med den tilsvarende faktor for finansloven for 1987.
Ved lov nr. 135 af 28. marts 1984 for Grønland om produktion og salg af grønlandske produkter blev Den kgl. grønlandske Handels produktions- og salgsvirksomhed overført til hjemmestyret med virkning fra 1. januar 1985.
Ved det samtidig med nærværende lovforslag fremsatte forslag til lov for Grønland om forsyning, trafik, postbesørgelse m.v. foreslås det, at den resterende del af Den kgl. grønlandske Handels virksomhed samt ansvaret for anlæg og drift af lufthavne i Grønland overføres til hjemmestyret efter bestemmelsen i hjemmestyrelovens § 5.
I forbindelse med overførslen af de nævnte sagsområder foreslås det i nærværende lovforslag, at det fastsatte statstilskud til hjemmestyret i 1986 og 1987 nedsættes med et beløb svarende til statens mindreindtægter ved sagsområdernes overførsel.
På grundlag af blandt andet finansloven for 1985, forslag til finanslov for 1986 og budgetoverslag for 1987 kan statens nettoindtægter vedrørende de sagsområder, der overtages af hjemmestyret, opgøres som vist nedenfor.
Udover de beløb, der direkte fremgår af budgettallene vedrørende Den kgl. grønlandske Handel og drift og anlæg af lufthavne i Grønland, omfatter oversigten rigsrevisionens budgetterede udgifter til revision af Den kgl. grønlandske Handels regnskaber samt pensionsbidragstilskud vedrørende tjenestemænd på de overførte sagsområder, herunder også tilskud vedrørende understøttelse til ikke-pensionssikret personale.
Det skal dog bemærkes, at der i driftsresultaterne for Den kgl. grønlandske Handels fællesudgifter og rederi og luftfart er sket et fradrag for de udgifter, som staten fortsat vil have i Dundas ved drift af funktionen som speditørvirksomhed etc.
 Alle beløb i oversigten er angivet i prisniveau medio 1986.
Gennemsnittet af de budgetterede nettoindtægter for staten 1985-87 vedrørende de sagsområder, der foreslås overført, udgør således i prisniveau medio 1986 53,7 mill. kr.
Lønnings- og pensionsdepartementet har for perioden 1. januar 1986 til 31. december 1988 fastsat pensionsbidragsprocenter på 6 og 11 for henholdsvis hjemmehørende og ikke-hjemmehørende tjenestemænd og tjenestemandslignende ansatte.
I perioden 1983-85 har de tilsvarende pensionsbidragsprocenter været henholdsvis 7 og 14.
Som følge heraf foreslås tilskuddet nedsat med 2,4 mill. kr. i 1986 og 1987.
Tilskud til hjemmestyret vil herefter for årene 1986 og 1987 kunne beregnes således:
Ved forslag til § 1, stk. 2, er det forudsat, at ovennævnte samlede tilskudsbeløb for 1987 reguleres med samme faktor, som bevillingerne til Ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1987 på grund af pris- og lønstigninger.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget »§ 1. Staten yder i årene 1986 og 1987 følgende tilskud til Grønlands hjemmestyre, jfr. dog stk. 2 og § 2:
 I 1986 ydes 901,4 mill. kr.
 I 1987 ydes 903,2 mill. kr.
Stk. 2. For 1987 reguleres beløbet efter stk. 1 med samme faktor, som bevillingerne til Ministeriet for Grønlands nettodriftsudgifter, ekskl. forrentning og afskrivning, bliver reguleret med på finansloven for 1987 på grund af pris- og lønstigninger.« --/ § 1. Staten yder i årene 1985, 1986 og 1987 følgende tilskud til Grønlands  

 hjemmestyre, jfr. dog stk. 2 og § 2:
Stk. 2. For 1986 og 1987 reguleres beløbet efter stk. 1 med samme faktor  

 som bevillingerne til Ministeriet for Grønlands nettodriftsudgifter, ekskl.  

 forrentning og afskrivning, bliver reguleret med på finansloven for 1986 på  

 grund af pris- og lønstigninger.
For 1987 reguleres beløbet herudover med den  

 tilsvarende faktor for finansloven for 1987.
