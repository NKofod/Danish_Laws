Det fremgik af sagens oplysninger, at Statens Seruminstitut anbefaler  

 klorokin og proguanil som malariaforebyggelse til Ghana, med mindre  

 særlige forhold foreligger, hvor Lariam anbefales.
Under særlige  

 forhold hører rejsens karakter, hvor der ved længerevarende  

 individuel rejse rekommanderes Lariam som malariaprofylakse.
Lægen tolkede kvindens rejse som en længerevarende individuel  

 rygsækrejse med intens smitteudsættelse, idet kvinden skulle  

 rundrejse til landsbyer.
Lægen anførte videre i forbindelse med  

 sagens oplysning, at der rutinemæssigt bliver informeret om hygiejniske  

 forhold, forebyggelsesmetoder i forhold til malaria og forholdsregler overfor  

 seksuelt overførbare sygdomme.
Ligeledes bliver brochuren  

 "Sygdomme i Troperne" udleveret.
Lægen informerede om Lariam  

 bivirkninger, herunder specielt de neuropsykiske bivirkninger.
Lægen  

 anførte endelig, at forholdene vedrørende graviditet ikke  

 detaljeret blev omtalt, idet kvinden rejste alene eller sammen med en  

 kvindelig rejsepartner.
Mangelfuld Information i forbindelse med  

 malariaprofylakse Patientklagenævnet fandt, at lægen havde  

 udvist manglende omhu og samvittighedsfuldhed ved sin information til kvinden  

 i forbindelse med behandlingen.
Nævnet fandt videre, at det altid bør  

 overvejes, om skriftlig information bør suppleres med mundtlig  

 information.
Det var således nævnets opfattelse, at det ikke var  

 tilstrækkeligt alene at udlevere en brochure om rejseprofylakse.  

 Lægen burde specifikt have sagt til kvinden, at graviditet  

 frarådes i tre måneder efter indtagelse af Lariam, og at det ikke  

 er tilstrækkeligt alene at sikre sig, at patienten ikke er gravid  

 på det pågældende tidspunkt.
