Kendelse fra Pressenævnet i sag nr.  

 78/1992 Advokat K.K.
Madsen har på vegne [K] klaget over, at  

 Danmarks Transport-Tidende har meddelt afslag på genmæle over for  

 nogle oplysninger i nogle artikler, der blev bragt den 21. september og 5.  

 oktober 1992 under overskriften "Fik 11 EF-tilladelser på forkert  

 grundlag" og "Kreditorkrav på over 8 mio. i Europa Express." I den første artikel var det anført, at  

 klageren på forkert grundlag havde opnået godkendelse som  

 vognmand, og at han herefter udfra denne godkendelse havde opnået 11  

 EF-tilladelser (til vognmandsvirksomhed).
Grundlaget var i følge bladet forkert, fordi  

 klageren ikke opfyldte lovens krav om praktisk erfaring inden for  

 vognmandsvirksomhed.
Klageren havde i følge artiklen godt nok  

 været ansat i et vognmandsfirma og havde efterfølgende  

 været medindehaver af et andet vognmandsfirma, men han havde efter  

 bladets opfattelse alene været beskæftiget med bogholder- og  

 regnskabsfunktioner.
 Efter artiklen skulle klageren over for den godkendende  

 myndighed have fremlagt en erklæring fra en revisor som dokumentation  

 for hans praktiske erfaring, men denne revisor havde kun kendskab til  

 klagerens virke i det firma, som klageren havde været medindehaver  

 af.
 Det fremgår endelig af artiklen, at både det  

 firma, klageren havde været ansat i, og det firma, hvor han havde  

 været medindehaver, nu var gået konkurs, og at der var anlagt  

 civil sag mod ham for hans regnskabsførelse i det firma, hvor han  

 havde været ansat.
 Den anden artikel indeholdt bl.a. nogle oplysninger om  

 aktiver og passiver i konkursboet efter klagerens vognmandsvirksomhed og  

 tillige nogle yderligere betragtninger om klagerens godkendelse som vognmand  

 og opnåelse af EF-tilladelser.
Ved skrivelse af 7. oktober 1992 anmodede advokat Madsen  

 på vegne af klageren om, at Danmarks Transport- Tidende optog et  

 genmæle.
Det genmæle, som klageren ønskede, indeholdt  

 bl.a. følgende:
 "Artiklen sammenblander ansøgningen om [K]s  

 godkendelse som fagligt kvalificeret efter godskørselsloven med  

 ansøgningen om eksportkørselstilladelser.
 Det anføres i artiklen, at [K] ikke har de  

 fornødne forudsætninger for at kunne godkendes som vognmand.  

 Påstanden er udokumenteret, og den er grundløs.
Ansøgningen om godkendelse af [K] efter  

 godskørselsloven - som jeg i øvrigt intet har haft med at  

 gøre - er ikke det eneste grundlag, der forelå i direktoratet,  

 idet direktoratet udbad sig supplerende oplysninger om [K]s tidligere  

 beskæftigelse, og disse oplysninger blev tilstillet direktoratet af Det er således i strid med sandheden, når det  

 påstås, at tilladelserne "blev udstedt på basis af en  

 revisorerklæring, som senere har vist sig at være urigtig".
 Det påstås, at [K] udelukkende har været  

 beskæftiget som bogholder og regnskabsmand samt, at han hverken har  

 haft med transporten eller speditionsforretningen at gøre.  

 Påstanden er udokumenteret, og den er grundløs, idet [K] bl.a.  

 har været beskæftiget med indkøb, personaleadministration,  

 EDB, forsikringsforhold, regnskaber og budgetter, transportkalkulationer,  

 intern administration, forhandlinger med kunder, myndigheder  

 finansieringsinstitutter mv.
 Dette vidste direktoratet, og derfor var grundlaget for  

 udstedelse af vognmandstilladelser til [K] i orden, da der tillige  

 forelå kursusbevis samt den fornødne egenkapital.
Jeg skal ikke bestride oplysningen om, at transportfirmaet  

 Chr.
A.
Petersen A/S i Padborg er gået konkurs, og det ville være  

 interessant, hvis Danmarks Transport-Tidende kunnet orientere nærmere  

 om omstændighederne herved.
Men jeg vil bestride, at [K] har del eller  

 lod i den affære." ......
"Det skal ikke bestrides, at en medarbejders  

 fratræden kan medføre nogle komplikationer for den  

 pågældende virksomhed, men det er enten en udokumenteret  

 påstand - eller en grov insinuation - at ville gøre [K]  

 ansvarlig for de forhold, der i øvrigt er omtalt vedrørende  

 Chr.
A.
Petersen A/S og Schmit Transports s.a.r.l.
Det vil formodentlig ikke  

 være forbundet med større vanskelighed at finde et eventuelt  

 manglende beløb i størrelsesordenen kr. 890.000 kr.-, som  

 påstås at være forsvundet.
Jeg formoder, at konkursboet Chr.
A.
Petersen Transport  

 A/S vil være i stand til at afdække de dispositioner, der  

 måtte ligge bagved den påståede manko.
Men jeg må  

 bestride, at Danmarks Transport-Tidende har belæg for at sætte  

 i forbindelse med en sådant forhold." ......
"I denne artikel (artiklen, der blev bragt den 5/10)  

 sættes [K] som hovedaktionær i forbindelse med konkursboet Europa  

 Express A/S, men det forbigås ganske, at det bl.a. af en artikel i  

 Vestkysten er fremgået, at den pågældende konkurs skyldes,  

 at en "60-årig nordmand blev anholdt og varetægtsfængslet i  

 forbindelse med en enorm sag om spritsmugling". Det fremgår videre af  

 den pågældende artikel, at den 60-årige først  

 benyttede sit eget firma til smuglerturene.
Da dette firma gik konkurs sidste  

 sommer, fik han ansættelse i et nystartet firma. "Her fik han en  

 central stilling, som han groft udnyttede til at sørge for  

 indsmuglingen". "Efter at sagen blev optrevlet, valgte ejeren selv at  

 erklære sin virksomhed konkurs, da det viste sig umuligt for ham at  

 fortsætte firmaet med smuglerrygtet hængende på sig." Det  

 er baggrunden for konkursen i Europa Express A/S." Under en telefonsamtale med advokat K.K.
Madsen den 13.  

 oktober 1992 afslog den ansvarshavende redaktør at bringe  

 genmælet.
Advokat K.K.
Madsen har til støtte for klagen  

 anført, at artiklernes urigtige og misvisende oplysninger har  

 påført hans klient en ikke uvæsentlig skade i  

 økonomisk henseende og har skadet klientens offentlige  

 omdømme.
 I en udtalelse om klagen har Danmarks Transport-Tidende  

 kommenteret de enkelte punkter i det ønskede genmæle og har  

 på baggrund heraf afvist, at der skulle være bragt urigtige eller  

 misvisende oplysninger i artiklen.
Følgende nævnsmedlemmer har deltaget i sagens  

 behandling: Else Mols, Bent A.
Koch, Kate Bluhme og Preben  

 Sørensen.
 Pressenævnet udtaler:
 Det ønskede genmæle indeholder i vidt omfang  

 vurdering, kommentarer og omtale af forhold, som ikke er nævnt i  

 artiklerne.
I henhold til medieansvarslovens § 38, hvorefter et  

 genmæles indhold i det væsentlige skal være begrænset  

 til de nødvendige faktiske oplysninger, tiltræder  

 Pressenævnet, at Danmarks Transport-Tidende har meddelt afslag på  

 genmæle.
Nævnet skal dog påtale, at bladet ikke har fulgt  

 reglen i medieansvarslovens § 40, stk. 1 om, at afslag på genmæle  

 skal meddeles skriftligt.
 Nævnet finder endelig anledning til at  

 fremhæve, at artiklen, der blev bragt den 5. oktober 1992, trods alt  

 også indeholdt følgende:
"Hertil siger [K]s juridisk rådgiver, advokat K.K.  

 Madsen, som tidligere var administrerende direktør i  

 hovedorganisationen Danske Vognmænd, at godskørselsloven ikke  

 stiller krav om, at man direkte har haft med transport at gøre, men at  

 man blot skal have været ansat i et transportfirma i mindst tre  

 år for at være fagligt kvalificeret." Afsagt den 24. november 1992.
