Forsikringsselskab måtte ikke benytte  

 ordet "banken" i sit navn Kbanken ... försäkringsaktiebolag ved advokat A  

 har i skrivelse af 30. december 1997 klaget over, at Finanstilsynet ved  

 skrivelse af 2. december 1997 har afslået en anmodning fra  

 forsikringsaktieselskabet om at bekræfte, at et datterselskab, der  

 påtænkes etableret i Danmark, kan anvende navnet "Kbanken ...  

 Forsikringsaktieselskab." Finanstilsynet har i afgørelsen henvist til,  

 at det af § 2, stk. 1, 2. pkt. i bank- og sparekasseloven følger, at  

 andre virksomheder end banker ikke i deres navn må benytte ordet  

 "bank", hvorfor det pågældende navn ikke kan anvendes.
Klageren har over for Erhvervsankenævnet bl.a. gjort  

 gældende, at "Kbanken ...  försäkringsaktiebolag" er et  

 helejet datterselskab af ... Kbanken AB , hvis målsætning er at  

 drive en fuld, universel bankvirksomhed, herunder livsforsikringsvirksomhed,  

 i de nordiske lande.
Ved at benytte det ansøgte navn, hvori  

 indgår navnet på koncernens moderselskab, ... Kbanken AB, vil man  

 ved markedsføringen af det danske datterselskab kunne nyde godt af den  

 goodwill, som er tilknyttet navnet og varemærket "Kbanken". I Sverige  

 har forsikringsmoderselskabet fået tilladelse af den svenske  

 Finansinspektion til at anvende ordet "bank" i navnet som anført.  

 Bank- og sparekasselovens § 2, stk. 1, er fraveget i stk. 2, idet et  

 udenlandsk kreditinstitut kan benytte det samme navn som kreditinstituttet  

 benytter i hjemlandet.
Som følge af denne bestemmelse kan et  

 udenlandsk EU pengeinstitut eksistere i Danmark både under et  

 udenlandsk navn og under de danske betegnelser for pengeinstitutter, selvom  

 selskabet ikke er underkastet det danske Finanstilsyn og bestemmelserne i  

 bank- og sparekasseloven i øvrigt.
Det må derfor anses for  

 tvivlsomt om formålet bag ved § 2, stk. 1, fortsat tilsiger en streng  

 ordlydsfortolkning.
Det skal herved bemærkes, at det ønskede  

 navn "Kbanken ... Forsikringsaktieselskab" ikke på nogen måde er  

 egnet til at vildlede forbrugere til at tro, at selskabet er en bank.
Et  

 andet svensk forsikringsaktieselskab driver i forvejen virksomhed i Danmark i  

 form af grænseoverskridende virksomhed under navnet "Kbanken ...  

 Försäkringsaktiebolag ". EF-traktaten art. 52 statuerer fri  

 etableringsret.
Det er i den forbindelse uden betydning, hvorledes  

 etableringen foregår.
I sag C-55/94, Saml. 1995, side 4155  

 vedrørende art. 52 har EF-domstolen udtalt følgende  

 præmis:
"Det fremgår imidlertid af Domstolens praksis, at  

 nationale foranstaltninger, der kan hæmme udøvelsen af de ved  

 traktaten sikrede grundlæggende friheder eller gøre  

 udøvelsen heraf mindre tiltrækkende, skal opfylde fire  

 betingelser: De skal anvendes uden forskelsbehandling, de skal være  

 begrundet i tvingende samfundsmæssige hensyn, de skal være egnede  

 til at sikre virkeliggørelsen af det formål, de  

 forfølger, og de må ikke gå ud over, hvad der er  

 nødvendigt for at opnå formålet." Det er klagerens opfattelse, at nægtelsen af at  

 tillade brugen af navnet "Kbanken ... Forsikringsaktieselskab", ikke kan  

 begrundes i tvingende samfundsmæssige hensyn og at bestemmelsen i bank-  

 og sparekasselovens § 2, stk. 1, derudover ikke er egnet til at nå det  

 angivne formål.
Der henvises endvidere til traktatens art. 30 og art.  

 59 om henholdsvis varers og tjenesteydelsers fri bevægelighed.  

 Finanstilsynets forståelse af § 2, stk. 1, vil vanskeliggøre  

 markedsføringen af produkter, idet de ikke vil kunne  

 markedsføres på samme sproglige grundlag som koncernens  

 øvrige selskaber.
 I den af  Erhvervsankenævnet fra Finanstilsynet  

 indhentede redegørelse og indstilling af 29. januar 1998 har  

 Finanstilsynet oplyst, at man udover ansøgningen om at benytte det af  

 sagen omhandlede navn for datterselskabet, som blev afslået ved den  

 påklagede afgørelse af 2. december 1997, ved skrivelse af 20.  

 november 1997 efter § 213 i lov om forsikringsvirksomhed har anerkendt, at  

 tilsynet har modtaget meddelelse om, at "Kbanken ...  

 Försäkringsaktiebolag " begynder at udøve nærmere  

 bestemte former for grænseoverskridende tjenesteydelser i Danmark  

 på forsikringsområdet.
 Tilsynet har endvidere bl.a. anført  

 følgende:
"¼ For så vidt angår sagens retlige  

 omstændigheder skal tilsynet anføre, at følgende regel  

 fremgår af bank- og sparekasselovens § 2, stk. 1:
"Banker, sparekasser og andelskasser er forpligtede og  

 eneberettiget til i deres navn at benytte henholdsvis ordet "bank",  

 "sparekasse" eller "andelskasse" alene eller i sammensætning, jf. dog  

 §§ 52 g og 52 o.
Andre virksomheder, bortset fra banker, der er oprettet ved  

 særlig lov, må ikke i deres navn eller til betegnelse af  

 virksomheden benytte ordene "bank", "sparekasse" eller "andelskasse" eller  

 betegnelser, der er egnet til at fremkalde det indtryk, at de er  

 pengeinstitut.
En bank må ikke betegne sin virksomhed på en  

 måde, der egnet til at fremkalde det indtryk, at den er landets  

 nationalbank.
Såfremt en sparekasse eller andelskasse under andet navn  

 end hovednavnet, skal hovednavnet tilføjes binavnet." Som det ses gælder forbudet både når  

 ordet bank bruges alene, og når det anvendes i sammenhæng med  

 andre ord.
 Forbudet i bestemmelsens 2. punktum mod, at andre  

 virksomheder i deres navn eller til betegnelse af virksomheden benytter ordet  

 "bank" m.v. fortolkes endvidere på den måde, at navne, hvori  

 ordet "bank" indgår anses for stridende mod bestemmelsen, medmindre  

 navnet er udtryk for en for det danske sprog almindelig ordvending.
 Klager ønsker som nævnt at etablere en  

 dattervirksomhed her i landet under navnet "Kbanken ... Forsikringsselskab  

 ".
 Benyttelse af ordet "bank" er i strid med forbudet i bank-  

 og sparekasselovens § 2, stk. 1, eftersom den dattervirksomhed klager  

 ønsker etableret ikke er et pengeinstitut, men et  

 forsikringsselskab.
 Finanstilsynet skal i tilslutning hertil bemærke, at  

 etableringen af en dattervirksomhed under nav-  

 net "Kbanken ... Forsikringsselskab ", vil være egnet til at bibringe  

 offentligheden det indtryk, at klagers virksomhed er en bank, hvorfor  

 benyttelsen af det ønskede navn også af denne grund vil  

 være i strid med bestemmelsen i bank- og sparekasselovens § 2, stk. 1,  

 2. pkt.
 Klager har til støtte for sin klage anført,  

 at Finanstilsynets afgørelse er ulovhjemlet, idet der på  

 grundlag af bank- og sparekasselovens § 2, stk. 2, skal drages en analogi  

 mellem udenlandske kreditinstitutter og udenlandske forsikringsselskaber.
 Bestemmelsen i bank- og sparekasselovens § 2, stk. 2,  

 lyder således:
"Et udenlandsk kreditinstitut kan dog benytte det samme  

 navn, som kreditinstituttet benytter i hjemlandet.
Er der risiko for  

 forveksling med et andet her i landet anvendt navn, kan Erhvervs- og  

 Selskabsstyrelsen kræve en forklarende tilføjelse." Finanstilsynet skal oplyse, at bank- og sparekasselovens §  

 2, stk. 2, er indsat i loven ved lov nr. 306 af 16. maj 1990 for at  

 gennemføre artikel 5 i det 1. bankharmoniseringsdirektiv (Rådets  

 første direktiv af 12. december 1977 om samordning af lovgivning om  

 adgang til at optage og udøve virksomhed som kreditinstitut  

 (77/780/EØF)) der lyder således:
"De kreditinstitutter, der omfattes af dette direktiv, kan  

 for udøvelsen af deres virksomhed på Fællesskabets  

 område benytte samme benævnelse, som de bruger i den medlemsstat,  

 hvor de har hjemsted, uanset om der i værtsmedlemsstaten findes  

 bestemmelser om brugen af ordene "bank", "sparekasse" eller andre lignende  

 benævnelser.
Såfremt der er risiko for forveksling, kan  

 værtsmedlemsstaten med henblik på tydeliggørelse  

 kræve, at der til benævnelsen føjes en forklarende  

 bemærkning".
 I det 1. bankharmoniseringsdirektiv defineres et  

 kreditinstitut i artikel 1, som "et foretagende hvis virksomhed består  

 i fra offentligheden at modtage indlån eller andre midler, der skal  

 tilbagebetales, samt i at yde lån for egen regning".
 Forsikringsselskaber er ikke omfattet af definitionen af  

 et kreditinstitut, hvorfor der allerede af denne grund ikke kan drages en  

 analogi som den af klager hævdede.
 Det skal endvidere bemærkes, at bestemmelsen i bank-  

 og sparekasselovens § 2, stk. 2, i overenstemmelse med direktivet må  

 fortolkes således, at udenlandske kreditinstitutter ikke skal  

 være forpligtet til at benytte ordet "bank" til betegnelse af deres  

 virksomhed her i landet, når disse institutter i stedet gør brug  

 af en i institutternes hjemlande gængs betegnelse for et  

 pengeinstitut.
 Efter Finanstilsynets opfattelse vil en analogi som den af  

 klager hævdede derfor kun vanskeligt kunne føre til det af  

 klager ønskede resultat, eftersom den gængse svenske betegnelse  

 for et forsikringsselskab så vidt ses ikke er "bank".
 Klager har til støtte for sin klage endvidere  

 anført, at Finanstilsynets afgørelse krænker klagers  

 rettigheder efter en række af EF-traktatens umiddelbart anvendelige  

 traktatbestemmelser, dog navnligt EF-traktatens artikel 52 om  

 etableringsfrihed.
 Finanstilsynet skal indledningsvis understrege, at den  

 afgørelse klager har gjort til genstand for rekurs alene drejer sig  

 om, hvorvidt klager lovligt kan etablere en dattervirksomhed i Danmark under  

 navnet "Kbanken ... Forsikringsselskab ".
 Efter Finanstilsynets opfattelse ses derfor alene  

 EF-traktatens artikel 52 at kunne have relevans i denne sag.
 Når klager således anfører, at klagers  

 svenske modervirksomhed gennem filialetablering eller ved udveksling af  

 grænseoverskridende tjenesteydelser lovligt vil kunne drive virksomhed  

 i Danmark under navnet "Kbanken ¼  

  Fondsförsäkringsäktiebolag", da bygger dette på en for  

 denne sag uvedkommende betragtning, eftersom tilsynet slet ikke har haft  

 lejlighed til at træffe afgørelse om disse  

 problemstillinger.
 Finanstilsynet skal i tilslutning hertil bemærke, at  

 tilsynets skrivelse af 20. november 1997 ikke kan forstås som en  

 samtidig bekræftelse af, at dette lovligt kan ske under navnet "Kbanken  

 ¼  

  försäkringsäktiebolag".
 Finanstilsynet skal i den forbindelse nævne, at  

 tilsynet ikke endnu har konstateret, at det svenske forsikringsselskab  

 "Kbanken ¼  

  Försäkringsäktiebolag" skulle have påbegyndt sin  

 virksomhed her i landet, hvorfor tilsynet ikke har haft lejlighed til at  

 overveje dette problem nærmere.
 Det skal dog under alle omstændigheder  

 bemærkes, at både bank- og sparekasseloven og lov om  

 forsikringsvirksomhed skelner mellem etablering og udøvelse af  

 grænseoverskridende tjenesteydelser.
 EF-traktatens artikel 52 lyder således:
"Inden for rammerne af nedennævnte bestemmelser skal  

 de restriktioner, som hindrer statsborgere i en Medlemsstat i frit at  

 etablere sig på en anden Medlemsstats område, gradvist  

 ophæves i løbet af overgangsperioden.
Denne gradvise  

 ophævelse skal også omfatte hindringer for, at statsborgere i en  

 Medlemsstat, bosat på en Medlemsstats område, opretter agenturer,  

 filialer eller datterselskaber.
Med forbehold af bestemmelserne i kapitel  

 vedrørende kapitalen indebærer etableringsfriheden adgang til at  

 optage og udøve selvstændig erhvervsvirksomhed samt til at  

 oprette og lede virksomheder, herunder navnlig selskaber i den i artikel 58,  

 stk. 2, anførte betydning, på de vilkår, som i  

 etableringslandets lovgivning er fastsat for landets egne statsborgere." Finanstilsynet skal indledningsvis fremhæve, at  

 forbudet mod, at klagers dattervirksomhed etableres under navnet "Kbanken ...  

 Forsikringsselskab " for det første ikke afskærer klager fra at  

 drive virksomhed på lige fod med andre danske forsikringsselskaber, og  

 for det andet ikke i øvrigt stiller klager anderledes end enhver anden  

 inden- eller udenlandsk virksomhed, der ikke er et pengeinstitut.
 Finanstilsynet skal derfor bemærke, at det efter  

 tilsynets opfattelse må anses for tvivlsomt, om der overhovedet  

 foreligger en restriktion i traktatens forstand, og at det ihvertfald  

 må anses for meget tvivlsomt om de konkrete forhold i denne sag kan  

 bære en anvendelse af EF-traktatens artikel 52, der rækker videre  

 end til at konstatere, at traktatbestemmelsens principielle forbud mod  

 nationalitets-diskriminerende foranstaltninger ikke kan anses for  

 tilsidesat.
 Den af klager citerede afgørelse fra EF-domstolen  

 vedlægges som bilag 4.
 Finanstilsynet skal for så vidt angår de  

 yderligere betingelser, der måtte kunne blive stillet for at anse  

 forbudet i bank- og sparekasselovens § 2, stk. 1, 2. pkt., for  

 traktatmæssigt, for det første bemærke, at der med  

 forbudet varetages et lovligt hensyn.
I forarbejderne til bestemmelsen (FT 1973-74 tillæg  

 A I, 2. saml. sp. 308) siges således bl.a., at det fortsat er "anset  

 for nødvendigt af hensyn til offentligheden, at banker og sparekasser  

 er pligtige og eneberettiget til henholdsvis at anvende betegnelserne "bank"  

 og " sparekasse", således at det allerede af navnet fremgår, at  

 der er tale om en virksomhed, der er underkastet offentligt tilsyn og bank-  

 og sparekasselovens bestemmelser i øvrigt." Det fremgår således, at forbudet varetager  

 hensynet til, at indskydere kan være sikre på, at de virksomheder  

 der betegnes banker også er banker, og at de personer der betror disse  

 virksomheder deres midler skal kunne regne med, at disse virksomheder er  

 undergivet et offentligt tilsyn og reglerne i bank- og sparekasseloven eller  

 tilsvarende lovgivning i andre lande.
 For det andet er forbudet egnet til at nå det  

 således angivne formål, eftersom forbudet jo netop sikrer, at  

 ordet "bank" bliver forbeholdt virksomheder, der kan betegnes som banker.
 Endelig kan forbudet for det tredje ikke siges at  

 være uproportionalt, eftersom forbudet alene gøres  

 gældende overfor virksomheder, der ikke er banker, hvorfor forbudet  

 ikke kan siges at være særligt indgribende.
Finanstilsynet skal på denne baggrund fastholde  

 afgørelsen af 2. december 1997, hvorefter klager ikke kan etablere en  

 dattervirksomhed i Danmark under navnet "Kbanken ... Forsikringsselskab ",  

 jf. bank- og sparekasselovens § 2, stk. 1, 2. pkt." Efter at være blevet gjort bekendt med  

 Finanstilsynets redegørelse af 29. januar 1998 har klager i skrivelse  

 af 27. februar 1998 bl.a. yderligere bemærket:
"¼ Finanstilsynet anfører på side 4 i  

 redegørelsen, at Tilsynet endnu ikke har konstateret at det svenske  

 forsikringsselskab "Kbanken ... Försäkringsaktiebolag " skulle have  

 påbegyndt sin virksomhed her i landet.
Jeg kan i denne sammenhæng oplyse, at virksomheden  

 rent faktisk blev påbegyndt ultimo 1997. ¼ Med hensyn til Finanstilsynets angivelse af, at Tilsynet  

 ikke har haft lejlighed til at overveje problemet vedrørende  

 navneanvendelsen nærmere og at Tilsynets skrivelse af 20. november 1997  

 ikke kan forstås som en samtidig bekræftelse af, at den  

 grænseoverskridende virksomhed lovligt kan ske under navnet "Kbanken  

 ... Försäkringsaktiebolag " skal det anføres, at  

 Finanstilsynet ikke er tillagt en godkendelsesbeføjelse for så  

 vidt angår grænseoverskridende virksomhed.
Jeg kan her henvise  

 til Lov om Forsikringsvirksomhed § 5, nr. 2, jf. § 213, stk. 1, hvori det er  

 anført at "et udenlandsk forsikringsselskab, der er meddelt koncession  

 i et andet land inden for den Europæiske Union eller i et andet land,  

 som har gennemført Rådets tredje skadesforsikringsdirektiv og  

 tredje livsforsikringsdirektiv, kan begynde at udøve virksomhed her i  

 landet som grænseoverskridende tjenesteydelser, når  

 Finanstilsynet har modtaget de i stk. 2 og 3 nævnte oplysninger fra  

 tilsynsmyndighederne i hjemlandet".
 Finanstilsynets kompetence indskrænker sig til de  

 områder, som er anført i §§ 215-217 i Lov om  

 Forsikringsvirksomhed, hvilket ikke berører  

 navnespørgsmålet.
¼ Med hensyn til bank- og sparekasselovens § 2, stk. 1  

 EF-konformitet skal jeg henvise til, at i henhold til Artikel 52 i  

 EF-traktaten har statsborgere i en medlemsstat ret til frit at etablere sig  

 på en anden medlemsstats område. ¼ Yderligere gør Finanstilsynet gældende, at  

 reglen i § 2, stk. 1 er egnet til at opnå det anførte  

 formål og ligeledes er proportionalt.
Med hensyn til egnetheden gøres det gældende,  

 at formålet bag bestemmelsen, nemlig at offentligheden skal beskyttes,  

 ved at det umiddelbart af navnet fremgår, at der er tale om en  

 virksomhed, der er underkastet offentlig tilsyn og i det hele undergivet  

 bank- og sparekasselovens bestemmelser, allerede ved undtagelsen i § 2, stk.  

 2, er fraveget.
Da formålet bag bestemmelsen således allerede er  

 blevet fraveget ses en streng ordlydsfortolkning af bestemmelsen ikke  

 længere at være egnet til at nå det angivne formål,  

 idet formålet selvsagt kun kan blive opfyldt, såfremt navnekravet  

 er undtagelsesfrit.
For så vidt angår proportionaliteten,  

 anfører Finanstilsynet, at forbudet indeholdt i § 2, stk. 2, er  

 proportionalt da "forbudet alene gøres gældende over for  

 virksomheder, der ikke er banker". Denne argumentation savner mening, idet  

 proportionalitetskravet netop statuerer, at den angivne hindring for fri  

 etablering skal være mindst indgribende over for de berørte  

 parter.
Et totalt forbud mod anvendelse af ordet "bank", når dette i  

 øvrigt indgår i et anerkendt varemærke og tillige  

 indgår i et navn for forsikringsselskab, som på ingen måde  

  er egnet til at vildlede forbrugerne til at tro, at der er tale om en bank,  

 går videre end hvad der er nødvendigt for at opnå  

 formålet, hvorfor forbudet ikke opfylder kravet til proportionalitet.  

 En mindre indgribende foranstaltning kunne blandt andet være krav om  

 information fra forsikringsselskabet til forsikringstageren, som dette er  

 sket ved den ovenfor nævnte bekendtgørelse nr. 609 af 14. juli  

 1995 fra Finanstilsynet.
Disse oplysninger bliver allerede givet i  

 forbindelse med en grænseoverskridende virksomhed.
¼ I en supplerende udtalelse af 20. marts 1998 har  

 Finanstilsynet bemærket:
"¼ Kbanken AB  ejer bl.a. to svenske datterselskaber, der  

 begge driver virksomhed som forsikringsselskaber.
 Nærværende sag drejer sig om, hvorvidt det ene  

 af disse datterselskaber kan etablere et nyt forsikringsselskab i Danmark  

 under navnet "Kbanken ... Forsikringsselskab ".
¼ Den af klager rejste problemstilling om, hvorvidt det  

 andet svenske datterselskab "Kbanken ¼  

  Forsäkringsaktiebolag" har muligheder for at drive  

 grænseoverskridende virksomhed i Danmark under dette navn, er et andet  

 spørgsmål, som ikke vedrører den påklagede sag, og  

 som Finanstilsynet således heller ikke har haft lejlighed til at  

 overveje nærmere.
 Finanstilsynet skal dog bemærke, at bestemmelsen i  

 bank- og sparekasselovens § 2, stk. 1, ikke umiddelbart ses at kunne  

 fortolkes derhen, at andre virksomheder lovligt ville kunne drive  

 grænseoverskridende virksomhed i Danmark under betegnelsen "bank"  

 m.v.
For så vidt angår spørgsmålet om  

 EF-traktatens artikel 52 om retten til etablering, skal det fremhæves,  

 at tilsynet som udgangspunkt ikke finder, at afgørelsen af den 2.  

 december 1997 udgør en restriktion i traktatens forstand, men at  

 tilsynet, i det omfang dette skulle være tilfældet, under alle  

 omstændigheder er af den opfattelse, at afgørelsen er berettiget  

 af de grunde der er anført i tilsynets redegørelse af 29.  

 januar 1998." For så vidt angår den af klageren citerede  

 passus i den af EF-domstolen under C-55/94 afsagte dom bemærkes, at  

 sagen vedrørte et af domstolen Consiglio Nazionale Forense (Italien)  

 forelagt præjudicielt tema i et andet fællesskabsland.
Det  

 fremgår endvidere af dommen bl.a.:
 "2)  En tjenesteyder i den forstand, udtrykket er anvendt  

 i traktaten, kan i værtsmedlemsstaten indrette de faciliteter, som er  

 nødvendige for at kunne udføre sin ydelse.
 3) En statsborger i en medlemsstat, som på stabil og  

 vedvarende måde udøver en erhvervsvirksomhed i en anden  

 medlemsstat, hvorfra han fra et forretningssted bl.a. henvender sig til  

 statsborgerne i denne stat, er omfattet af bestemmelserne i kapitlet om  

 etableringsretten og ikke af kapitlet om tjenesteydelser.
 4) Såvel muligheden for, at en statsborger i en  

 medlemsstat kan udøve sin etableringsret, som de nærmere  

 betingelser for udøvelsen heraf skal bedømmes på grundlag  

 af den virksomhed, han har til hensigt at udøve på  

 værtsmedlemsstatens område.
5) I det tilfælde, hvor en bestemt virksomhed ikke  

 er reguleret i værtsstaten, har statsborgere fra samtlige øvrige  

 medlemsstater ret til at etablere sig på førstnævnte stats  

 område og dér udøve samme virksomhed.
Når adgangen  

 til at optage en bestemt virksomhed, eller udøvelsen af den, i  

 værtsmedlemsstaten er undergivet visse betingelser, skal statsborgere  

 fra en anden medlemsstat, der ønsker at udøve den  

 pågældende virksomhed, principielt opfylde dem.
 6) Nationale foranstaltninger, der kan hæmme  

 udøvelsen af de ved traktaten sikrede grundlæggende friheder  

 eller gøre udøvelsen heraf mindre tiltrækkende, skal  

 opfylde fire betingelser: De skal anvendes uden forskelsbehandling, de skal  

 være begrundet i tvingende samfundsmæssige hensyn, de skal  

 være egnede til at sikre virkeliggørelsen af det formål,  

 de forfølger, og de må ikke gå ud over, hvad der er  

 nødvendigt for at opnå formålet.
Medlemsstaterne er forpligtet til at lægge  

 ligestillingen af eksamensbeviser til grund og eventuelt foretage en  

 sammenligning mellem de krav om kundskaber og kvalifikationer, der stilles i  

 deres nationale regler, og vedkommendes kundskaber og kvalifikationer." Erhvervsankenævnet har ikke fundet grundlag for at  

 imødekomme klagerens anmodning om mundtlig forhandling.
 Ankenævnet udtaler:
Det følger af bank- og sparekasselovens § 2, stk.  

 1, der er begrundet i hensynet til offentligheden, at banker og sparekasser  

 er pligtige og eneberettigede til henholdsvis at anvende betegnelserne "bank"  

 og "sparekasse", således at det allerede af navnet fremgår, at  

 der er tale om en virksomhed, der er underkastet offentlig tilsyn og som er  

 undergivet bank- og sparekasselovens bestemmelser i øvrigt.
Der er  

 ikke lovhjemmel til at dispensere fra bestemmelsen, som er strafbelagt, jf.  

 bank- og sparekasselovens § 54. Det ansøgte navn "Kbanken ...  

 Forsikringsaktieselskab" er umiddelbart omfattet af bestemmelsen i § 2, stk.  

 1.
 Da moderselskabet, "Kbanken ...  

 försäkringsaktiebolag", der driver forsikringsvirksomhed, agter at  

 oprette et datterselskab i Danmark, som ligeledes skal drive  

 forsikringsvirksomhed, finder bestemmelsen i bank- og sparekasselovens § 2,  

 stk. 2, jf. 1. banksamordningsdirektiv art. 5, der omhandler  

 kreditinstitutter, ikke anvendelse.
 Det tiltrædes endvidere, at bestemmelsen i bank- og  

 sparekasselovens § 2, stk. 1, om forbehold af navn for pengeinstitutter, der  

 i praksis fastholdes konsekvent også for danske virksomheder, ikke  

 indebærer en krænkelse af EF-traktaten, jf. art. 52 om  

 etableringsfrihed, for det svenske forsikringsselskabs forsikringsvirksomhed  

 i Danmark.
 Det tilføjes, at nævnet ikke har taget  

 stilling til spørgsmålet om, hvorvidt et andet svensk  

 forsikringsselskab er berettiget til at drive grænseoverskridende  

 virksomhed i Danmark under navnet "Kbanken ...  

 Försäkringsaktiebolag ", da spørgsmålet ikke er  

 omfattet af nærværende sag.
 Som følge af det oplyste stadfæstes  

 Finanstilsynets afgørelse af 2. december 1997.
 I ankenævnets afgørelse har Suzanne Helsteen,  

 Finn Møller Kristensen, Christen Sørensen, Kjelde Mors og Niels  

 Larsen deltaget.
