 Hoslagt fremsendes eksemplarer af finansministeriets bekendtgørelse nr.  

 347 af 30. september 1960 om beskatning af her i landet bosatte personer,  

 omfattet af finsk, norsk eller svensk sømandsbeskatning.
1. Bestemmelserne i bekendtgørelsen finder alene  

 anvendelse på personer, som vedbliver at være fuldt skattepligtige her i  

 landet, uanset at de tager arbejde på et med hjemsted i Finland, Norge eller  

 Sverige registreret skib under sådanne omstændigheder, at de for deres  

 indtægt ombord bliver omfattede af en af de i disse lande gældende  

 sømandsskatteordninger.
Om de pågældende er fuldt skattepligtige her i  

 landet, afgøres efter lovgivningens almindelige regler.
2. Når en her i landet fuldt skattepligtig person  

 bliver omfattet af den finske, norske eller svenske sømandsskatteordning,  

 finder bestemmelserne i lovens § 13 tilsvarende anvendelse på skattepligten  

 vedrørende den indkomst, der bortfalder ved hans nævnte tiltrædelse af  

 tjenesten ombord.
Dette vil med enkelte afvigelser, som vil blive nærmere  

 omtalt nedenfor under punkt 3, medføre, at personer, der ansættes til  

 tjeneste ombord på skibe fra et af de nævnte nordiske lande, kan få  

 indkomstskat m.v. af deres bortfaldne indtægt ført til afgang efter samme  

 regler, som er gældende, hvis de tiltræder tjeneste ombord på et dansk skib.  

 Der kan derfor herom i det hele henvises til bestemmelserne i afsnit I i  

 skattedepartementets cirkulære nr. 168 af 5. december 1958 om sømandsskat.
Opmærksomheden henledes på, at det er en betingelse for at få skat m.v.  

 vedrørende bortfalden indtægt ført til afgang, at den pågældende person på  

 samme måde, som det forlanges ved tiltrædelse af tjeneste ombord på et dansk  

 skib, godtgør, at han er tiltrådt tjeneste ombord på et skib fra et af de  

 øvrige nordiske lande under sådanne forhold, at han bliver omfattet af en af  

 de der gældende sømandsskatteordninger, jfr. herom pkt. 6, stk. 3, i det  

 nævnte cirkulære.
Dokumentationens rigtighed skal være attesteret af  

 henholdsvis Sjoemansskattekontoret i Helsingfors, Sentraltrekkontoret for  

 sjømenn i Oslo eller Sjoemansskattekontoret i Goeteborg.
 3. Ophører en person med at være ansat til tjeneste  

 ombord på et finsk, norsk eller svensk skib inden 6 måneder efter tjenestens  

 tiltrædelse, og tager den pågældende herefter arbejde i land i Finland, Norge  

 eller Sverige, skal han ved sin beskatning her i landet stilles, som om han i  

 stedet for ansættelse til tjeneste ombord havde haft arbejde i det land,  

 hvori skibet var registreret.
Ved afgørelsen af, om en person, jfr. lovens § 13, stk. 3, samt § 18, stk.  

 6, skal anses for at have været ansat til tjeneste ombord i 6 måneder, skal  

 den tid, i hvilken han sømandsbeskattes af indtægt erhvervet i forbindelse  

 med tjeneste ombord på et skib, registreret med hjemsted i Finland, Norge  

 eller Sverige, medregnes, som om tjenesten var udført ombord på et dansk  

 skib.
Såfremt den pågældende sømand under mellemkommende ophør af indtægt  

 ombord oppebærer understøttelse og lignende i et af de nævnte lande, skal  

 understøttelsesperioden medregnes efter samme regler, som gælder, hvor  

 understøttelse m.v. oppebæres her i landet.
 De foranstående bestemmelser skal finde anvendelse, uanset om den  

 pågældendes fulde skattepligt her til landet ophører, før han har været ansat  

 til tjeneste ombord på skibe fra de nævnte lande i 6 måneder ialt.
 4. De i bekendtgørelsen omhandlede personer skal for  

 de skatteår, som begynder at løbe efter tjenestens tiltrædelse, medtages ved  

 skatteansættelsen her i landet på ganske samme måde som før deres tiltrædelse  

 af tjeneste ombord, jfr. nærmere lovens § 14.
 Da bestemmelserne i bekendtgørelsen alene finder anvendelse på personer,  

 der er fuldt skattepligtige her i landet, indeholder dette ikke nogen  

 afvigelse fra de hidtil gældende regler om, hvem der skal medtages ved  

 skatteansættelsen.
Ved opgørelsen af de pågældendes ansatte skattepligtige indkomst må der  

 derimod tages fornødent hensyn til reglerne i de med Finland, Norge og  

 Sverige indgåede overenskomster til undgåelse af dobbeltbeskatning.
I denne  

 forbindelse skal man især henlede opmærksomheden på, at indtægt ved  

 personligt arbejde erhvervet i Norge eller Sverige, herunder erhvervet ved  

 tjeneste ombord på et norsk eller svensk skib, i medfør af overenskomsternes  

 bestemmelser som altovervejende hovedregel ikke kan medregnes ved opgørelsen  

 af den skattepligtige indkomst her i landet, men alene tages i betragtning  

 ved skatteberegningen.
 5. Vedrørende beregningen af indkomstskat m.v. for de  

 af bekendtgørelsen omfattede personer bemærkes, at medens der hidtil har  

 skullet beregnes indkomstskat m.v. på grundlag af de pågældendes ansatte  

 skattepligtige indkomst her i landet, så snart de enkelte skattebeløb nåede  

 op på de mindstebeløb, der overhovedet kommer til opkrævning, for  

 indkomstskatten til staten 20 kr., skal der nu alene beregnes indkomstskat  

 m.v., når de pågældende inden for den ansatte skattepligtige indkomst har en  

 bevaret indtægt på over 300 kr. årligt.
 Beregning af formueskat sker på grundlag af lovgivningens almindelige  

 regler.
 6. Beregningen af indkomstskatten m.v. af den bevarede  

 indtægt vil være at foretage på grundlag af den ansatte skattepligtige  

 indkomst og i overensstemmelse med de nærmere regler i afsnit III i  

 skattedepartementets cirkulære nr. 96 af 12. maj 1959 om sømandsskat, og der  

 kan derfor i det hele henvises hertil.
 Det anførte gælder fuldt ud, hvor de pågældende personer er eller har  

 været omfattet af den i Finland gældende sømandsskatteordning, idet  

 beskatningsretten til indtægten om bord er forbeholdt Danmark i henhold til  

 den under den 2. december 1937 mellem Danmark og Finland indgåede  

 overenskomst til undgåelse af dobbeltbeskatning.
 I de tilfælde, hvor de pågældende personer er eller har været omfattet af  

 de i Norge eller Sverige gældende sømandsskatteordninger, skal den herved  

 oppebårne norske henholdsvis svenske hyreindtægt med fradrag af den erlagte  

 sømandsskat derimod alene medtages ved fastsættelsen af den skattesats, der  

 skal anvendes ved beskatningen.
 I skattedepartementets vejledning af 23. februar 1939 til den mellem  

 Danmark og Det tyske Rige under den 16. december 1938 indgåede overenskomst  

 til undgåelse af dobbeltbeskatning, er der i afsnit IV givet udførlig  

 anvisning på, hvorledes der skal forholdes ved skatteberegningen, hvor et  

 indkomstbeløb ikke kan medregnes ved opgørelsen af den skattepligtige  

 indkomst her i landet, men alene tages i betragtning ved skatteberegningen.
 I øvrigt henvises til følgende eksempel:
 Eksempel.
 De i det følgende anførte beløb for skat m.v. i land er overalt beregnet  

 efter udskrivningsreglerne for skatteåret 1960-61. De anførte  

 kommuneskattebeløb, herunder kirkelige afgifter, svarer til de i Københavns  

 kommune for det nævnte skatteår udskrevne beløb.
Sømanden har været ansat til tjeneste ombord på et af den danske  

 sømandsskatteordning omfattet skib i tiden 1. januar til 30. september 1960.  

 Den 1. oktober 1960 er han udmønstret med et skib, omfattet af den svenske  

 sømandsskatteordning, idet han dog bevarer den fulde skattepligt her i  

 landet.
Han er forsørger uden ret til hustru- eller børnefradrag.
For  

 skatteåret 1960-61 er han ansat til en skattepligtig indtægt på 19500 kr.
 Ansættelsen og skatteberegningen for skatteåret 1961-62 fremkommer  

 således:
 1. grad skattepligtig total indkomst.
 Det er oplyst, at sømanden i tiden 1. oktober-31. december 1960 har haft  

 en svensk sømandsbeskattet indtægt, der efter alle fradrag, herunder fradrag  

 for de erlagte svenske sømandsskatter, andrager 9.513 kr.
 Beregningen af indkomstskatten m.v. af den bevarede indtægt vil være at  

 foretage efter tilsvarende retningslinier, hvis sømanden har været omfattet  

 af den i Norge gældende sømandsskatteordning.
 Vedrørende den fremgangsmåde, der skal følges, hvis sømanden har været  

 omfattet af den i Finland gældende sømandsskatteordning, kan der i det hele  

 henvises til eksemplerne i kapitel III i skattedepartementets cirkulære af  

 12. maj 1959 om sømandsskat.
 7. Når en person, der i mindst 6 måneder har været  

 omfattet af sømandsskatteordningen i de nordiske lande, ophører med at have  

 indtægt om bord, der sømandsbeskattes, skal han i overensstemmelse med  

 reglerne i lovens § 18 betale sædvanlig indkomstskat til stat og kommune,  

 herunder kirkelige afgifter, samt folkepensionsbidrag her i landet.
 Vedrørende ansættelse i henhold til lovens § 18 kan der i det hele  

 henvises til reglerne i afsnit IV i skattedepartementets cirkulære af 12. maj  

 1959 om sømandsskat.
 8. Når det i § 2 i bekendtgørelsen bestemmes, at denne  

 træder i kraft den 1. oktober 1960, medfører dette, at her i landet fuldt  

 skattepligtige personer, der på dette tidspunkt er ansat til tjeneste ombord  

 på et med hjemsted i Finland, Norge eller Sverige registreret skib og  

 omfattet af den der gældende sømandsskatteordning, fritages for at svare den  

 til den bortfaldne indkomst svarende del af de pålignede indkomstskatter  

 m.v., hvis sidste rettidige indbetalingsdag indtræder efter den 1. oktober  

 1960.
 Bestemmelserne i lovens § 14 om ansættelsen i land, §§ 15 og 16 om  

 opgørelsen af den bevarede indkomst og beregning af skat vedrørende denne,  

 samt § 17 om sømandens pligt til at indsende selvangivelse vil første gang  

 kunne finde anvendelse for skatteåret 1961-62. Bestemmelserne i lovens § 18  

 om supplerende ansættelse vil i visse tilfælde kunne finde anvendelse  

 allerede for skatteåret 1960-61.
 I denne forbindelse henledes opmærksomheden iøvrigt på, at tjenestetid  

 ombord, samt perioder med arbejdsløshed eller sygdom, jfr. lovens § 18, stk.  

 6, før den 1. oktober 1960 medregnes til udbringelse af den i lovens §§ 13,  

 stk. 3, og 18, stk. 1, omhandlede 6 måneders frist i samme omfang, som hvis  

 bekendtgørelsen havde været gældende før dette tidspunkt.
 Skattedepartementet, den 6. oktober  

 1960.
Hans P.
Gøtrik.
