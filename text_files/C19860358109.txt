 Arbejdsformidlingskontorerne.
 Foranlediget af en forespørsel fra et arbejdsformidlingskontor om,  

 hvorvidt skibsfører- og styrmandseksamen var omfattet af begrebet  

 skipperskoleuddannelse, som nævnt i § 3, stk. 1 i AER-bekendtgørelse nr. 629  

 af 20. december 1985, har undervisningsministeriet svaret følgende:
 En person, som har bestået skibsførereksamen, anses for at have bestået  

 kystskipper- og sætteskippereksamen, jfr. § 10 i lovbekendtgørelse nr. 518 af  

 4. december 1985 om søfartsuddannelse.
 Kystskipper- og sætteskippereksamen er skipperskoleuddannelser.
 Da en person med skibsførereksamen også har gennemført  

 skipperskoleuddannelser, vil tilskud for oprettelse af en praktikplads for en  

 sådan person være udelukket på grund af reglen i § 3, stk. 1 i ovennævnt  

 AER-bekendtgørelse.
 Hvilket herved meddeles til orientering.
 P.D.V.
 E.B.
