Cirkulære  

 om  

  

 nyt lønsystem og arbejdstid for  

 visse tjenestemands- og tjenestemandslignende ansatte lærere ved centre for  

 videregående uddannelse og andre institutioner for mellemlange videregående  

 uddannelser 1. Generelle bemærkninger Finansministeriet og Statstjenestemændenes  

 Centralorganisation II har indgået vedlagte aftale om nyt lønsystem og  

 arbejdstid for visse tjenestemands- og tjenestemandslignende ansatte lærere  

 ved  

 centre for videregående uddannelse og andre institutioner for mellemlange  

 videregående uddannelser.
 Aftalen har virkning fra den 1. januar 2003 og erstatter  

 en række bestemmelser i klassificeringsaftaler m.fl. for tjenestemands- og  

 tjenestemandslignende ansatte lærere, herunder adjunkter og lektorer, ved  

 centre for videregående uddannelse, de sociale højskoler, jordemoderskoler og  

 Danmarks Sygeplejerskehøjskole, omfattet af Statstjenestemændenes  

 Centralorganisation IIs aftaleret.
Aftalen indebærer, at de ansatte med virkning fra den 1.  

 januar 2003 overgår til et nyt lønsystem.
Fra samme tidspunkt er de ansatte  

 ikke omfattet af lokallønsordningen.
2. Bemærkninger til aftalens enkelte bestemmelser Til § 3, stk. 2 Det er en forudsætning for indplacering i basislønforløb  

 1-8, at den ansatte er kandidat i sygepleje (cand.cur.), jf. bekendtgørelse  

 nr.  

 786 af 29. august 1994 om kandidatuddannelse i sygepleje, eller har  

 gennemført  

 den sociale kandidat-uddannelse ved Aalborg Universitet (cand.scient.soc.),  

 jf.  

 bekendtgørelse nr. 62 af 24. januar 1992, bekendtgørelse nr. 48 af 31. januar  

 1996 og bekendtgørelse nr. 214 af 3. april 1998 om den sociale  

 kandidatuddannelse.
Til § 4 om tillæg Tillæggene i det nye lønsystem består af:
 a)  

 	  

    

 Centralt aftalte  

 tillæg, jf. stk. 1.
b)  

 	  

    

 Lokalt aftalte  

 funktions- og kvalifikationstillæg, jf. stk. 2 og 3. Disse tillæg aftales  

 lokalt  

 og er knyttet til den ansattes særlige funktioner eller særlige  

 kvalifikationer.
Der kan indgås forhåndsaftaler om ydelse af sådanne tillæg.  

 Tillæg kan ydes såvel i forbindelse med ansættelsen som under ansættelsen,  

 ligesom der under ansættelsen kan ske forhøjelser af eksisterende tillæg.
Der  

 kan f.eks. lokalt aftales kvalifikationstillæg for relevante  

 videreuddannelsesforløb  

 og overbygningsuddannelser til grunduddannelserne.
 c)  

 	  

    

 Resultatløn, jf. stk.  

 5.
Til § 7 om pension Efter § 7, stk. 1, indplaceres  

 ansatte med tjenestemandspensionsrettigheder i pensionsmæssig henseende i det  

 lønrammeforløb, der var gældende forud for overgangen til det nye lønsystem.  

 Som led i implementeringen af det nye lønsystem bør de lokale parter på  

 grundlag af gældende klassificeringsaftaler udarbejde en oversigt over den  

 hidtidige klassificering  

  

 af de stillinger, der omfattes af det nye  

 lønsystem.
Personlige klassificeringer markeres med *).
 Hvis der i forbindelse med lønændringer indgås aftale om  

 pensionsmæssig indplacering i højere lønramme, jf. § 7, stk. 3, revideres  

 oversigten i overensstemmelse hermed.
 Muligheden for en indplacering i højere lønramme i  

 pensionsmæssig henseende kan anvendes, hvor den ansatte generelt yder en  

 særlig  

 kvalificeret indsats i stillingen og gennem sin personlige indsats giver  

 denne  

 et særligt indhold.
 Kompetencen til - som et supplement til  

 tjenestemandspensionsordningen - at aftale pensionsbidrag af varige og  

 midlertidige tillæg i det nye lønsystem er delegeret til de lokale  

 aftaleparter.  

 Pensionsbidrag kan kun aftales for så vidt angår varige og midlertidige  

 tillæg,  

 og der kan ikke aftales pensionsbidrag af udligningstillæg efter aftalens §  

 14,  

 stk. 2.
Til § 8 om  

 arbejdstid Ved tilrettelæggelsen af arbejdstiden skal det sikres, at  

 den ansatte får den fornødne tid til at udføre arbejdet i, herunder tid til  

 faglig, pædagogisk og personlig udvikling.
For adjunkter samt ansatte  

 omfattet  

 af overgangsordningen i § 14, som ønsker at indstille sig til  

 lektorbedømmelse,  

 indebærer dette at have arbejdsmæssig mulighed for at kvalificere sig til  

 lektorbedømmelsen.
 Det forudsættes, at arbejdet fordeles jævnt over året, og  

 at den ansatte til stadighed er orienteret om, hvilke arbejdsopgaver der skal  

 varetages.
 Ved tildeling af tid til undervisning tages hensyn til  

 faget, læreren skal undervise i, undervisningsformen, lærerens erfaring,  

 lærerens alder og de studerendes forudsætninger m.v.
 Til § 11 om  

 forhandlinger og indgåelse af aftaler m.v.
Et væsentligt element i det nye og lokalt orienterede  

 lønsystem er, at den lokale lønfastsættelse integreres i den lokale  

 personalepolitik.
Det er derfor en forudsætning, at der er den fornødne  

 aftalekompetence  

 til stede på det lokale niveau.
På denne baggrund delegerer aftalens parter  

 kompetencen efter nedenstående retningslinier:
 Finansministeriet bemyndiger herved  

 Undervisningsministeriet til at føre forhandlinger om og indgå lokale  

 aftaler.  

 Finansministeriet forudsætter endvidere, at Undervisningsministeriet  

 videredelegerer  

 denne kompetence i videst muligt omfang, med henblik på, at samtlige aftaler,  

 der alene vedrører løndannelsen ved den pågældende institution m.v., kan  

 indgås  

 af den lokale ledelse.
Statstjenestemændenes Centralorganisation II og de  

 tilsluttede organisationer delegerer i videst muligt omfang kompetencen med  

 henblik på, at samtlige aftaler, der alene vedrører løndannelsen på  

 vedkommende  

 institution, indgås af den lokale tillidsrepræsentant.
I de tilfælde, hvor  

 der  

 for en personalegruppe ikke er valgt en tillidsrepræsentant, indgås de lokale  

 aftaler med vedkommende organisations lokale afdeling eller direkte med  

 organisationen.
Hvis der lokalt er tvivl om aftalerettens placering,  

 anbefales  

 det, at denne præciseres i et protokollat eller lignende.
Det er parternes overordnede hensigt, at forhandlingerne  

 skal finde sted, og aftalerne indgås på parallelle niveauer.
Parterne er  

 således enige om, at ved forhandlinger på den enkelte arbejdsplads bør  

 aftaler  

 indgås mellem den lokale ledelse og den stedlige tillidsrepræsentant.
 Den lokale ledelse og tillidsrepræsentanterne kan i  

 forbindelse med de lokale forhandlinger lade sig bistå af repræsentanter fra  

 Undervisningsministeriet henholdsvis organisationen.
Til § 13 om  

 opsigelse af lokale aftaler Ved opsigelse af aftale om kvalifikationstillæg bevarer  

 den enkelte ansatte tillægget som en personlig ordning, medmindre andet  

 aftales.
 Ved opsigelse af aftale om funktionstillæg gives der  

 skriftlig meddelelse til den enkelte ansatte om aftalens opsigelse, og  

 tillægget bortfalder med et varsel svarende til den enkeltes individuelle  

 opsigelsesvarsel, medmindre andet aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg bortfalder i overensstemmelse med de  

 bestemmelser, der er fastsat om tidsbegrænsningen.
Til § 14 om  

 overgangsordning for allerede ansatte Til § 14, stk. 1, nr. 1 Bestemmelsen i § 14, stk. 1, nr. 1, finder tilsvarende  

 anvendelse for tjenestemandslignende ansatte afdelingslærere, der er tillagt  

 tjenestemandspensionsrettigheder, og som overgår fra Danmarks  

 Sygeplejerskehøjskole  

 til et center for videregående uddannelse.
Til § 14, stk. 1, nr. 2  

 og 3, og stk. 2 Det bemærkes, at tillæg, der ydes til lektorer efter § 2 i  

 aftale af 21. december 1999 om ansættelsesvilkår for lærere med  

 tjenestemandsansættelse ved de sociale højskoler, videreføres uændrede.
Til § 14, stk. 2 I forbindelse med stillingsskift inden for aftalens område  

 afgør de konkrete forhandlinger den samlede løn i den nye stilling.  

 Udligningstillæg efter stk. 2 videreføres ikke.
 Overgang efter positiv lektorbedømmelse til ansættelse som  

 lektor ved samme institution betragtes ikke som stillingsskift.
 3. Ikrafttræden  

 m.v.
 Cirkulæret har virkning fra den 1. januar 2003.
Aftale om nyt lønsystem og arbejdstid for visse  

 tjenestemands- og tjenestemandslignende ansatte lærere ved centre for  

 videregående  

 uddannelse og andre institutioner for mellemlange videregående uddannelser I medfør af tjenestemandslovens § 45, stk. 1, og  

 hovedaftalen af 1969 § 2, stk. 2, aftales følgende:
 § 1.  

  

 Aftalen omfatter visse tjenestemands- og tjenestemandslignende ansatte  

 lærere,  

 herunder adjunkter og lektorer, ved centre for videregående uddannelse, de  

 sociale højskoler, jordemoderskoler og Danmarks Sygeplejerskehøjskole.  

 Bestemmelserne erstatter bestemmelserne om løn, tillæg, lønregulering,  

 lønanciennitet, pensionsbidrag, arbejdstid m.v. i de hidtidige  

 klassificeringsaftaler  

 m.fl.
§ 2. Løn Lønsystemet består af en basisløn og en tillægsdel.  

 Tillægsdelen omfatter funktionstillæg og kvalifikationstillæg samt  

 resultatløn,  

 jf. § 4.
§ 3. Basisløn Den ansatte indplaceres i nedenstående basislønforløb i  

 forhold til uddannelse,  

    

  

 jf. stk. 2, og  

 eventuel anciennitet, jf. § 6. Basislønnen udgør følgende årlige grundbeløb  

 (pr. 1. oktober 1997):
Basisløntrin 1. januar 2003 1. april 2003 1 189.970 kr.
 189.970 kr.
2 196.966 kr.
 196.966 kr.
3 211.155 kr.
 213.867 kr.
4 225.342 kr.
 230.495 kr.
5 237.072 kr.
 245.660 kr.
6 248.801 kr.
 248.801 kr.
7 252.644 kr.
 252.644 kr.
8 259.268 kr.
 259.268 kr.
 Basisløntrinnene er 1-årige.
 Stk. 2.  

  

 Den ansatte indplaceres i basislønforløb 1-7, dog  

 indplaceres ansatte med kandidatuddannelse i sygepleje henholdsvis med den  

 sociale kandidatuddannelse i basislønforløb 1-8.
§ 4.  


  

 Tillæg Der kan mellem Finansministeriet og Statstjenestemændenes  

 Centralorganisation II aftales kvalifikations- og funktionstillæg til særlige  

 stillingsgrupper.
 Stk. 2.  

  

 Der kan lokalt  

 aftales tillæg for særlige funktioner, der varetages i stillingen eller  

 stillingsgruppen.
 Stk. 3.  

  

 Der kan  

 ligeledes lokalt aftales tillæg for kvalifikationer m.v., d.v.s. på grundlag  

 af  

 den ansattes faglige og personlige kvalifikationer, kompetenceudvikling,  

 kvaliteten i opgavevaretagelsen, balancen i forhold til tilsvarende  

 stillinger  

 på det øvrige arbejdsmarked og hensynet til rekruttering og fastholdelse.
 Stk. 4.  

  

 Tillæg efter  

 stk. 2 og 3 kan aftales i form af varige eller midlertidige tillæg.  

 Tillæggene  

 angives i årligt grundbeløb (pr. 1. oktober 1997).
 Stk. 5.  

  

 Der kan  

 herudover lokalt aftales engangsvederlag, f.eks. som honorering af en særlig  

 indsats.
 Stk. 6.  

  

 Der kan lokalt  

 aftales supplerende resultatbaserede lønordninger, efter hvilke der udbetales  

 resultatløn i form af tillæg for den pågældende måleperiode, i det omfang de  

 på  

 forhånd definerede kvantitative og kvalitative mål er opnået.
§ 5.  


  

 Lønregulering Basisløn efter § 3 og funktions- og kvalifikationstillæg  

 efter § 4, stk. 1 og 2, samt eventuelle tillæg efter § 14, stk. 1-3,  

 reguleres  

 med de generelle stigninger, der aftales centralt ved  

 overenskomstfornyelserne  

 eller udmøntes via en generel reguleringsordning.
 Stk. 2.  

  

 Tilsvarende  

 gælder for kvalifikationstillæg efter § 4, stk. 3, medmindre andet aftales.
§ 6.  


  

 Lønanciennitet Ved ansættelsen indplaceres den ansatte på  

 basislønforløbets 1. trin, jf. § 3. Lønancienniteten regnes fra den 1. i  

 ansættelsesmåneden og altid i hele måneder.
 Stk. 2.  

  

 Lønancienniteten  

 kan forhøjes med det tidsrum, den pågældende har været beskæftiget med  

 relevant  

 arbejde.
 Stk. 3.  

  

 Fuld  

 lønanciennitet optjenes ved mindst 15 timers beskæftigelse pr. uge i  

 gennemsnit.  

 Ved en beskæftigelsesgrad på under 15 timer pr. uge i gennemsnit optjenes  

 halv  

 lønanciennitet.
§ 7.  


  

 Pension Tjenestemænd og tjenestemandslignende ansatte med  

 tjenestemandspensionsret indplaceres i pensionsmæssig henseende i det  

 lønrammeforløb, der var gældende forud for den ansattes overgang til det nye  

 lønsystem med oprykning i overensstemmelse med de hidtil gældende  

 anciennitetsregler.
 Stk. 2.  

  

 Ved pensionering  

 beregnes tjenestemandspensionen herefter på grundlag af den pensionsgivende  

 løn  

 på det skalatrin, hvorpå den pågældende på pensioneringstidspunktet var  

 indplaceret i henhold til stk. 1.
 Stk. 3.  

  

 Hvis der aftales  

 varige tillæg/tillægsforhøjelser for funktioner eller kvalifikationer, der i  

 det hidtidige lønsystem ville have haft form af en oprykning til højere  

 lønramme, indgår parterne samtidig aftale om, at den ansatte i pensionsmæssig  

 henseende indplaceres i den højere lønramme.
 Stk. 4.  

  

 Aftaler efter  

 stk. 3 om individuel omklassificering af tjenestemænd, der er fyldt 60 år på  

 aftalens  

 ikrafttrædelsestidspunkt, har virkning for beregning af tjenestemandspension,  

 når der er forløbet 2 år eller mere mellem aftalens ikrafttrædelsestidspunkt  

 og  

 pensionsbegivenhedens indtræden.
 Stk. 5.  

  

 Medmindre stk. 3  

 finder anvendelse, indbetaler ansættelsesmyndigheden et pensionsbidrag på 18  

 pct. af:
1)  

 	  

    

 centralt aftalte  

 tillæg efter § 4, stk. 1, i det omfang det fremgår af aftalen, 2)  

 	  

    

 varige tillæg efter §  

 4, stk. 2 og 3, 3)  

 	  

    

 personlige tillæg  

 efter § 14, stk. 1, i det omfang der er indbetalt pensionsbidrag af hidtidige  

 tillæg, og 4)  

 	  

    

 midlertidige tillæg  

 efter § 4, stk. 2 og 3, der er aftalt efter denne aftales ikrafttrædelse.
 Den ansattes andel af pensionsbidraget anses at udgøre  

 1/3.
 Stk. 6.  

  

 Ansættelsesmyndigheden indbetaler det supplerende pensionsbidrag til  

 PKA/Aktiva  

 Pension A/S.
§ 8.  


  

 Arbejdstid Den årlige arbejdstid udgør 1924 timer, inklusiv ferie og fridage,  

 svarende gennemsnitligt til 37 timer ugentlig.
§ 9.  


  

 Merarbejde Der kan ydes godtgørelse for pålagt tjenstligt merarbejde,  

 som har været af større omfang.
 Stk. 2.  

  

 Ansættelsesmyndigheden fastsætter omfanget af merarbejdet på grundlag af en  

 skriftlig indberetning.
Stk. 3.  

  

 Godtgørelse for  

 merarbejde ydes så vidt muligt i form af afspadsering af samme varighed som  

 det  

 godkendte merarbejde, jf. stk. 2, med tillæg af 50 pct.
Sådan afspadsering  

 bør  

 normalt være tildelt den ansatte inden udløbet af det efterfølgende år.  

 Meddelelse om afspadsering gives den ansatte med passende varsel, d.v.s.  

 normalt ikke mindre end 14 dage.
 Stk. 4.  

  

 Såfremt  

 afspadsering ikke kan finde sted, godtgøres det godkendte merarbejde, jf.  

 stk.  

 2, med betaling, der pr. merarbejdstime udgør 1/1924 af den pågældendes  

 årsløn  

 med tillæg af 50 pct.
§ 10. Konstitution De ansatte er omfattet af den til enhver tid gældende  

 aftale mellem Finansministeriet og centralorganisationerne om betaling m.v.  

 under midlertidig tjeneste i højere stilling.
 § 11.  


  

 Forhandlinger  

 og indgåelse af aftaler m.v.
 Centrale aftaler forhandles og indgås mellem  

 Finansministeriet og Statstjenestemændenes Centralorganisation II.
Stk. 2.  

  

 Lokale aftaler  

 forhandles og indgås mellem de parter, der er bemyndiget hertil.
Ved  

 forhandlinger  

 på den enkelte institution indgås aftaler mellem den lokale ledelse og den  

 stedlige tillidsrepræsentant.
Stk. 3.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
Stk. 4.  

  

 Forslag til  

 lønændringer kan fremsættes af begge parter.
Forhandlinger skal finde sted  

 mindst én gang om året, hvis en af parterne begærer det.
Lønændringer kan i  

 øvrigt aftales løbende, hvis parterne er enige herom.
§ 12.  


  

 Uenighed Kan der ved en lokal forhandling ikke opnås enighed, kan  

 forhandlingerne, såfremt en af parterne begærer det, videreføres med  

 deltagelse  

 af repræsentanter fra vedkommende organisation.
Forhandlingen afholdes inden  

 for en frist af 1 måned efter modtagelsen af forhandlingsbegæringen,  

 medmindre  

 andet aftales.
Stk. 2.  

  

 Opnås der ikke  

 enighed ved denne forhandling, kan forhandlingerne, såfremt en af parterne  

 begærer det, videreføres mellem aftaleparterne.
Forhandlingen afholdes inden  

 for en frist af 1 måned efter modtagelsen af forhandlingsbegæringen,  

 medmindre  

 andet aftales.
 Stk. 3.  

  

 Hvis der ikke  

 kan opnås enighed ved forhandling mellem aftaleparterne, kan sagen ikke  

 videreføres.
 Stk. 4.  

  

 Brud på og  

 fortolkning af lokale aftaler behandles efter de sædvanlige fagretlige  

 regler.
§ 13.  


  

 Opsigelse  

 af lokale aftaler Lokale aftaler om funktionstillæg, kvalifikationstillæg og  

 resultatløn kan opsiges i overensstemmelse med reglerne i den enkelte aftale  

 eller kan ændres ved enighed mellem aftalens parter.
§ 14.  

 Overgangsordning for allerede ansatte Samtlige ansatte overgår med virkning fra den 1. januar  

 2003 til det nye lønsystem og indplaceres således:
1)  

 	  

    

 Ansatte, der er  

 omfattet af gammelt lønsystem, indplaceres i basislønforløbet på grundlag af  

 den hidtidige skalaløn.
Indplaceringen sker på nærmeste højere løntrin i  

 basislønforløbet.
Varige tillæg, eksklusiv eventuelt adjunkt- eller  

 lektortillæg, videreføres som personlige tillæg.
Midlertidige tillæg  

 videreføres som personlige tillæg for den resterende periode.
2)  

 	  

    

 Ansatte, der er  

 omfattet af nyt lønsystem, indplaceres på det hidtidige anciennitetstrin i  

 basislønforløbet  

 og med samme oprykningsdato.
Eventuelt udligningstillæg videreføres.
Andre  

 varige tillæg, eksklusiv eventuelt adjunkt- eller lektortillæg, videreføres  

 som  

 personlige tillæg.
Midlertidige tillæg videreføres som personlige tillæg for  

 den resterende periode.
De ansatte er ikke omfattet af stk. 2 og 3.
Stk. 2.  

  

 Hvis den samlede løn ved indplacering på sluttrin  

 i basislønforløbet, inklusiv eventuelle videreførte tillæg efter stk. 1 samt  

 eventuelt adjunkt- eller lektortillæg, er lavere end den hidtidige, samlede  

 faste løn, ydes et tillæg til udligning af forskellen.
Tillægget bortfalder i  

 forbindelse med stillingsskift.
 Stk. 3.  

  

 Ansatte, der ved  

 overgang til det nye lønsystem ikke oppebærer slutløn i det hidtidige  

 lønforløb,  

 sikres endvidere et tillæg/en tillægsforhøjelse svarende til værdien af  

 førstkommende anciennitetsstigning med virkning fra det tidspunkt, da  

 anciennitetsoprykningen ville være sket efter det hidtidige lønsystem.  

 Tillægget/tillægsforhøjelsen  

 ydes dog kun i det omfang, der ikke i forbindelse med overgangen til det nye  

 lønsystem eller senere er aftalt en samlet løn, der er højere end hidtidig  

 løn  

 inkl. førstkommende anciennitetstrin.
Stk. 4.  

  

 En ansat, som  

 fratræder efter at være overgået til det nye lønsystem med indplacering efter  

 stk. 1, vil ved genansættelse efter denne aftale blive indplaceret på det  

 anciennitetstrin i basislønforløbet, hvor vedkommende var placeret  

 umiddelbart  

 forud for sin fratræden og med samme oprykningsdato.
Hertil lægges yderligere  

 anciennitet, som måtte være optjent i den mellemliggende periode.
 § 15.  

 Ikrafttræden m.v.
 Aftalen har virkning fra den 1. januar 2003. Fra samme  

 tidspunkt er de ansatte ikke omfattet af aftalen om lokalløn.
 Stk. 2.  

  

 Samtidig ophæves  

 protokollat af 19. maj 1999 om nyt lønsystem for tjenestemandsansatte  

 socialrådgivere m.fl. på de sociale højskoler/Ålborg Universitet, for så vidt  

 angår lærere, herunder adjunkter og lektorer, ved de sociale højskoler.
 Stk. 3.  

  

 Aftalen kan af  

 parterne opsiges skriftligt med 3 måneders varsel til en 31. marts, dog  

 tidligst  

 til den 31. marts 2005.
København, den 26. august 2003 Statstjenestemændenes Centralorganisation II Tommy Agerskov Thomsen Finansministeriet P.M.V.
 E.B.
