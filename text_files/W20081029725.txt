Asbest på genbrugsplads  strakspåbud Arbejdsmiljøklagenævnet har på møde den 16. december 2008 behandlet kommunens klage over Arbejdstilsynets strakspåbud af 6. maj 2008 uddybet i afgørelsesskrivelse af 13. maj 2008 om at kommunen straks skulle sikre arbejdet med at modtage asbestaffald på genbrugspladsen, så forholdene altid var sikkerheds  og sundhedsmæssigt fuldt forsvarlige.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at XX Kommune straks skulle sikre arbejdet med at modtage asbestaffald på genbrugspladsen, så forholdene altid var sikkerheds  og sundhedsmæssigt fuldt forsvarlige.
 Arbejdsmiljøklagenævnet fastholder således Arbejdstilsynets strakspåbud meddelt i afgørelse af 13. maj 2008.
B E G R U N D E L S E Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den 6. maj 2008 konstaterede, at der i en container til modtagelse af asbestaffald var knuste eternitplader der ikke var emballeret efter de forskrifter der fandtes for håndtering af asbestaffald.
Der lå endvidere en sæk med uidentificerbart indhold, der ifølge Arbejdstilsynet kunne være sprøjteasbest, sækken var revet itu og der var fri adgang til indholdet.
 Arbejdsmiljøklagenævnet har endvidere lagt til grund, at den omhandlede container var åben, da Arbejdstilsynet besigtigede genbrugspladsen.
 I henhold til asbestbekendtgørelsens § 7, stk. 1, skal arbejdet tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer.
 I henhold til asbestbekendtgørelsens § 31, stk. 1, skal asbeststøv samt støvende asbestholdigt affald, filtre og lignende i befugtet tilstand opbevares og bortskaffes i egnet, lukket, tæt emballage, der mærkes med oplysning om, at den indeholder asbest.
 I henhold til asbestbekendtgørelsens § 31, stk. 2, skal asbestholdigt affald, der kan støve, som f.eks. bløde lofts- og vægplader, under opbevaring og transport være befugtet og overdækket, så afgivelse af støv til omgivelserne hindres.
Arbejdsmiljøklagenævnet har ved afgørelsen lagt vægt på, at de ansatte på genbrugspladsen ved tilsynsbesøget den 6. maj 2008 kunne udsættes for asbeststøv, idet adskillige asbestplader var i mange stykker uden at de var emballeret.
Asbeststøv kunne således spredes til hele genbrugspladsen med risiko for påvirkning af de ansatte og omgivelserne.
 Arbejdsmiljøklagenævnet har endvidere lagt vægt på, at det fremgår af asbestbekendtgørelsen, at der ved arbejde med asbest i videst muligt omfang skal sikres, at de ansatte ikke udsættes for eller kan blive udsat for støv fra asbest eller asbestholdigt materiale.
 Der er efter asbestbekendtgørelsen ikke nogen nedre grænse for forureningsgraden.
 Med hensyn til de i klagen anførte klagepunkter skal Arbejdsmiljøklagenævnet henvise til Arbejdstilsynets brev af 8. juni 2008 og brev af 9. september 2008.
R E G L E R Arbejdsmiljøklagenævnet henviser til:
 § 38, § 39, § 48, § 49 og § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005, og  § 7, stk. 1, § 31, stk. 1 og stk. 2, i Arbejdstilsynets bekendtgørelse nr. 1502 af 21. december 2004 om asbest.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne ..
Kopi til De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
 § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 49. Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.
 Stk. 2. Beskæftigelsesministeren kan give regler om forbud imod fremstilling, import og anvendelse af særligt farlige stoffer og materialer.
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
Arbejdstilsynets bekendtgørelse nr. 1502 af 21. december 2004 om asbest § 7. Arbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen og i omgivelserne ikke udsættes for eller kan blive udsat for støv fra asbest eller asbestholdige materialer.
Antallet af personer, der udsættes for eller kan blive udsat for støv fra asbest eller asbestholdigt materiale skal begrænses til et minimum.
 Stk. 2. ..
 § 31. Asbeststøv samt støvende asbestholdigt affald, filtre og lignende skal i befugtet tilstand opbevares og bortskaffes i egnet, lukket, tæt emballage, der mærkes med oplysning om, at den indeholder asbest.
 Stk. 2. Asbestholdigt affald, der kan støve, som f.eks. bløde lofts- og vægplader, skal under opbevaring og transport være befugtet og overdækket, så afgivelse af støv til omgivelserne hindres.
 Stk. 3. Bortskaffelse skal i øvrigt ske efter Miljøministeriets regler, jf. bekendtgørelse nr. 619 af 27. juni 2000 om affald.
 .
 Arbejdsmiljøklagenævnet har på møde den 16. december 2008 behandlet kommunens klage over Arbejdstilsynets strakspåbud af 15. maj 2008 uddybet i afgørelsesskrivelse af 23. maj 2008 om at kommunen straks skulle sikre arbejdet med at modtage asbestaffald på genbrugspladsen, så forholdene altid var sikkerheds  og sundhedsmæssigt fuldt forsvarlige.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at XX Kommune straks skulle sikre arbejdet med at modtage asbestaffald på genbrugspladsen, så forholdene altid var sikkerheds  og sundhedsmæssigt fuldt forsvarlige.
 Arbejdsmiljøklagenævnet fastholder således Arbejdstilsynets strakspåbud meddelt i afgørelse af 23. maj 2008.
B E G R U N D E L S E Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den 15. maj 2008 konstaterede/fik oplyst følgende:
 At der i en container til modtagelse af eternitplader/asbestaffald var sammenblanding af hele plader, der var smidt ind i containeren og knuste plader og stumper af eternitplader/asbest.
Der var ingen af de knuste plader eller stumper der var emballeret i sække for at hindre støvdannelse i container,  at de ansatte ikke kunne redegøre for hvilke instrukser der forelå i forbindelse med håndtering af bortskaffelse af plader uden for containerområdet,  at de ansatte oplyste, at når det blæste, kunne der dannes små hvirvelvinde der trak støv ud af containeren, og  at de ansatte oplyste at de var instrueret i at bruge engangsdragter og engangsstøvmasker af type P2, hvis de skulle arbejde med at flytte asbestplader/eternitplader inde i containeren, når den skulle lukkes.
Der blev brugt vådfejemaskine når der blev fejet i området.
 Arbejdsmiljøklagenævnet har endvidere lagt til grund, at den omhandlede container var åben, da Arbejdstilsynet besigtigede genbrugspladsen.
 I henhold til asbestbekendtgørelsens § 7, stk. 1, skal arbejdet tilrettelægges og udføres på en sådan måde, at det i videst muligt omfang sikres, at de ansatte og virksomhedens omgivelser ikke udsættes eller kan blive udsat for støv fra asbest eller asbestholdige materialer.
 I henhold til asbestbekendtgørelsens § 31, stk. 1, skal asbeststøv samt støvende asbestholdigt affald, filtre og lignende i befugtet tilstand opbevares og bortskaffes i egnet, lukket, tæt emballage, der mærkes med oplysning om, at den indeholder asbest.
 I henhold til asbestbekendtgørelsens § 31, stk. 2, skal asbestholdigt affald, der kan støve, som f.eks. bløde lofts- og vægplader, under opbevaring og transport være befugtet og overdækket, så afgivelse af støv til omgivelserne hindres.
Arbejdsmiljøklagenævnet har ved afgørelsen lagt vægt på, at de ansatte på genbrugspladsen ved tilsynsbesøget den 15. maj 2008 kunne udsættes for asbeststøv, idet adskillige asbestplader var i mange stykker uden at de var emballeret.
Asbeststøv kunne således spredes til hele genbrugspladsen med risiko for påvirkning af de ansatte og omgivelserne.
 Arbejdsmiljøklagenævnet har endvidere lagt vægt på, at det fremgår af asbestbekendtgørelsen, at der ved arbejde med asbest i videst muligt omfang skal sikres, at de ansatte ikke udsættes for eller kan blive udsat for støv fra asbest eller asbestholdigt materiale.
 Der er efter asbestbekendtgørelsen ikke nogen nedre grænse for forureningsgraden.
 Med hensyn til de i klagen anførte klagepunkter skal Arbejdsmiljøklagenævnet henvise til Arbejdstilsynets brev af 8. juni 2008 og brev af 9. september 2008.
R E G L E R Arbejdsmiljøklagenævnet henviser til:
 § 38, § 39, § 48, § 49 og § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005, og  § 7, stk. 1, § 31, stk. 1 og stk. 2, i Arbejdstilsynets bekendtgørelse nr. 1502 af 21. december 2004 om asbest.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne .
Kopi til ..
 De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
 § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 49. Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.
 Stk. 2. Beskæftigelsesministeren kan give regler om forbud imod fremstilling, import og anvendelse af særligt farlige stoffer og materialer.
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
Arbejdstilsynets bekendtgørelse nr. 1502 af 21. december 2004 om asbest § 7. Arbejdet skal tilrettelægges og udføres på en sådan måde, at det i videst muligt omfang sikres, at personer på arbejdspladsen og i omgivelserne ikke udsættes for eller kan blive udsat for støv fra asbest eller asbestholdige materialer.
Antallet af personer, der udsættes for eller kan blive udsat for støv fra asbest eller asbestholdigt materiale skal begrænses til et minimum.
 Stk. 2. ..
 § 31. Asbeststøv samt støvende asbestholdigt affald, filtre og lignende skal i befugtet tilstand opbevares og bortskaffes i egnet, lukket, tæt emballage, der mærkes med oplysning om, at den indeholder asbest.
 Stk. 2. Asbestholdigt affald, der kan støve, som f.eks. bløde lofts- og vægplader, skal under opbevaring og transport være befugtet og overdækket, så afgivelse af støv til omgivelserne hindres.
 Stk. 3. Bortskaffelse skal i øvrigt ske efter Miljøministeriets regler, jf. bekendtgørelse nr. 619 af 27. juni 2000 om affald.
