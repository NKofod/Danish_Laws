 Efter § 29, nr. 2, i lov om aktiv socialpolitik, som senest ændret ved lov  

 nr. 474 af 1. juli 1998 om integration af udlændinge i Danmark, fastsættes  

 følgende:
 § 1.  Personer, der er indsat i institutioner under  

 Kriminalforsorgen, kan alene få kontanthjælp efter lov om aktiv socialpolitik  

 §§ 25 og 34 med de beløb, som fremgår af stk. 2-5.
Stk. 2.  Personer, der er indsat i institutioner under  

 Kriminalforsorgen, og hvis bolig bør bevares af hensyn til pågældendes  

 benyttelse heraf under udgang eller efter løsladelsen, har ret til en ydelse  

 efter § 25 til boligudgiften.
Ydelsen svarer til det grænsebeløb, som kan  

 fastsættes for vedkommende efter § 3 i Socialministeriets bekendtgørelse om  

 særlig støtte efter § 34 i lov om aktiv socialpolitik.
Personer under 25 år  

 har, forudsat at betingelserne i 1. pkt. er opfyldt, ret til en ydelse, der  

 svarer til det grænsebeløb, der er fastsat i § 3, stk. 1, nr. 2, i  

 bekendtgørelse om særlig støtte efter § 34 i lov om aktiv socialpolitik.  

 Ydelsen efter 2. og 3. pkt. kan dog ikke overstige pågældendees  

 nettoboligudgifter, som opgjort efter § 4 i nævnte bekendtgørelse.
 Stk. 3 .  Personer, hvis hjælp beregnes efter stk. 2, 2.  

 pkt., er endvidere berettiget til særlig støtte efter aktivlovens § 34, hvis  

 betingelserne herfor i øvrigt er opfyldt.
 Stk. 4.  Hvis der er tale om personer, der afsoner  

 straf, og hvis den forventede afsoningstid overstiger 6 måneder, skal  

 kommunen undersøge, om den pågældendes boligbehov kan dækkes på anden måde  

 end ved hjælp efter stk. 2-3, f.eks. ved fremleje eller ved, at der på anden  

 måde sikres den indsatte en bolig ved løsladelsen.
Stk. 5.  For varetægtsfængslede bør hjælp efter stk. 2  

 normalt ydes, indtil der er faldet endelig dom i sagen.
I tilfælde af  

 afsoningsdom træffes afgørelse om fortsat ydelse af hjælp efter reglerne i  

 stk. 2-4.
 Stk. 6.  Kommunen skal endvidere i det omfang, der  

 skønnes at være behov herfor af hensyn til den indsattes tilværelse efter  

 løsladelsen, særskilt eller som supplement til ydelsen efter stk. 2 fastsætte  

 en ydelse efter § 25 til dækning af rimelige faste udgifter, herunder  

 betaling for opbevaring af bohave, forsikringspræmier og afdrag efter  

 afbetalingskontrakter vedrørende sædvanligt indbo.
 Stk. 7.  Ved fastsættelsen af den samlede ydelse efter §  

 25 skal der tages hensyn til, at ydelsen er skattepligtig.
 § 2.  Såfremt den indsatte inden afsoningen har  

 deltaget i den faktiske forsørgelse af et barn, kan der ydes kontanthjælp til  

 den, der under afsoningen overtager den indsattes forsørgelsesandel.
Stk. 2.  Kontanthjælpen efter stk. 1 ydes efter de  

 almindelige regler i kapitel 4 i lov om aktiv socialpolitik.
Såfremt hjælpen  

 ydes til den indsattes ægtefælle, beregnes den som til en enlig.  

 Grænsebeløbet for, hvornår der kan ydes særlig støtte efter § 34, nedsættes  

 med 500 kr. for hvert af den indsattes børn, som den pågældende har overtaget  

 forsørgelsen for.
 Stk. 3.  Ved beregning af den maksimale støtte efter §  

 34 ses bort fra den støtte, der ydes som følge af nedsættelsen af  

 grænsebeløbet i medfør af stk. 2, 3. pkt.
 § 3.  Hjælp til uddannelse kan ydes efter reglerne i  

 aktivlovens kapitel 4 til strafafsonere, der opholder sig uden for  

 Kriminalforsorgens institutioner eller i en af Kriminalforsorgens pensioner,  

 uanset om prøveløsladelse/endelig løsladelse har fundet sted.
§ 4.  Hjælp til etablering i bolig kan ydes efter  

 aktivlovens § 81 i forbindelse med løsladelse.
Hjælpen kan ydes en vis  

 kortere tid før løsladelsen, når det er nødvendigt for at sikre en bolig.
Ved  

 kortere tid forstås normalt 3 måneder eller derunder.
 Stk. 2.  Udgifter til beklædning, der som led i den  

 indsattes resocialisering skal benyttes uden for institutionen, kan ligeledes  

 afholdes efter § 81.
 § 5.  Såfremt Kriminalforsorgen har oplysning om, at  

 en person, der er frihedsberøvet, modtager kontanthjælp, gives oplysning  

 herom til den pågældende kommune, således at kontanthjælpen under  

 frihedsberøvelsen kan beregnes efter bestemmelserne i denne bekendtgørelse.
II.
Ikrafttrædelse § 6.  Bekendtgørelsen træder i kraft 15. juli 1998.  

 Samtidig ophæves Socialministeriets bekendtgørelse nr. 387 af 26. juni 1998  

 om kontanthjælp til personer, der er varetægtsfængslet, afsoner straf eller  

 er idømt andre retsfølger af strafbare handlinger.
