Nr LSF 156 Forslag til Lov om ændring af lov om Banestyrelsen og om ophævelse af lov  

 om DSB Rederi A/S Fremsat af trafikministeren (Bjørn Westh) den 18. december 1997 § 1 I lov nr. 1230 af 27. december 1996 om Banestyrelsen foretages følgende  

 ændring:
 1. Efter § 2 indsættes:
»§ 2a.
Staten ved Banestyrelsen udbyder besejlingen af  

 overfarterne Kalundborg-Samsø og Bøjden-Fynshav.
Staten kan yde betaling for  

 driften af overfarterne.
Stk. 2.  Banestyrelsen kan herudover, efter  

 trafikministerens bestemmelse, udbyde andre overfarter.« § 2 Lov nr. 231 af 4. april 1995 om DSB Rederi A/S ophæves.
§ 3 Tidspunktet for lovens ikrafttræden fastsættes af trafikministeren.
Bemærkninger til lovforslaget Almindelige bemærkninger A.
Baggrunden for lovforslaget Der er mellem den danske stat ved Trafikministeriet som eneaktionær i  

 Scandlines A/S og Deutsche Bahn AG (herefter DB AG), som eneaktionær i  

 rederiet Deutsche Fæhrgesellschaft Ostsee GmbH (herefter DFO), opnået enighed  

 om en sammenlægning af de to rederier til eet selskab, Scandlines AG.  

 Enigheden er udmøntet i en aktionæroverenskomst, som er tiltrådt fra dansk  

 side med forbehold af Folketingets godkendelse af nærværende lovforslag og  

 Folketingets Finansudvalgs godkendelse af de hertil svarende økonomiske  

 dispositioner.
Endvidere er der mellem staten og Scandlines A/S blevet  

 indgået en aftale om de pensionsmæssige forhold, jf. efterfølgende.
Aftalen om en sammenlægning af Scandlines A/S og DFO har til formål på  

 sigt at sikre arbejdspladser og at styrke mulighederne for en udvikling af  

 selskabet for derved at give det en solid markedsmæssig forankring i den  

 vestlige del af Østersøen efter etableringen af de faste forbindelser.
En  

 sammenlægning vil placere rederiet blandt de største færgerederier i  

 Nordeuropa og generelt forøge virksomhedens konkurrenceevne, så den kan klare  

 sig bedre i en situation med to nye faste forbindelser (Storebælt og Øresund)  

 samt en skærpet konkurrence fra andre rederier.
Det kan således antages, at  

 Scandlines A/S og dets medarbejdere vil være bedre stillet fremover ved denne  

 sammenlægning.
En sammenlægning mellem Scandlines A/S og DFO forudsætter en ophævelse af  

 lov om DSB Rederi A/S.
I forbindelse med fremsættelsen af dette lovforslag  

 fremsendes til Finansudvalget et aktstykke af trafikministeren og et  

 aktstykke af finansministeren om henholdsvis de økonomiske og de  

 pensionsmæssige forhold i forbindelse med sammenlægningen, jf. i øvrigt  

 nedenfor under pkt.
C.
 Der sigtes mod, at sammenlægningen kan ske i løbet af 1. halvår 1998 og  

 med regnskabsmæssig virkning fra den 1. januar 1998. Trafikministeren  

 bemyndiges til at fastsætte tidspunktet for lovens ikrafttræden.
Lovforslaget indebærer endvidere, at bestemmelsen i lov om DSB Rederi A/S  

 § 5, stk. 4 bortfalder ved ophævelse af loven.
Statens forpligtelse i henhold  

 til denne bestemmelse til at udbyde overfarterne Bøjden-Fynshav og  

 Samsø-Kalundborg indsættes i stedet som en selvstændig paragraf i lov om  

 Banestyrelsen.
B.
De gældende bestemmelser DSBs rederivirksomhed blev udskilt fra DSB ved lov nr. 231 af 4. april  

 1995 om DSB Rederi A/S (nu Scandlines A/S). Baggrunden for loven var den  

 rammeaftale, som regeringen indgik i november 1994 med Venstre og Det  

 Konservative Folkeparti om DSB for perioden 1995-98. Formålet med loven var  

 at sikre en klar adskillelse mellem DSBs og DSB Rederi A/S' økonomi, således  

 at rederiet kunne konkurrere på lige vilkår med private rederivirksomheder og  

 blive i stand til, om ønskeligt, på forretningsmæssigt grundlag at igangsætte  

 nye aktiviteter.
Af afgørende betydning for lovens gennemførelse var den  

 kraftige omstillingsproces, som DSBs rederivirksomhed stod overfor i takt med  

 ibrugtagningen af de faste forbindelser over Storebælt og Øresund.
Loven fastlagde omfanget og karakteren af statens apportindskud i DSB  

 Rederi A/S og definerede desuden rammerne for de medarbejdere, som på  

 omdannelsestidspunktet var ansat som tjenestemænd.
Hovedprincippet var, at  

 den enkelte tjenestemand inden for en 2-årig periode skulle vælge mellem  

 overenskomstansættelse som selskabstjenestemand eller en fortsat ansættelse  

 som tjenestemand i DSB, men udlånt til DSB Rederi A/S.
Med baggrund i den politiske aftale af 14. maj 1996 om ændring af lov om  

 DSB Rederi A/S blev loven ændret ved lov nr. 1231 af 27. december 1996 for at  

 muliggøre rederiets navneændring til Scandlines A/S og for at overføre  

 statens aktiepost fra DSB til Trafikministeriets departement.
I lovforslagets  

 bemærkninger anførtes det, at det var hensigten at søge op til 25 pct. af  

 rederiets aktiekapital afhændet senest i 1998.
C. Økonomiske og administrative konsekvenser Trafikministeriet har med et aktstykke anmodet Folketingets Finansudvalg  

 om tilslutning til at overdrage statens nuværende aktiebeholdning i  

 Scandlines A/S til Scandlines AG mod overtagelse af 50 pct. af aktierne i det  

 nye selskab og en kontant udlodning på godt 500 mill.kr.
Aktstykket til  

 Finansudvalget indeholder nærmere oplysninger om vilkårene for overdragelsen  

 af statens aktier.
Finansministeriet har fremsendt særskilt aktstykke om aftale mellem staten  

 og Scandlines A/S, hvorefter selskabet i henhold til indgået aftale med  

 Finansministeriet fortsat har forpligtelsen til at betale løbende  

 pensionsbidrag og eventuel rådighedsløn m.v. for såvel frivilligt udlånte  

 tjenestemænd som tidligere tjenestemænd, der er overgået til ansættelse i  

 selskabet på særlige vilkår.
Aftalen indebærer en aktuarmæssig opgjort  

 indbetaling fra Scandlines A/S til staten af pensionsbidrag og kapitalbeløb  

 ved ledelsesbesluttet afsked i lighed med de aftaler, der blev indgået med  

 GiroBank A/S og Københavns Lufthavne A/S.
De pågældende medarbejdere bevarer  

 ret til pension efter tjenestemandspensionsloven og kan fortsætte  

 pensionsoptjeningen efter denne lov.
 Vedrørende de personalemæssige forhold i øvrigt, herunder tjenestemændenes  

 situation, henvises til bemærkningerne til § 2, pkt. 2.
 Forslaget har i øvrigt ingen administrative konsekvenser.
D.
Forhold til EU-retten Sammenlægningen af to rederier til et stort, nyt rederi med en betydelig  

 konkurrencemæssig indflydelse på markedet indebærer, at der i medfør af  

 EF-traktatens konkurrencebestemmelser skal ske notifikation til  

 EU-Kommissionen af aktionæroverenskomsten mellem den danske stat og DB AG.
E.
Høring Lovforslaget har været sendt til høring hos Statsministeriet,  

 Justitsministeriet, Finansministeriet, Erhvervsministeriet, Skatteministeriet  

 og Udenrigsministeriet.
Det er samtidig med fremsættelsen sendt til berørte  

 organisationer, hvis udtalelser vil blive oversendt til Folketingets  

 Trafikudvalg ledsaget af de kommentarer, som udtalelserne måtte give  

 anledning til.
F.
Miljømæssige konsekvenser Lovforslagets vedtagelse har ingen miljømæssige virkninger.
G.
Erhvervsøkonomiske konsekvenser Sammenlægningen af Scandlines A/S og DFO indebærer muligheder for øget  

 effektivitet med det formål på sigt at sikre arbejdspladser i et marked, hvor  

 den kommende Storebæltsforbindelse og muligvis nye færgeoperatører vil påføre  

 selskabet øget konkurrence.
Bemærkninger til de enkelte bestemmelser Til § 1 Som konsekvens af ophævelsen af lov om DSB Rederi A/S bortfalder  

 bestemmelsen i lovens § 5, stk. 4, som vedrører statens forpligtelser i  

 forhold til de 2 samfundsbegrundede overfarter Samsø-Kalundborg og  

 Bøjden-Fynshav.
Ved ændring af lov om DSB Rederi A/S i 1996 (lov nr. 1231 af 27. december  

 1996), bortfaldt rederiets forpligtelse til at drive overfarterne  

 Kalundborg-Samsø og Bøjden-Fynshav.
Ruterne blev efterfølgende udbudt i  

 EU-licitation, hvoraf DSB Rederi A/S, nu Scandlines A/S, vandt licitationen  

 på den ene af ruterne, nemlig Bøjden-Fynshav.
Det er fortsat hensigten, at de pågældende ruter skal drives som  

 samfundsbegrundede ruter.
For at opretholde denne forpligtelse, også efter  

 ophævelse af lov om DSB Rederi A/S, foreslåes bestemmelsen derfor indsat i  

 lov nr. 1230 af 27. december 1996 om Banestyrelsen m.v.
 Baggrunden for forslaget om at overføre § 5, stk. 4 netop til lov om  

 Banestyrelsen er, at det af aktstykke nr. 321 af 9. september 1997 til lov om  

 Banestyrelsen m.v. fremgår, at ansvaret for de samfundsbegrundede overfarter  

 overføres fra DSB til Banestyrelsen.
Til stk. 2 Ved bestemmelsen sikres, at Banestyrelsen, dersom trafikministeren finder  

 samfundsmæssigt behov herfor, kan udbyde andre færgeoverfarter som  

 samfundsbegrundede overfarter under iagttagelse af gældende udbudsregler.
Til § 2 1. Selskabets etablering Ved sammenlægningen af Scandlines A/S og DFO opnår Trafikministeriet og  

 Deutsche Bahn AG hver 50 pct. af ejerindflydelsen.
Det nye rederis navn vil  

 være Scandlines AG.
Aktionærerne har efter 1 år mulighed for at sælge deres  

 aktier til tredjemand, idet en ny køber dog vil være forpligtet til at  

 indtræde i aktionæroverenskomsten.
 Det nye rederi etableres ved, at Trafikministeriet og DB AG indskyder  

 deres aktier i de to nuværende rederier i det nye rederi, Scandlines AG, hvis  

 aktiekapital herefter tilfalder de to ejere med halvdelen til hver.
Der vil ske en kontant udlodning til den danske stat, som ved  

 sammenlægningen får udbetalt godt 500 mill.kr., medens den tyske ejer, DB AG,  

 får knap 800 mill.kr.
Beløbene afspejler, at det tyske rederi har en større  

 egenkapital end det danske.
 Den danske stat og DB AG bliver berettiget til udlodningen, når aktierne i  

 de nuværende selskaber overdrages til det nye selskab.
De to nuværende rederier vil blive videreført som datterselskaber, men  

 rederiet vil i ledelsesmæssig forstand med 1998 som overgangsår blive ledet  

 og drevet som et selskab.
Dog vil medarbejderne forblive ansat i de to  

 datterselskaber, ligesom indtjeningen i skattemæssig henseende finder sted i  

 disse.
Det nye selskab skal have hovedkontor i Rostock.
 Selv om det nye rederis hovedkontor vil blive placeret i Rostock, er der  

 mellem Scandlines A/S og DFO ingen aktuelle planer om rent geografisk at  

 flytte driftsenheder fra de eksisterende lokaliseringer.
Aktiviteten i det nye rederi vil blive koncentreret omkring en række  

 driftscentre, der allerede eksisterer i dag.
I Danmark drejer det sig om  

 Rødby, Spodsbjerg og Helsingør.
Det forventes, at aktiviteterne vedrørende  

 selskabets danske ørutenet som hidtil vil være forankret i Scandlines A/S's  

 datterselskab, Sydfyenske Dampskibsselskab.
 Der er åbnet mulighed for, at det nye selskab, Scandlines AG, efter  

 forhandling kan opnå mulighed for at inddrage det svenske selskab SweFerry AB  

 i sammenlægningen, enten ved at ejerne indskyder SweFerry AB i Scandlines AG,  

 eller ved at Scandlines AG køber virksomheden af ejeren, de svenske  

 jernbaner, SJ.
Dersom SweFerry AB ikke erhverves ved køb inden udgangen af 1998,  

 indeholder aktionæroverenskomsten en bestemmelse om, at der i 1999 kan blive  

 udloddet yderligere et beløb til ejerne, d.v.s. den danske stat  

 v/Trafikministeriet og DB AG.
Beløbet forventes at blive knap 300 mill.kr.  

 til hver.
Aktionæroverenskomsten indeholder endvidere en hensigtserklæring om at  

 søge det nye selskab børsnoteret inden for 3-5 år fra overenskomstens  

 indgåelse.
Et eventuelt aktiesalg til den tid vil skulle forelægges  

 Folketingets Finansudvalg til godkendelse.
Bestyrelsen i det nye selskab vil bestå af 6 medlemmer.
Ejerne udpeger  

 hver 2 medlemmer, og medarbejderne udpeger ligeledes 2 medlemmer, et fra  

 medarbejdergrupperne i hver af de to datterselskaber.
Danmark besætter  

 næstformandsposten i bestyrelsen.
I direktionen, som ved etableringen består  

 af højst 4 medlemmer, får Danmark 2 pladser.
2. Personaleforhold Sammenlægningen vil ikke have nogen selvstændig betydning for antallet af  

 medarbejdere på skibene.
Hensigten er, at bemandingen af skibene på ruterne  

 mellem Danmark og Tyskland skal være ligelig fra begge lande, mens de  

 indenlandske overfarter som hovedregel skal bemandes med medarbejdere fra det  

 pågældende land.
Det administrative personale må samlet set forventes  

 reduceret.
Nogle få overtallige ledere fra de nuværende rederier vil få  

 aftrædelsesvilkår som i tilsvarende selskaber.
Hvad de ansættelsesretlige forhold angår, sker der ikke ændringer i de  

 nuværende medarbejderes rettigheder og forpligtelser ved overdragelsen af  

 aktierne i Scandlines A/S til det nye selskab, Scandlines AG.
Konstruktionen  

 indebærer dog en ændring set i forhold til de tjenestemandsansatte  

 medarbejdere, idet Scandlines A/S overgår fra at være 100 pct. ejet af den  

 danske stat til at være ejet af et nyt selskab, hvori den danske stat ejer 50  

 pct. af aktierne.
Konstruktionen indebærer endvidere, at aktionærerne efter 1  

 år har mulighed for sælge deres aktier til tredjemand, idet dog køber vil  

 være forpligtet til at indtræde i aktionæroverenskomsten.
På denne baggrund  

 må det antages, at der ikke vil være mulighed for at forpligte  

 tjenestemændene til at gøre tjeneste i selskabet.
De pågældende medarbejdere  

 vil dog fortsat kunne være udlånt til selskabet på frivillig basis.
Der vil pr. 1. januar 1998 være ca. 840 udlånte tjenestemænd i Scandlines  

 A/S.
Efter indstillingen af bilfærgerne på Storebælt medio 1998 forventes  

 antallet af udlånte tjenestemænd at være reduceret til ca. 200, hvis  

 ansættelse i Scandlines A/S herefter vil være frivillig.
Forud for sammenlægningen vil Scandlines A/S ved henvendelse til  

 medarbejderne danne sig et overblik over, hvor mange der ønsker at fortsætte  

 i selskabet på frivillig basis.
Selskabet vil indtræde i allerede  

 eksisterende rettigheder og forpligtelser for disse medarbejdere.
 De tjenestemænd, der ikke ønsker sig frivilligt udlånt til selskabet, vil  

 kunne kræve sig afskediget med rådighedsløn, hvis der ikke kan tilbydes dem  

 anden passende stilling i staten.
 3. Esbjerg-Fanø overfarten.
Med virkning fra 1. januar 1996 overtog DSB Rederi A/S driften af  

 overfarten på ruten Esbjerg-Fanø. Baggrunden herfor var en forventning om, at  

 ruten driftsøkonomisk kunne hvile i sig selv, og at behovet for statslig  

 støtte derfor ikke længere var til stede.
Ruten drives i dag af Scandlines  

 A/S som en kommerciel rute.
Det fremgår imidlertid af lovbemærkningerne til § 5, stk. 5 i lov om DSB  

 Rederi A/S, at vilkårerne for driften fastsættes under hensyntagen til de  

 lokale interesser.
For at fastholde det lokale samarbejde, er det hensigten  

 at indgå en aftale direkte mellem staten og Scandlines A/S med henblik på at  

 sikre, at det lokale samarbejde videreføres uændret.
Til § 3 Trafikministeren bemyndiges til at fastsætte tidspunktet for lovens  

 ikrafttræden.
Loven vil ikke blive sat i kraft, før EU-Kommissionens  

 godkendelse af den notificerede aktionæroverenskomst foreligger, jf.  

 almindelige bemærkninger til punkt D, og før der er skabt det fornødne  

 overblik over de personalemæssige forhold, jf. bemærkninger til § 2, punkt 2.  

 Forholdene påregnes afklaret inden udgangen af 1. halvår 1998.
Skriftlig fremsættelse (18. december 1997) Trafikministeren (Bjørn Westh):
 Hermed tillader jeg mig for det høje Ting at fremsætte:
 Forslag til lov om ændring af lov om Banestyrelsen og om ophævelse af  

 lov om DSB Rederi A/S.
(Lovforslag nr.
L 156).
 Det fremsatte lovforslag skal muliggøre en sammenlægning af det af staten  

 ejede Scandlines A/S og rederiet Deutsche Fæhrgesellschaft Ostsee GmbH (DFO),  

 som ejes af de tyske jernbaner, Deutsche Bahn AG.
Desuden skal lovforslaget muliggøre en overførsel af en bestemmelse i lov  

 om DSB Rederi A/S til Lov om Banestyrelsen.
Ifølge den pågældende bestemmelse  

 har staten forpligtelse til udbud af 2 samfundsbegrundede ruter  

 (Kalundborg-Samsø og Bøjden-Fynshav). Endelig indebærer forslaget, at  

 Banestyrelsen, efter trafikministerens bestemmelse, bemyndiges til at udbyde  

 andre ruter, såfremt der måtte opstå samfundsmæssige behov herfor.
 Sammenlægningen af Scandlines A/S og DFO vil føre til etablering af et nyt  

 stort rederi, Scandlines AG, som er ejet med halvdelen hver af den danske  

 stat v/Trafikministeriet og Deutsche Bahn AG.
Scandlines AG bliver organiseret som et fælles tysk holdingselskab med en  

 række datterselskaber under sig, herunder med de nuværende rederier  

 Scandlines A/S og DFO Gmbh.
Det nye selskab bliver dannet ved, at aktierne i  

 de to rederier overføres til det nye holdingselskab, men Scandlines A/S og  

 DFO vil fortsat være registreret i Danmark henholdsvis i Tyskland med  

 bestyrelse og direktion.
 Medarbejderne vil forblive ansatte i de to datterselskaber.
Det nye rederi vil være under ledelse af en bestyrelse, bestående af 6  

 medlemmer: ejerne udpeger hver 2 medlemmer, ialt 4, og medarbejderne 2  

 medlemmer.
Det nye selskab skal have hovedkontor i Rostock.
 Sammenlægningen af Scandlines A/S og DFO forventes at indebære betydelige  

 fordele for de to rederier, idet sammenlægningen vil give mulighed for  

 opnåelse af driftsmæssige fordele i kraft af fælles markedsføring og fælles  

 billetsystemer samt omkostningsbesparelser, bl.a. gennem fælles  

 indkøbspolitik.
 Hermed er det vurderingen, at Scandlines A/S og dets medarbejdere vil være  

 bedre stillet på sigt, end hvis Scandlines A/S havde fortsat alene.
 Set fra statens side, som ejer af Scandlines A/S, rummer sammenlægningen  

 den fordel, at rederiet hermed opnår nogle udviklingsmuligheder i en  

 situation, hvor der må imødeses en betydelig skærpelse af konkurrencen i  

 danske farvande, først og fremmest fra de faste forbindelser (Storebælt og  

 Øresund), men også fra andre rederier.
Endelig vil jeg nævne, at forslaget om en sammenlægning af de to rederier  

 har været drøftet med partierne bag den politiske aftale af 14. maj 1996 om  

 ændring af lov om DSB Rederi A/S.
Foruden regeringspartierne drejer det sig  

 om CD, Venstre og Det Konservative Folkeparti.
Også SF har været inddraget i  

 drøftelserne.
 Lovforslaget indebærer tillige, at der i Lov om Banestyrelsen foreslåes  

 indsat en selvstændig bestemmelse, hvorefter statens forpligtelse som  

 varetager af samfundsbegrundede færgeoverfarter videreføres af Banestyrelsen.  

 Denne styrelse har ved aktstykke nr. 321 af 9. september 1997 fået tillagt  

 ansvaret for de samfundsbegrundede overfarter.
 Baggrunden for denne del af forslaget er, at - ved ophævelse af lov om DSB  

 Rederi A/S - bortfalder bestemmelsen i lovens § 5, stk. 4. Staten er i  

 henhold til denne bestemmelse forpligtet til at udbyde de 2  

 samfundsbegrundede overfarter Bøjden-Fynshav og Samsø-Kalundborg.
 Forslaget om ændring af lov om Banestyrelsen bemyndiger endvidere, efter  

 trafikministerens bestemmelse, Banestyrelsen til, såfremt der måtte være  

 samfundsmæssige behov herfor, at udbyde andre samfundsbegrundede overfarter  

 under iagttagelse af gældende udbudsregler.
 Jeg henviser desuden til to aktstykker, som fremsendes til Finansudvalget:  

 et om de økonomiske virkninger for staten af sammenlægningen og et andet  

 aktstykke - fra finansministeren - om Scandlines A/S's forpligtelse til  

 indbetaling til staten af pensionsbidrag for tjenestemænd, som frivilligt er  

 udlånt til selskabet, og for tidligere tjenestemænd, der er overgået til  

 ansættelse i selskabet på særlige vilkår.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
