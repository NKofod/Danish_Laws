Ændringsforslag stillet den 7. maj 2001  

 uden for betænkningen Ændringsforslag til 2. behandling af Forslag til lov om ændring af forskellige skattelove (Lempelse af frister og mulighed for indbetaling til  

 selskabet ved negativ anskaffelsessum eller  indskudskonto) [af skatteministeren (Frode Sørensen)] Af	skatteministeren:
Ny paragraf 1) Efter § 4 indsættes som ny paragraf:
» I lov om påligningen af indkomstskat til staten  

 (ligningsloven), jf. lovbekendtgørelse nr. 775 af 16. august 2000, som  

 ændret senest ved § 5 i lov nr. 284 af 25. april 2001, foretages  

 følgende ændring:
 1. I § 7 A, stk. 7, indsættes efter sidste pkt.:
» [Dispensation for frist for indsendelse af oplysninger om  

 medarbejderaktieordninger] Til § 5 2) Efter stk. 6 indsættes som nyt stykke:
» [Ikrafttrædelse] Bemærkninger Til nr. 1 Efter ligningslovens § 7 A medregnes værdien af  

 tegningsretter og køberetter m.v., som en arbejdsgiver giver sine  

 ansatte i forbindelse med en medarbejderaktieordning, under visse betingelser  

 ikke til den skattepligtiges indkomst.
Ved lov nr. 166 af 24. marts 1999 objektiveredes bl.a.  

 ligningslovens § 7 A.
Dette indebærer, at der ikke skal søges om  

 tilladelse eller dispensation for at anvende bestemmelsen.
Til gengæld  

 skal arbejdsgiveren give oplysning til skattemyndighederne om  

 medarbejderaktieordningen, således at skattemyndighederne kan  

 kontrollere, at betingelserne for skattefrihed er overholdt.
 Fristen for indsendelse af oplysningerne er den 20. januar  

 i året efter ydelsen af tegningsretterne m.v.
Det har vist sig, at i hvert fald én arbejdsgiver  

 med mange ansatte i forbindelse med anvendelsen af reglen i ligningslovens §  

 7 A for år 2000 ikke har fået indsendt oplysningerne til tiden.  

 Dette bevirker, at værdien af de ydede tegningsretter m.v. skal  

 medregnes til de ansattes skattepligtige indkomst, selv om de ansatte faktisk  

 havde regnet med og af arbejdsgiveren var lovet skattefrihed.
Det kan ikke  

 udelukkes, at der er andre arbejdsgivere og ansatte, der står i samme  

 situation, henset til at det i 2001 er første gang, at dokumentation  

 skal indsendes i forbindelse med anvendelsen af ligningslovens § 7 A.
Denne for de ansatte ganske alvorlige konsekvens  

 står ikke mål med formålet med fristen, nemlig at give  

 skattemyndighederne mulighed for at vurdere medarbejderaktieordningen  

 hurtigst muligt.
Fristen den 20. januar er den samme som i  

 skattekontrollovens § 9 A, som indførtes af hensyn til  

 skattemyndighedernes mulighed for at udsende de fortrykte selvangivelser i  

 rimelig tid inden selvangivelsesfristens udløb den 1. maj.
Det foreslås herefter, at der indføres en  

 dispensationsadgang fra fristen, hvorefter skatteministeren kan se bort fra  

 en overskridelse af fristen.
Ved vurderingen skal der foretages en samlet  

 vurdering af omstændighederne ved fristoverskridelsen.
Ved vurderingen  

 skal dispensationsbestemmelsen ses i forhold til formålet med  

 fristen.
 Dispensationskompetencen for skatteministeren forventes at  

 blive udlagt til de skatteansættende myndigheder.
Til nr. 2 Det foreslås, at ændringen gives virkning for  

 udlodninger m.v. efter ligningslovens § 7 A, stk. 1, der er foretaget fra og  

 med den 1. januar 2000. Det betyder, at muligheden for dispensation  

 også kommer til at omfatte tilfælde, hvor fristen allerede  

 udløb den 20. januar 2001.
