 Et amtsankenævn rejste spørgsmål om adgangen til at modregne toldvæsenets  

 udbetaling af overskydende moms til nedbringelse af en restance på  

 børnebidrag.
 Det var bl.a. oplyst, at det i socialministeriets cirkulære af 10. april  

 1979 er anført under punkt 5, at der ifølge skattedepartementet kan ske  

 modregning i overskydende skat af det offentliges krav på tilbagebetaling af  

 bidrag, der er udlagt forskudsvis.
 Departementet meddelte, at der i toldvæsenets udbetalinger af overskydende  

 moms til en momsregistreret virksomhed modregnes andre statslige krav mod den  

 pågældende virksomhed i overensstemmelse med de almindelige betingelser for  

 modregning og reglerne om statens adgang til modregning.
 Det offentliges krav på tilbagebetaling af bidrag, der er udlagt  

 forskudsvis, kan således modregnes i udbetalinger af overskydende moms i  

 samme omfang som i overskydende skat.
 Det vil efter de almindelige modregningsbetingelser inden for momssystemet  

 være en betingelse for en sådan modregning, at den pågældende  

 momsregistrerede virksomhed er en enkeltmandsvirksomhed, hvis indehaver  

 hæfter for betalingen af bidragsrestancen.
