 I medfør af § 73 a i lov om boligbyggeri, jfr. lovbekendtgørelse nr. 407  

 af 26. juli 1984, fastsættes følgende:
§ 1.  Statstilskud til nedbringelse af lejen kan ydes  

 til § 2.  De tilskudsberettigende udgifter for perioden 1.  

 august 1984 - 31. juli 1985 (studieåret 1984-85) opgøres med udgangspunkt i  

 regnskabet for 1982 for kollegiet m.v.
Stk. 2.  De tilskudsberettigende prioritetsudgifter  

 opgøres som forskellen mellem kollegiets prioritetsudgifter og eventuel  

 rentesikring.
Såfremt institutionen ikke ejer den ejendom, hvori de  

 tilskudsberettigede boliger er beliggende, kan prioritetsudgifterne opgøres  

 som en andel af den leje, der betales til ejendommens ejer.
Stk. 3.  De tilskudsberettigende øvrige driftsudgifter  

 opgøres som forskellen mellem øvrige driftsudgifter i 1982 og eventuelle  

 driftsindtægter i 1982. Ved opgørelsen af driftsindtægter medregnes ikke  

 eventuel driftssikring, jfr. lovbekendtgørelse nr. 480 af 16. august 1982 om  

 midlertidig offentlig støtte til almennyttigt boligbyggeri og statsstøttede  

 kollegier.
Statstilskud til nedbringelse af lejen i medfør af de af  

 folketingets finansudvalg tiltrådte aktstykker nr. 212 af 21. april 1982 samt  

 nr. 383 af 3. juni 1982 medregnes heller ikke.
De herefter opgjorte  

 tilskudsberettigende øvrige driftsudgifter opreguleres med 20 pct.
Anvendes  

 et andet regnskabsår end kalenderåret i 1982 tages der dog ved opreguleringen  

 hensyn hertil.
 Stk. 4.  Undtagelsesvis kan boligstyrelsen godkende, at  

 der ved opgørelse af de tilskudsberettigende udgifter lægges andre udgifter  

 til grund end de i stk. 2 og 3 nævnte, såfremt kollegiebestyrelsen kan  

 påvise, at der foreligger helt ekstraordinære omstændigheder.
 Stk. 5.  Undtagelsesvis kan boligstyrelsen nedsætte de  

 tilskudsberettigende udgifter opgjort efter stk. 2 og 3, såfremt udgifterne  

 har været ekstraordinært store i 1982.
 § 3.  For hvert kollegium m.v. fastsættes en basisleje  

 for studieåret 1984-85 under hensyn til boligernes antal, størrelse og  

 kvalitet, jfr. § 4.
 Stk. 2.  Basislejen udgør 8.676 kr. multipliceret med  

 det beregnede antal normalværelser, jfr. § 4.
 § 4.  Ved et normalværelse forstås en bolig på 25-30  

 m2 bruttoetageareal med selvstændigt toilet og fælles køkken.
 Stk. 2.  Boliger uden selvstændigt toilet omregnes til  

 normalværelser ved at multiplicere med en faktor på 0,85.
 Stk. 3.  Boliger med selvstændigt køkken omregnes til  

 normalværelser ved at multiplicere med en faktor på 1,20.
 Stk. 4.  Boliger, der er mindre end 25 m2  

 bruttoetageareal, omregnes til normalværelser ved en forholdsmæssig reduktion  

 i forhold til 25 m2 bruttoetageareal.
 Stk. 5.  Boliger, der er større end 30 m2  

 bruttoetageareal, omregnes til normalværelser ved en forholdsmæssig  

 forhøjelse i forhold til 30 m2 bruttoetageareal.
 Stk. 6.  Regulering for boligernes størrelse foretages  

 samlet for henholdsvis et-rumsboliger med og uden selvstændigt køkken og  

 flerrumsboliger med og uden selvstændigt køkken.
 § 5.  Tilskud kan ydes i studieåret 1984-85, såfremt  

 de samlede tilskudsberettigende udgifter opgjort efter § 2 overstiger  

 basislejen opgjort efter § 3.
 Stk. 2.  Til den del af de tilskudsberettigende  

 prioritetsudgifter, som overstiger 20 pct. af basislejen, ydes 100 pct.  

 tilskud.
 Stk. 3.  Til den del af de tilskudsberettigende øvrige  

 driftsudgifter, som overstiger 80 pct. af basislejen, ydes 50 pct. tilskud.
 Stk. 4.  Er de tilskudsberettigende prioritetsudgifter  

 lavere end 20 pct. af basislejen, reduceres tilskuddet til øvrige  

 tilskudsberettigende driftsudgifter med forskellen mellem 20 pct. af  

 basislejen og prioritetsudgifterne.
 Stk. 5.  Uanset bestemmelserne i stk. 2-4 kan tilskuddet  

 dog højst udgøre forskellen mellem de beregnede tilskudsberettigende udgifter  

 og basislejen.
 Stk. 6.  Overstiger de tilskudsberettigende udgifter med  

 fradrag af tilskud efter stk. 2-4, 120 pct. af basislejen, beregnes  

 tilskuddet som forskellen mellem de tilskudsberettigende udgifter og 120 pct.  

 af basislejen.
 Stk. 7.  Ydes driftssikring i 1984, jfr.  

 lovbekendtgørelse nr. 480 af 16. august 1982 om midlertidig offentlig støtte  

 til almennyttigt boligbyggeri og statsstøttede kollegier, modregnes beløbet i  

 det beregnede tilskud efter stk. 2-6.
 § 6.  Det efter § 5 beregnede tilskud ydes uændret i  

 studieårene 1985-86 og 1986-87.
 Stk. 2.  Tilskuddet udbetales i to lige store rater den  

 1. oktober og den 1. april.
 § 7.  Udbetaling af tilskud efter §§ 5 og 6 standses i  

 tilfælde af huslejeboykot eller lignende, jfr. § 77, stk. 3-7 i lov om  

 boligbyggeri.
 § 8.  Tilbagebetalingen af kriselån ydet i medfør af  

 de af folketingets finansudvalg tiltrådte aktstykker nr. 384 af 11. juni 1975  

 og nr. 279 af 23. marts 1977 udsættes indtil 1. august 1987.
 § 9.  Tilskud efter §§ 5 og 6 kan nedsættes eller  

 bortfalde, såfremt økonomien for kollegiet m.v. forbedres eller ændrede  

 forhold i øvrigt taler herfor.
