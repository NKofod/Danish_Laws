Bekendtgørelse om henlæggelse af  

 beføjelser fra by- og boligministeren til Danmarks Gasmateriel  

 Prøvning I medfør af § 20, stk. 1, i lov nr. 206 af 27. marts 2000 om  

 gasinstallationer og installationer i forbindelse med vand- og  

 afløbsledninger, fastsættes:
Beføjelser, der henlægges til Danmarks  

 Gasmateriel Prøvning § 1. Følgende beføjelser  

 udøves af Danmarks Gasmateriel Prøvning:
 1)	Fastsættelse af bestemmelser i medfør af lovens § 6,  

 nr. 1-3, om undtagelser fra autorisationskravet eller kravet om godkendelse  

 som kompetent virksomhed til at udføre de installationer og  

 anlæg, der er nævnt i lovens § 4 og § 5.
 2)	Fastsættelse af bestemmelser i medfør af lovens § 7,  

 stk. 7, 1. pkt., om fremgangsmåden ved ansøgning om  

 autorisationer eller godkendelse som kompetent virksomhed og vilkårene  

 herfor.
 3)	Fastsættelse af bestemmelser i medfør af lovens § 7,  

 stk. 7, 2. pkt., jf. stk. 4, om dispensation fra betingelserne for  

 autorisation i lovens § 7, stk. 1-3.
 4)	Fastsættelse af bestemmelser i medfør af lovens § 9,  

 stk. 3, jf. stk. 1 og 2, om godkendelse, omfang og efterprøvning af  

 kvalitetsstyringssystemer, herunder for den særlige tilsynsordnings  

 omfang og procedure.
 5)	Fastsættelse af bestemmelser i medfør af lovens § 10,  

 stk. 3, om stillelse af sikkerhed, sikkerhedens størrelse og om  

 fremgangsmåde ved anvendelse og retablering af sikkerheden, jf. stk. 1  

 og 2.
 6)	Fastsættelse af forretningsorden for nævnet for  

 fratagelse af autorisation og fratagelse af godkendelse som kompetent  

 virksomhed, jf. lovens § 13, stk. 10.
 7)	Fastsættelse af forretningsorden for Det Rådgivende  

 Gasudvalg, jf. lovens § 21, stk. 2, 2. pkt.
Instruktion og ikrafttrædelse § 2. By- og boligministeren kan bestemme, at  

 beføjelser, der efter denne bekendtgørelse udøves af  

 Danmarks Gasmateriel Prøvning, udøves af ministeren.
 Stk. 2. By- og boligministeren kan give direktøren  

 for Danmarks Gasmateriel Prøvning instruktioner vedrørende  

 udøvelsen af beføjelser, der er henlagt til Danmarks  

 Gasmateriel Prøvning i medfør af denne  

 bekendtgørelse.
 Stk. 3. I det omfang det er nødvendigt for at  

 opfylde Danmarks forpligtelser i henhold til EU-retten kan by- og  

 boligministeren pålægge Danmarks Gasmateriel Prøvning  

 udøvelsen af beføjelsen i lovens § 7, stk. 5 og 6 til at  

 udarbejde regler om autorisation af virksomheder og godkendelse som kompetent  

 virksomhed i et andet medlemsland.
 § 3. Bekendtgørelsen træder i kraft  

 den 6. maj 2000.
