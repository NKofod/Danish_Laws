Nr BSF 91 Forslag til folketingsbeslutning om adgang til at få udbetalt  

 kursusgodtgørelse på søgnehelligdage Fremsat af Bakholt (S) Jytte Andersen (S) Ole Vagn Christensen (S) Poul  

 Erik Dyrlund (S) Hans Jørgen Jensen (S) Lissa Mathiasen (S) Anne-Marie  

 Meldgaard (S) Lone Møller (S) Jan Petersen (S) Taanquist (S) den 8. maj 1992 Folketinget opfordrer arbejdsministeren til i indeværende folketingssamling at foretage de nødvendige ændringer i bekendtgørelse nr. 887 af 28. december 1989 § 29, stk. 2, om godtgørelse, støtte og tilskud m.m. til deltagere i arbejdsmarkedsuddannelser, således at ledige kan få udbetalt kursusgodtgørelse for søgnehelligdage, når de deltager i et kursusforløb.
 Ændringerne skal have virkning fra beslutningsforslagets  

 fremsættelsesdato.
Bemærkninger til forslaget Baggrunden for beslutningsforslaget er blandt andet, at flere ikke  

 fuldfører påbegyndte kurser, når disse kurser strækker sig over  

 søgnehelligdage, idet der efter de nugældende regler ikke kan udbetales  

 kursusgodtgørelse for sådanne dage.
Det er uheldigt ud fra flere betragtninger, idet flere kursister af  

 økonomiske grunde afbryder en påbegyndt uddannelse.
Ved fremtidig jobsøgning  

 kan de derfor ikke påberåbe sig uddannelsen, når den ikke er fuldført, og har  

 derfor ikke forbedret mulighederne for at få job.
Ud fra et samfundsøkonomisk  

 synspunkt er der således tale om et ressourcespild.
Endvidere strider dette imod de politiske partiers uddannelsespolitiske  

 målsætning, hvor man gentagne gange har opfordret til uddannelse under  

 ledighed med henblik på at forbedre mulighederne for at finde arbejde.
Det er  

 derfor urimeligt at straffe arbejdsløse økonomisk, når de uddanner sig.
 Endelig griber disse forhold også ind i skolernes kursusplanlægning.
