Resumé  


  

 En journalist klagede over Danmarks Radios (DR) afslag på aktindsigt i en  

 række personalesager.
DR begrundede afslaget med at et udvalgsarbejde var sat  

 i  

 gang i Justitsministeriet.
Udvalget skulle vurdere offentlighedslovens regler  

 om aktindsigt i personalesager, og DR ville udskyde afgørelsen indtil  

 retsgrundlaget var afklaret.
I en udtalelse til ombudsmanden skrev DR bl.a. at man af hensyn  

 til konkurrencen om medarbejdere i mediebranchen ikke anså det for  

 hensigtsmæssigt at oplyse lønninger på direktører og chefer.
DR ønskede ikke  

 at  

 give mulighed for at udøve pression mod medarbejdere, hvis personalesager der  

 var givet aktindsigt i.
DR anså endvidere anmodningen om aktindsigt for  

 "voddragning" i personalesagerne og ville alene af den grund ikke  

 give aktindsigt, idet det antages at ligge uden for offentlighedslovens  

 formål.
Ombudsmanden anså det for overordentlig kritisabelt at DR udskød  

 afgørelsen med henvisning til udvalgsarbejdet.
En sådan beslutning var klart  

 uforenelig med borgernes retskrav på aktindsigt efter offentlighedsloven.  

 Ombudsmanden mente at anmodningen om aktindsigt indeholdt tilstrækkelig  

 identifikation af de sager, journalisten ønskede at se, hvorfor henvisningen  

 til "voddragning" også var klart uberettiget.
De grunde DR havde anført kunne efter ombudsmandens mening ikke  

 begrunde et fuldstændigt afslag på aktindsigt, og radiolovens §  

 73 a  

 gav ikke holdepunkter for at antage  

 at DR's personalesager generelt skulle være undtaget fra aktindsigt i henhold  

 til offentlighedsloven.
En begrænsning af aktindsigten efter  

 offentlighedsloven, og eventuelt radiolovens §  

 73 a, forudsætter en konkret vurdering  

 som DR ikke sås at have foretaget.
 Ombudsmanden henstillede at DR genoptog sagen. (J.nr.  

 1997-1124-522).
Afslag på aktindsigt i personalesager med henvisning til  

 igangværende udvalgsarbejde i Justitsministeriet Det fremgik af de  

 foreliggende oplysninger at en journalist (A) i et brev af 13. marts 1997 til  

 Danmarks Radio anmodede om følgende:
 "Anmodning om en række aktindsigter  

 i personalesags-mapper:
 (Avis A) skal hermed - i  

 henhold til Lov om Offentlighed i Forvaltningen - udbede sig aktindsigt i  

 følgende tidligere og nuværende ansattes personalemapper:
(BB), (CC), (DD), (EE), (FF), (GG), (HH), (II), (JJ), (KK), (LL), (MM), (NN), (OO), (PP), (QQ), (RR), (SS), (TT), (UU), (VV), (XX), (YY), (ZZ), (ÆÆ) og (ØØ).
 (Avis A) er klar over, at det  

 er et meget tidskrævende arbejde, at fremfinde, samle og gennemgå de i alt 26  

 personalesagsmapper.
 (Avis A) skal derfor foreslå,  

 at vi f.eks. gennemgår fem personalemapper ad gangen. (Vi kunne simpelthen gå  

 frem efter ovenstående rækkefølge).
 Vi er også indstillet på, at  

 de første fem personalemapper alene fremlægges inden for ti dages fristen.
Personalemapperne nummer 6  

 til 10 fremlægges så inden for en ny ti dages frist og så fremdeles." Danmarks Radio afslog i brev  

 af 15. april 1997. Danmarks Radio anførte bl.a. følgende:
 "...
 DR har noteret sig, at  

 spørgsmålet om adgang til personalesager har givet anledning til en  

 omfattende  

 offentlig debat.
 Kommunernes Landsforening,  

 Amtsrådsforeningen, Københavns Kommune, Frederiksberg Kommune og Kommunale  

 Tjenestemænd og Overenskomstansatte (KTO) samt en lang række tilsvarende  

 offentlige virksomheder og organisationer har således rettet henvendelse til  

 justitsministeren med anmodning om en afklaring af spørgsmålet om omfanget af  

 aktindsigt i offentligt ansattes personalesager.
Justitsministeren har d. 25.  

 marts nedsat en arbejdsgruppe, der skal overveje forholdet mellem  

 offentlighedslov og aktindsigt i personalesager.
Ministeren har givet  

 følgende  

 begrundelse for at nedsætte arbejdsgruppen:
'Den seneste tids debat har  

 vist, at anvendelsen af offentlighedslovens regler om aktindsigt giver  

 anledning til en vis tvivl og usikkerhed i forhold til personalesager bl.a.  

 med  

 hensyn til spørgsmålet om, hvilke oplysninger om de ansatte, der er omfattet  

 af retten til aktindsigt, og hvilke der ikke er...' Når der således af det  

 ministerium, under hvis sagsområde offentlighedsloven henhører, er givet  

 udtryk  

 for en sådan tvivl og usikkerhed om lovens rækkevidde, at et udvalgsarbejde  

 anses fornødent, finder DR, at det ikke vil være forsvarligt at give adgang  

 til  

 DR-medarbejdernes personalesager, før dette retsgrundlag er afklaret.
 Behandlingen af anmodninger  

 om aktindsigt i DR's personalesager vil derfor blive genoptaget, så snart der  

 er sket en afklaring af de tvivlsspørgsmål, som justitsministeren har bedt  

 udvalget om at behandle.
For god ordens skyld  

 bemærkes, at der - udover offentlighedslovens regler - for DR gælder en  

 særlig  

 bestemmelse i radiolovens § 73a, som af lovgiver er indsat som et værn for  

 programfriheden.
Efter denne bestemmelse er dele af DR's virksomhed, som  

 knytter sig til programvirksomheden, undtaget fra offentlighedsloven.
Når  

 selve  

 offentlighedslovens rækkevidde er afklaret, vil det derfor blive nødvendigt  

 at  

 tage stilling til rækkevidden af § 73a i de enkelte sager.
DR vil således på et senere  

 tidspunkt vende tilbage til sagen." A klagede i brev af 24. april  

 1997 til mig over afgørelsen.
 I et brev af 18. juni 1997  

 udtalte Danmarks Radio bl.a. følgende:
 "...
 ad 2.1.
DR er ikke undtaget fra  

 offentlighedsloven.
Men DR indtager i kraft af bestemmelserne herom i  

 radioloven en særlig status i det offentligretlige univers.
Af radiolovens § 7 fremgår  

 således, at DR er en selvstændig offentlig institution.
At DR er udstyret med  

 en sådan særstilling skyldes, at DR i henhold til radioloven er pålagt en  

 forpligtelse til 'at sprede radio‑ og fjernsynsprogrammer omfattende  

 nyhedsformidling,  

 oplysning, underholdning og kunst'.
 DR varetager en  

 samfundsmæssig vigtig lovbunden opgave på informations‑ og  

 ytringstrihedens område, som ikke er af forvaltningsmæssig karakter og som  

 kun  

 vanskeligt lader sig indordne under regelsæt, der er udformet med anden  

 virksomhed  

 for øje.
DR's opgave er, som det  

 fremgår, ikke sammenlignelig med forvaltning i traditionel forstand og af  

 bemærkningerne til loven fremgår de særlige hensyn DR skal lægge vægt på i  

 udøvelsen af sin virksomhed såsom hensyn til bl.a. alsidighed og til  

 informations‑  

 og ytringsfrihed.
At skulle varetage disse hensyn understreger, at der ikke  

 er  

 tale om en opgave af forvaltningsmæssig karakter.
 Særstillingen blev da også  

 understreget ved revision af radioloven i 1987, hvorefter DR ledes af en  

 bestyrelse,  

 der er DRs øverste ledelse.
 At lovgiver er fuldt  

 opmærksom på de særlige vilkår, der nødvendigvis må gælde for en virksomhed,  

 der kun som noget sekundært beskæftiger sig med forvaltning, understreges af  

 den særlige bestemmelse der i 1993 blev indsat i radioloven som § 73a,  

 hvorefter sager og dokumenter vedrørende DRs og TV 2s programvirksomhed og  

 forretningsmæssige  

 virksomhed i tilknytning hertil er undtaget fra hele offentlighedsloven og  

 fra  

 forvaltningslovens kap. 4‑6.
 DR finder på denne baggrund,  

 at offentlighedslovens anvendelse på DRs forhold i hvert enkelt konkret  

 tilfælde må ses i dette særlige lys.
 Ad 2.2.
 Udover det under 2.1. anførte  

 ønsker DR at understrege følgende synspunkter om i hvilket omfang DRs  

 personalesager generelt er undergivet regler i loven om aktindsigt.
Efter DRs opfattelse har DRs  

 særlige status generelt betydning i forhold til DRs forpligtelser på det  

 offentligretlige område.
Dette er således udtrykkeligt i 1993 gjort gældende  

 af DR i spørgsmål om personaleforhold ‑ nærmere bestemt 1ønforhold.
 Folketingets Kulturudvalg  

 udbad sig således i oktober 1993 kulturministerens svar på en række spørgsmål  

 om bl.a. lønninger, honorarer for bestyrelsesmedlemmer, direktører og ledende  

 medarbejdere i DR (og TV 2).
 Af DRs svar fra november 1993  

 fremgår bl.a.:
 'I denne anledning skal  

 Danmarks Radio henlede opmærksomheden på, at der som bekendt skete en ændring  

 af styringsforholdene vedrørende Danmarks Radio ved lov nr. 374 af 10. juni  

 1987 om ændring af radio‑ og fjernsynsloven, som anskaffede regeringens  

 kompetence til at afgøre oprettelse og nedlæggelse af stillinger ved Danmarks  

 Radio og til at godkende løn‑ og andre ansættelsesvilkår for Danmarks  

 Radios personale.
Det er nu Danmarks Radios  

 bestyrelse, der ifølge radio‑ og fjernsynslovens § 9 ansætter  

 generaldirektøren og de øvrige medlemmer af Danmarks Radios direktion  

 (radiodirektøren og TV‑direktøren), mens generaldirektøren ansætter det  

 øvrige personale.
Ansættelse af chefer, som ikke har direkte referat til en  

 direktør, samt ansættelse af alt øvrigt personale er som hovedregel  

 videredelegeret af generaldirektøren til et relevant ansættelsesniveau.
Danmarks Radio anser det på  

 denne baggrund for rettest, at Danmarks Radio afholder sig fra at give  

 oplysninger om direktørers og chefers lønninger, som herved ville blive  

 offentligt tilgængelige.
Dette ville efter Danmarks Radios opfattelse være  

 uhensigtsmæssigt i konkurrencesituationen mellem de elektroniske medier,  

 offentlige som private ‑ også om afkøb af medarbejdere.
Der henvises også til, at det  

 som en følge af Danmarks Radios status som selvstændig, offentlig institution  

 er Danmarks Radios bestyrelse, der fastsætter Danmarks Radios budget inden  

 for de rammer, som kulturministeren godkender (radio‑ og  

 fjernsynslovens  

 § 14), budgettet tilsendes kulturministeren og Folketinget til orientering.' DR har på denne baggrund  

 kunnet notere, at kulturministeren er enig i, og at Folketingets Kulturudvalg  

 ikke har anfægtet, at DRs særlige status medfører at f.eks.
DRs 1ønforhold  

 for  

 chefer ikke er undergivet aktindsigt.
 ...
 DR finder det naturligt at  

 denne opfattelse indgår som et væsentligt fortolkningsbidrag for enhver  

 vurdering af DRs stilling i forhold til de regelsæt, der i øvrigt gælder for  

 offentlig forvaltning og skal i denne forbindelse særligt bemærke,  

  

 at ministerens svar til Kulturudvalget blev  

 givet i februar 1994 ‑ dvs. efter vedtagelsen i december 1993 af  

 radiolovens § 73a  

  

 , hvorefter jo kun 'sager og dokumenter vedrørende DRs og  

 TV 2s programvirksomhed og forretningsmæssige forhold i tilknytning hertil er  

 undtaget fra lov om offentlighed i forvaltningen'.
 ad 2.3.
 Såfremt ombudsmanden uanset  

 det ovenfor anførte måtte finde, at DRs personalesager er underkastet  

 aktindsigt i henhold til offentlighedsloven bestemmelser, skal anmodninger  

 herom vurderes i henhold til lovens bestemmelser ‑ dvs. set i lyset af  

 bl.a. de opgaver DR i henhold til lovgivningen skal varetage.
Disse opgaver skal varetages  

 under hensyn til informations‑ og ytringsfriheden.
Om disse hensyn  

 anføres det specielt i bemærkningerne til radiolovens §7:
'Informations‑ og  

 ytringsfrihed skal have afgørende vægt ved programlægningen.
Forsøg fra  

 udenforstående på at øve pression mod programvirksomheden skal afvises.  

 Sikringen af ytringsfriheden i Danmark står i nøje forbindelse med radio/tv's  

 frie adgang til at indsamle informationer og nyheder og til at offentliggøre  

 dem så korrekt som muligt.' Efter DRs opfattelse udgør udefra kommendes  

 indsigt  

 i DRs personalemapper en ikke ubetydelig risiko for, at der gennem anvendelse  

 af oplysninger heri vil kunne udøves pression mod medarbejdere med det formål  

 at få bragt eller tilbageholdt oplysninger udfra andre end rent redaktionelle  

 hensyn.
Dertil kommer risikoen for at  

 dokumenter, der naturligt opbevares i en personalemappe kan afsløre en kildes  

 identitet.
Som eksempel kan nævnes, at en mindre påtale vedrørende et  

 udgiftsbilag kan afsløre navnet på en trediemand.
Også oplysninger om fx et  

 opholdssted vil i givet fald indirekte kunne afsløre kilder.
Kendetegnet for  

 disse dokumenter, og det, der gør en aktindsigt heri særlig betænkelig, vil  

 være at den udleverende instans ikke umiddelbart via dokumentet/oplysningen  

 selv kan tage højde for risikoen for afsløring af kilden gennem udlevering af  

 dokumentet.
 Endelig skal anføres, at ‑  

 såvel for DRs som for andre offentlige institutioners vedkommende ‑  

 gælder det, at aktindsigt i personalesager vil stille DR/institutioner i en  

 svagere konkurrenceposition på arbejdsmarkedet.
En af forudsætningerne for at  

 kunne rekruttere arbejdskraft er  

  

 på den  

 ene side  

  

 at den enkelte medarbejder/ansøger kan føle sig sikker på at den  

 individuelt forhandlede løn og andre forhold, der måtte fremgå af en  

 personalemappe,  

 ikke offentliggøres uden medarbejdernes samtykke hertil og at medarbejderen  

 dermed ikke vil blive underlagt ansættelsesmæssige vilkår, der afviger  

 væsentligt fra de vilkår, der tilbydes hos DRs konkurrenter, og  

  

 på den anden side  

  

 , at DR kan gennemføre  

 1ønforhandlinger med eftertragtede medarbejdere uden at resultaterne heraf  

 bliver offentligt kendte.
Såfremt DRs lønninger var offentligt kendte, ville  

 konkurrenter vide nøjagtigt hvad der skulle bydes for at tiltrække et  

 eftertragtet personaleemne og konkurrenterne ville sidde inde med en viden om  

 DRs personale, som DR ville være afskåret fra for så vidt angår  

 konkurrenternes  

 personale.
 På denne baggrund må det  

 meget stærkt understreges, at der gennem aktindsigt i DRs personalesager  

 etableres en betydelig risiko for at væsentlige hensyn til  

 informations‑  

 og ytringsfriheden såvel som til DRs muligheder for at kunne tiltrække og  

 fastholde de bedste medarbejdere, tilsidesættes.
 ad 3.
 Såfremt det antages, at DRs  

 personalemapper er omfattet af offentlighedslovens bestemmelser ‑ hvad  

 enten dette nu måtte være i fuldt eller i et mere begrænset omfang ‑ og  

 uanset om en konkret gennemgang af de enkelte personalesager måtte føre til,  

 at en meget stor del af det heri indeholdte materiale alligevel måtte være  

 undtaget fra aktindsigt i henhold til de undtagelsesregler fra aktindsigten,  

 der findes i offentlighedsloven selv, finder DR det relevant at fremkomme med  

 bemærkninger til om en henvendelse af den karakter, som her foreligger  

 vedrørende 26 DR medarbejderes personalesager, er omfattet af  

 offentlighedsloven.
 Efter DRs opfattelse er der  

 intet i offentlighedslovens tilblivelseshistorie eller i de hensyn, der  

 ligger bag offentlighedsloven, der viser, at lovgiver har haft til hensigt at  

 give adgang til almindelig voddragning i offentligt ansattes personalesager,  

 hvorfor DR alene af den grund finder, at (Avis A)'s henvendelse ikke kan  

 efterkommes.
 4. Konklusion.
Anmodninger om aktindsigt i  

 DR‑medarbejderes personalesager kan efter DRs opfattelse generelt ikke  

 efterkommes under hensyn til DRs særlige stilling i mediebilledet med  

 opgaver,  

 som er pålagt af lovgiver, og som skal løses under vidtstrakt hensyntagen til  

 informations‑ og ytringsfriheden og i konkurrence med andre medier,  

 hvoraf den største del ikke er underkastet regler om aktindsigt.
En sådan  

 aktindsigt vil som anført skade det offentliges interesser.
 (Avis A)'s anmodning om  

 aktindsigt i 26 medarbejderes personalesager kan ikke efterkommes fordi  

 anmodningen er voddragning og som sådan ligger uden for lovens formål med  

 offentlighed i forvaltningen.
At en enkelt tidligere  

 anmodning fra (avis A) er efterkommet er efter DRs opfattelse ikke i strid  

 med  

 det anførte om voddragning i 26 personalesager.
At (avis A)'s 2 henvendelser  

 ikke begge har ført til den ønskede aktindsigt er ikke udtryk for usaglig  

 forskelsbehandling, men skal ses som udtryk for, at DR i lyset af den  

 intensiverede offentlige debat om aktindsigt i personalemapper blev mere  

 betænkelig ved at give aktindsigt på grund af den generelle usikkerhed om  

 lovgrundlaget som denne debat medførte." Jeg sendte A en kopi af  

 udtalelsen, og A fremsatte bemærkninger ved at henvise til en artikel i avis  

 A  

 den 8. juli 1997 hvori A bl.a. bemærkede følgende:
 DR-generalen påstår i fuld alvor, at indsigt 'udgør en  

 ikke ubetydelig risiko for, at der gennem anvendelse af oplysninger heri kan  

 udøves pression mod medarbejdere med det formål at få bragt eller  

 tilbageholdt  

 oplysninger ud fra andre end rent redaktionelle hensyn'.
KILDEBESKYTTELSE DR-personalemapperne kan indeholde dokumenter, der 'kan  

 afsløre en kildes identitet'.DR-bossen glemmer her fuldstændig, at sådanne  

 eventuelle akter i forvejen er undtaget reglerne om aktindsigt.
 Aktindsigt i personalesager vil stille DR i en svagere  

 konkurrencesituation på arbejdsmarkedet.
DR-bossen mener i fuld alvor,  

 at mange journalister i fremtiden ikke vil arbejde i DR, hvis de kan  

 risikere,  

 at f.eks. (avis A) kan få udleveret visse personaleoplysninger.
F.eks. om  

 løn.
Nissen glemmer her, at  

 reglerne om aktindsigt har eksisteret i næsten 25 år.
Intet tyder på at DR  

 hidtil har haft problemer med at besætte stillingerne - og intet tyder på, at  

 DR får problemer i fremtiden.
Faktisk står danske journalister i kø for at få  

 job på DR.
Chr.
Nissen fremfører ikke yderligere argumenter for sin særegne  

 syltning.
Derimod slutter han sit forsvarsskrift - som snarere har karakter  

 af  

 et bønskrift - med at tvære rundt i noget, som han måske snarere skulle have  

 holdt sin mund med.
Chr.
Nissen bekræfter nemlig,  

 at DR i marts måned - uden betænkeligheder - udleverede indholdet af tidl.  

 programchef (ØØ)'s (nu chef for parti ÅÅ) personalesagsmappe til (avis A).
 Sagen blev tilmed ekspederet  

 inden for den normale tidages frist.
Stakkels Chr.
Nissen har mere  

 end svært ved at forklare, hvordan DR kan ekspedere to anmodninger om  

 aktindsigt i personalemapper fuldstændig forskelligt.
BETÆNKELIG Han forsøger dog alligevel:
 'At (avis A)'s 2 henvendelser  

 ikke begge har ført til den ønskede aktindsigt er ikke udtryk for usaglig  

 forskelsbehandling, men skal ses som et udtryk for at DR i lyset af den  

 intensiverede offentlige debat om aktindsigt i personalemapper blev mere  

 betænkelig ved at give aktindsigt på grund af den generelle usikkerhed om  

 lovgrundlaget som denne debat medførte'.
Blandt de 26 tidl. og  

 nuværende DR-ansatte hvis personalesagsmapper (avis A) har bedt om aktindsigt  

 i  

 er - rigtigt gættet - generaldirektør i DR Chr.
Nissen." Ombudsmandens udtalelse "  

  

 Danmarks Radios afgørelse af 15. april 1997 om at udskyde sin stillingtagen Danmarks Radio besluttede den 15. april 1997 at udskyde sin stillingtagen til  

 (A)'s anmodning om aktindsigt under henvisning til at justitsministeren den  

 25. marts 1997 havde meddelt at han agtede at nedsætte en arbejdsgruppe der  

 skulle overveje forholdet mellem offentlighedsloven og aktindsigt i  

 personalesager.
Danmarks Radio begrundede nedsættelsen af arbejdsgruppen med  

 at den senere tids debat 'havde vist at anvendelsen af offentlighedslovens  

 regler om aktindsigt giver anledning til en vis tvivl og usikkerhed i forhold  

 til personalesager ...'.
 Danmarks Radio fandt det derfor ikke forsvarligt at give adgang til  

 DR-medarbejderes personalesager før retsgrundlaget var afklaret.
Offentlighedslovens § 4 giver alle borgerne en egentlig ret til på begæring  

 at få aktindsigt i dokumenter der er indgået til eller oprettet af en  

 forvaltningsmyndighed som led i administrativ sagsbehandling.
Dette retskrav  

 gælder med de undtagelser der følger af loven eller af anden lovgivning.
 Den af Danmarks Radio påberåbte begrundelse for at udskyde afgørelsen var  

 udtryk for at Danmarks Radio mente sig berettiget til ved anvendelsen af den  

 gældende offentlighedslov at tage hensyn til muligheden for at loven ville  

 blive ændret således at retskravet på aktindsigt blev begrænset.
 Grundlovens § 22 har følgende ordlyd:
'Et af Folketinget vedtaget lovforslag får lovskraft, når det senest 30 dage  

 efter den endelige vedtagelse stadfæstes af kongen.
Kongen befaler lovens  

 kundgørelse og drager omsorg for dens fuldbyrdelse.' Det følger af princippet i grundlovens § 22 og i øvrigt af det almindelige  

 legalitetsprincip at en myndighed ikke uden at der foreligger helt  

 ekstraordinære forhold er berettiget til at stille sager om tildeling af  

 rettigheder til borgerne i bero på at loven eventuelt vil blive ændret.
Dertil kommer at Danmarks  

 Radio heller ikke i det kommissorium Justitsministeriet udfærdigede for  

 arbejdsgruppen, havde holdepunkter for at antage at Justitsministeriet fandt  

 en  

 sådan berostillelse påkrævet eller acceptabel.
Af kommissoriet fremgik klart  

 at arbejdsgruppen skulle beskrive gældende ret og på grundlag heraf overveje  

 om der var behov for lovændringer på området.
 Arbejdsgruppen blev nedsat  

 den 20. maj 1997 og afgav betænkning i november 1997 (betænkning nr. 1349).
 Justitsministeren fremsatte  

 lovforslag den 14. november 1997, og forslaget var ikke færdigbehandlet i  

 Folketinget da statsministeren den 20. februar 1998 udskrev folketingsvalg.  

 Herefter er lovforslaget bortfaldet, jf. grundlovens § 41, stk. 4.
Danmarks Radios brev af 15.  

 april 1997 må forstås således at radioen anså sig for berettiget til at  

 udskyde  

 beslutningen, indtil gældende ret var afklaret.
Efter denne opfattelse ville  

 afgørelsen kunne udskydes til betænkningen forelå i november 1997, og  

 muligvis  

 indtil en eventuel lovændring bliver gennemført.
Det er uden videre klart at  

 en  

 sådan opfattelse er klart uforenelig med at offentlighedsloven giver borgerne  

 et retskrav på aktindsigt.
 Jeg anser Danmarks Radios  

 afgørelse om at udskyde sagen for overordentlig kritisabel.
Radiolovens §  

 73 a Lov om radio- og  

 fjernsynsvirksomhed (lovbekendtgørelse nr. 666 af 5. juli 1996) har følgende  

 ordlyd:
'  

  

 §  

 73 a.
Sager og dokumenter vedrørende  

 Danmarks Radios og TV 2's programvirksomhed og forretningsmæssige forhold i  

 tilknytning hertil er undtaget fra lov om offentlighed i forvaltningen.
Stk. 2. Sager og dokumenter  

 vedrørende Danmarks Radios og TV 2's programvirksomhed og forretningsmæssige  

 forhold i tilknytning hertil er undtaget fra forvaltningslovens kapitel 4-6.' Bestemmelsen blev indsat i  

 loven i 1993. I de generelle bemærkninger til lovforslaget anførtes det  

 bl.a.:
'Lov om offentlighed i  

 forvaltningen og forvaltningsloven har som anvendelsesområde den offentlige  

 forvaltning.
Dette begreb omfatter som udgangspunkt alle dele af den  

 offentlige  

 forvaltning, herunder også særlige forvaltningsenheder som DR og TV 2.
 DR's og TV 2's virksomhed er  

 imidlertid forskellig fra forvaltningsvirksomhed i traditionel forstand.
 Hensynet til informations- og  

 ytringsfriheden og den kunstneriske frihed generelt tilsiger, at der gives DR  

 og TV 2 en så fri og uafhængig stilling som muligt, herunder særlig  

 vedrørende  

 programlægning og programudøvelse, samt vedrørende de øvrige dispositioner,  

 der indirekte vil påvirke programvirksomheden.
Praksis har imidlertid vist,  

 at det er muligt med henvisning til offentlighedsloven at få aktindsigt i  

 baggrundsmateriale til en tv-udsendelse.
I henhold til gældende lov kan et  

 sådant materiale ikke blot kræves udleveret, efter at en udsendelse er sendt,  

 men principielt også før udsendelsen er sendt.
Med henblik på at sikre  

 informations- og ytringsfriheden anses det derfor for rigtigst generelt at  

 undtage sager og dokumenter, som har tilknytning til DR's og TV 2's  

 programvirksomhed.
Herved ligestilles DR og TV 2 for så vidt angår deres  

 udsendelser med den trykte presse.
 DR og TV 2 befinder sig  

 desuden i en konkurrencesituation i forhold til andre danske og udenlandske  

 radio- og tv-foretagender, for hvilke der ikke gælder bestemmelser om, at  

 offentligheden har adgang til indsigt i interne forhold, og som heller ikke  

 er  

 pålagt de særlige bånd, som offentlighedsloven og forvaltningsloven pålægger  

 DR  

 og TV 2. Denne konkurrencesituation skærpes løbende af medieudviklingen,  

 herunder ikke mindst på satellitområdet.
 På baggrund heraf vil det  

 være naturligt at gennemføre en vis begrænsning med hensyn til de  

 offentligretlige regler, der skal gælde for DR og TV 2, også for så vidt  

 angår  

 forretningsmæssige forhold.
 ...'.  

 (Folketingstidende  

 1993/94, tillæg A, sp. 659-660).
 I bemærkningerne til §  

 73 a  

 anførtes:
'Offentlighedsloven  

 indeholder de nærmere regler om den adgang til aktindsigt i en konkret sag i  

 den offentlige forvaltning, der som udgangspunkt tilkommer enhver,  

 eksempelvis  

 journalister.
Følgende dele af DR's og TV 2's virksomhed foreslås undtaget  

 fra  

 offentlighedsloven:
 Sager og dokumenter vedrørende programvirksomheden,  

 herunder programlægningen og den redaktionelle virksomhed, samt alle aftaler  

 indgået i tilknytning hertil.
 Sager og dokumenter vedrørende forretningsmæssige  

 forhold, herunder kontrakter om varer og tjenesteydelser af enhver art.
 Det bemærkes, at dokumenter  

 vedrørende programvirksomheden omfatter alle dokumenter, som direkte eller  

 indirekte har relation til programvirksomheden eller den redaktionelle  

 proces.  

 Rejseregnskaber, der vil kunne afsløre noget om den research, en journalist  

 har  

 foretaget, vil således f.eks. være omfattet af undtagelsen.
 De samme undtagelser, som er  

 opregnet under punkt 1-2 vil tillige gælde i de tilfælde, hvor dokumenter af  

 den nævnte art beror hos offentlige myndigheder og begæring om aktindsigt  

 fremsættes over for disse myndigheder.
Derimod vil bl.a. sager  

 vedrørende de af ministeren udmeldte budgetrammer, ministerens godkendelse af  

 DR's og TV 2's regnskaber og DR's varetagelse af licensopkrævningen hos seere  

 og lyttere fortsat være omfattet af offentlighedsloven.
Det samme gælder  

 institutionernes sager om klager efter medieansvarsloven vedrørende genmæle  

 eller god presseskik i relation til enkeltprogrammer eller programserier.
I  

 disse tilfælde vil klagen og de dokumenter, der udfærdiges i forbindelse med  

 klagesagen,  

 således være omfattet af offentlighedsloven.' (Folketingstidende 1993/94,  

 tillæg A, sp. 662-663).
Hverken bestemmelsens ordlyd,  

 formålet med bestemmelsen eller de citerede bemærkninger til §  

 73 a, stk. 1, giver holdepunkter for at  

 fortolke bestemmelsen således at Danmarks Radios personalesager generelt  

 skulle  

 være undtaget fra aktindsigt i henhold til offentlighedsloven.
Tværtimod ses  

 det at konkrete klagesager over tilsidesættelse af god presseskik forudsættes  

 at være undergivet aktindsigt.
Det er endvidere forudsat at 'rejseregnskaber'  

 som udgangspunkt fortsat skulle være omfattet af offentlighedsloven,  

 medmindre  

 de 'ville kunne afsløre noget om den research, en journalist har foretaget'.  

 (Folketingstidende 1993/94, tillæg A, sp. 663, 3. afsnit).
§  

 73 a, stk. 1, må efter min mening  

 fortolkes således at dokumenter i sager om enkeltpersoners ansættelsesforhold  

 i  

 Danmarks Radio og TV 2 som udgangspunkt ikke vedrører programvirksomheden  

 eller  

 forretningsmæssige forhold i tilknytning hertil.
Dokumenter vedrørende  

 ansættelsesmæssige forhold kan dog undtagelsesvis have en sådan sammenhæng  

 med  

 de to nævnte sagskategorier at de kan undtages fra aktindsigt.
Vurderingen  

 heraf må imidlertid være af konkret karakter.
Det er derfor ikke berettiget  

 generelt at undtage personalesager fra aktindsigt i henhold til §  

 73 a,  

 stk. 1.
 Det tilføjes at det af  

 Danmarks Radio afgivne svar af november 1993 til kulturministeren vedrørende  

 oplysninger om lønninger og honorarer for bestyrelsesmedlemmer, direktører og  

 ledende medarbejdere i Danmarks Radio ikke giver grundlag for en anden og  

 bredere fortolkning af §  

 73 a,  

 stk. 1. Jeg henviser herved til at udtalelsen ikke blev afgivet i forbindelse  

 med Folketingets behandling af lovforslaget, at udtalelsen ikke direkte  

 beskæftigede  

 sig med fortolkningen af §  

 73 a,  

 stk. 1, samt at Folketingets Kulturudvalg ikke ses at have forholdt sig til  

 fortolkningsspørgsmålet.
Anvendelsen af offentlighedsloven Det følger af det foran  

 anførte at (A)'s anmodning om aktindsigt i de 26 sager burde være bedømt på  

 grundlag af offentlighedsloven.
 Udgangspunktet efter denne  

 lov er som allerede påpeget at anmodningen skulle imødekommes, medmindre der  

 i  

 loven er gjort undtagelse eller begrænsning i adgangen til aktindsigt.
Jeg forstår Danmarks Radios  

 bemærkninger under pkt. 2.3 i udtalelsen til mig således at radioen mener at  

 hensynet til Danmarks Radios forpligtelse til at sikre informations- og  

 ytringsfriheden kan begrunde at (A)'s anmodning om aktindsigt afslås  

 fuldstændig.
Jeg forstår at synspunktet dækker over to forskellige  

 betragtninger:
For det første at der ved  

 aktindsigt i personalesager kan udøves pression mod den enkelte medarbejder  

 med  

 det formål at få bragt eller tilbageholdt oplysninger ud fra andre end rent  

 redaktionelle hensyn.
For det andet er der en risiko for at dokumenter der  

 naturligt opbevares i en personalemappe, kan afsløre en kildes identitet.
Herudover har Danmarks Radio  

 henvist til at udenforståendes adgang til aktindsigt vil stille Danmarks  

 Radios  

 institutioner i en svag konkurrenceposition på arbejdsmarkedet.
Dette  

 argument  

 skal ses i sammenhæng med det påberåbte hensyn til Danmarks Radios  

 varetagelse  

 af informations- og ytringsfriheden.
 Danmarks Radio har ikke  

 henvist til bestemmelser i offentlighedsloven til støtte for synspunkterne.  

 Så  

 vidt det ses vil alene offentlighedslovens § 13 kunne blive relevant.  

 Bestemmelsen har bl.a. følgende ordlyd:
'  

  

 § 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
5) det offentliges økonomiske  

 interesser, herunder udførelsen af det offentliges forretningsvirksomhed,  

 eller 6) private og offentlige  

 interesser, hvor hemmeligholdelse efter forholdets særlige karakter er  

 påkrævet.' En bestemmelse svarende til  

 offentlighedslovens § 13, stk. 1, nr. 6, blev indført ved offentlighedsloven  

 fra 1970 (lov nr. 280 af 10. juni 1970). I betænkningen der lå til grund for  

 lovforslaget til offentlighedsloven fra 1970 (betænkning nr. 325/1963), er på  

 s. 64 om baggrunden for bestemmelsen anført at man forudsatte at der kun  

 ville  

 blive gjort brug af den under § 2, nr. 7, foreslåede bestemmelse i tilfælde,  

 hvor hemmeligholdelse af hensyn til det offentliges eller enkeltpersoners  

 interesse klart ville tilsige det.
 I betænkning nr. 857/1978 om  

 offentlighedslovens revision, s. 260, har udvalget om den tidligere  

 bestemmelses rækkevidde bl.a. skrevet således:
 'Der kan være anledning til  

 indledningsvis at fastslå, at den eksemplifikation på bestemmelsens  

 anvendelsesområde, der er givet i forarbejderne, utvivlsomt ikke er  

 udtømmende,  

 men at også andre beskyttelsesinteresser end de nævnte kan komme i  

 betragtning.  

 Tværtimod er forholdet antagelig det, at der næppe på forhånd kan drages  

 absolutte grænser for, hvilke  

  

 typer  

  

 af interesser der i givet fald vil kunne varetages gennem anvendelse af  

 generalklausulen.
I det omfang, der er  

 spørgsmål om at begrænse offentlighedsprincippet af hensyn til interesser,  

 der  

 falder uden for de i lovmotiverne nævnte, vil der dog givetvis blive stillet  

 strengere krav med hensyn til styrken af det aktuelle beskyttelsesbehov.
I  

 det  

 hele taget må det i overensstemmelse med forarbejderne lægges til grund, at  

 undtagelse efter bestemmelsen kun kan gøres,  

  

 hvor det er klart påkrævet...
En samlet vurdering af de  

 tilfælde, hvor bestemmelsen efter de foreliggende oplysniger har været bragt  

 i  

 anvendelse i praksis, efterlader det indtryk, at den i betydelig udstrækning,  

 -...- er blevet benyttet til at tilgodese beskyttelsesinteresser, der som  

 sådanne er anerkendt ved udforminingen af lovens øvrige  

 undtagelsesbestemmelser, men hvor de udtrykkelige bestemmelser har vist sig  

 utilstrækkelige.' På baggrund af denne  

 beskrivelse af gældende ret skrev udvalget i betænkningen på s. 285 ff.  

 følgende om sine overvejelser:
'Det er udvalgets opfattelse,  

 at en sådan generalklausul bør opretholdes i forbindelse med  

 offentlighedslovens revision.
Udvalget har i så henseende navnlig lagt vægt  

 på,  

  

 at  

  

 der ikke i den periode,  

 offentlighedsloven har været i kraft, er indhøstet så udførlige erfaringer,  

 at  

 det er muligt med rimelig grad af sikkerhed at overskue alle de  

 undtagelsesbehov, der vil kunne opstå i praksis,  

  

 at  

  

 en generalklausul er påkrævet for at undgå, at visse meget  

 specielle undtagelsesbehov opregnes udtrykkeligt i loven,  

  

 samt  

  

 at en generalklausul giver loven en ønskelig smidighed med  

 hensyn til at kunne tilpasses nye undtagelsesbehov, der måtte opstå i  

 fremtiden,  

 således at hyppige ændringer af loven kan undgås.
Udvalget skal dog samtidig  

 understrege, at generalklausulen som hidtil kun forudsættes anvendt i  

 begrænset  

 omfang og kun, hvor der er et klart behov derfor.' Som det ses forudsætter  

 anvendelsen af § 13 som helhed at vurderingen af de beskrevne hensyn  

 foretages  

 konkret.
Allerede fordi Danmarks Radio ikke har foretaget en vurdering af om  

 der i de 26 sager foreligger oplysninger af den type der er omtalt i § 13,  

 stk.  

 1, nr. 6, må jeg anse et afslag støttet på denne bestemmelse for uberettiget.
 Det tilføjes at selve det  

 forhold at en ansøgning om aktindsigt eventuelt kunne bruges som pression,  

 ikke  

 er tilstrækkeligt til at aktindsigt helt kan nægtes i henhold til § 13, stk.  

 1,  

 nr. 6.
Risikoen for pression synes i  

 øvrigt ikke at være større for ansatte i Danmarks Radio end for ansatte hos  

 en  

 række andre forvaltningsmyndigheder, f.eks. politiet, socialforvaltninger og  

 klagenævn.
Dette hensyn kan derfor ikke føre til generelt at afslå aktindsigt  

 i  

 Danmarks Radios personalesager eller i sager vedrørende bestemte  

 medarbejdere.
Hensynet til at beskytte en  

 kildes identitet er utvivlsomt omfattet af offentlighedslovens § 13, stk. 1,  

 nr. 6, og kan begrunde at oplysninger nægtes udleveret.
Jeg må forstå de  

 foran  

 citerede lovforslagsbemærkninger vedrørende radiolovens §  

 73 a, stk. 1, således at dokumenter der  

 indeholder denne type oplysninger, efter omstændighederne må betragtes som  

 dokumenter vedrørende programvirksomheden og derfor undtaget fra aktindsigt i  

 henhold til denne bestemmelse.
Hensynet til det offentliges  

 økonomiske interesser, herunder udførelsen af det offentliges  

 forvaltningsvirksomhed, kan som det ses efter omstændighederne og baseret på  

 en  

 konkret vurdering, begrunde at oplysninger om lønforhandlinger eller  

 lønforhandlingsstrategier  

 undtages fra aktindsigt, jf. § 13, stk. 1, nr. 5. Oplysninger af denne type  

 vil  

 imidlertid næppe være opbevaret i den enkelte medarbejders personalemappe.  

 Jeg  

 forstår da også Danmarks Radios bemærkninger således at det er risikoen for  

 at  

 aktindsigt i løn og andre ansættelsesvilkår vedrørende de enkelte  

 medarbejdere  

 vil vanskeliggøre rekruttering af medarbejdere, der anses at kunne begrunde  

 en  

 begrænsning af aktindsigten.
Dels vil aktindsigt kunne afholde egnede  

 ansøgere  

 fra at søge beskæftigelse i Danmarks Radio, dels vil konkurrerende  

 medievirksomheder lettere kunne trække eftertragtede personaleemner over til  

 sig.
Offentlighedslovens  

 bestemmelser om aktindsigt gælder ikke for sager om ansættelser og  

 forfremmelser i det offentliges tjeneste, jf. offentlighedslovens § 2, stk.  

 1,  

 2. pkt.
Baggrunden for denne bestemmelse er bl.a. at en offentlighedsordning  

 kunne  

 afholde kvalificerede personer fra at søge stilling i det offentlige, jf.
Jon  

 Andersen mfl., Forvaltningsret (1994), s. 896, og betænkning nr. 1349, s. 16.  

 I  

 en vis udstrækning er Danmarks Radios - lige så vel som andre offentlige  

 forvaltningsmyndigheders - interesse i at sikre sig kvalificeret arbejdskraft  

 tilgodeset gennem denne bestemmelse.
Jeg finder det betænkeligt at anerkende  

 at  

 hensynet gør sig gældende med en sådan styrke i forhold til Danmarks Radio at  

 det kan begrunde at personalemapper som helhed kan undtages fra aktindsigt,  

 eller skulle kunne begrunde at bestemte oplysningstyper som ikke angår  

 ansættelser  

 og forfremmelser, generelt undtages fra aktindsigt i henhold til § 13, stk.  

 1,  

 nr. 5.
 Derimod finder jeg ikke at  

 det kan udelukkes at det af Danmarks Radio påberåbte hensyn til  

 konkurrencesituationen i en vis udstrækning vil kunne føre til at visse  

 oplysninger efter en konkret vurdering vil kunne undtages fra aktindsigt.
 Det bør dog understreges at  

 de hensyn der kan begrunde en sådan begrænsning i aktindsigt, skal være af  

 tungtvejende karakter; den generelle risiko for at medarbejdere lokkes over  

 til  

 konkurrenter, eller at der ikke kan skaffes tilstrækkelige ansøgere til  

 Danmarks Radios stillinger, er således ikke tilstrækkelig.
Identifikation af sager eller dokumenter Offentlighedslovens § 4, stk.  

 3, indeholder følgende bestemmelse:
'Begæring efter stk. 2 og  

 stk. 3 skal angive de dokumenter eller den sag, som den pågældende ønsker at  

 blive gjort bekendt med.' Jeg forstår Danmarks Radios  

 bemærkninger - især under pkt. 3 - om 'almindelig voddragning i offentligt  

 ansattes personalesager' således at bestemmelsen i § 4, stk. 3, kan begrunde  

 at  

 Danmarks Radio afslog (A)'s aktindsigtsanmodning.
Bestemmelsens formål er at  

 lette myndighedernes praktiske administration af aktindsigtsreglerne.  

 Ansøgeren  

 må derfor kunne oplyse så mange kendetegn vedrørende den sag eller det  

 dokument der søges aktindsigt i, at myndigheden forholdsvis ubesværet kan  

 finde  

 frem til materialet.
Derudover kræves det at ansøgeren i forvejen kendte den  

 pågældende sags eksistens, jf. betænkning nr. 1349, s. 20-23.
 Det er uden videre klart at  

 (A)'s ansøgning om aktindsigt indeholdt en tilstrækkelig identifikation af de  

 sager (A) ønskede at se.
Offentlighedsloven bygger på  

 det grundprincip at enhver, dvs. også personer uden retlig interesse i den  

 enkelte sag, har ret til at få aktindsigt heri.
Hvis henvisningen til  

 'voddragning' skal forstås således at ansøgninger om aktindsigt kan afslås  

 såfremt ansøgeren ikke har oplyst en særlig grund eller et særligt formål med  

 at søge aktindsigt, er henvisningen klart uberettiget.
Samlet vurdering Som det ses har jeg anset  

 Danmarks Radios beslutning af 15. april 1997 om at udskyde sin stillingtagen  

 til Deres anmodning om aktindsigt for overordentlig kritisabel.
 Jeg finder endvidere ikke at  

 de grunde Danmarks Radio senere har anført, har kunnet begrunde at Deres  

 ansøgning blev fuldstændig afslået.
Endelig har jeg peget på at  

 såfremt aktindsigten eventuelt begrænses, måtte en eventuel hjemmel findes i  

 offentlighedslovens § 13, stk. 1, nr. 5, eller nr. 6, eventuelt i radiolovens  

 §  

 73 a.
En sådan  

 afgørelse forudsætter en konkret vurdering som Danmarks Radio ikke ses at  

 have  

 foretaget.
Jeg har henstillet til  

 Danmarks Radio at genoptage sagen og træffe afgørelse snarest muligt på  

 grundlag af det jeg har anført ovenfor." Danmarks Radio meddelte mig  

 senere at der var truffet afgørelse om at efterkomme A's anmodning om  

 aktindsigt og at A den 1. og 2. maj 1998 havde gennemset personalesagerne i  

 TV-byen.
 Jeg meddelte Danmarks Radio  

 at jeg ikke foretog mig mere i sagen.
