Klage  

 over tvangsfiksering Sundhedsvæsenets Patientklagenævn fandt, at  

 betingelserne for at tvangsfiksere patienten, herunder med hånd- og fodremme  

 var opfyldt, idet der var en nærliggende fare for, at han selv eller andre  

 ville lide skade på legeme eller helbred, idet han var svært opkørt,  

 anspændt,  

 aggressiv og truende.
Nævnet fandt endvidere, at tvangsfikseringen opfyldte  

 kravet om mindst indgribende foranstaltning, idet man forinden fiksering  

 forgæves havde forsøgt at berolige patienten og ved fysisk magt forsøgt at  

 fastholde ham.
Sundhedsvæsenets Patientklagenævn fandt, at  

 udstrækningen af tvangsfikseringen opfyldte kravet om mindst indgribende  

 foranstaltning, idet patienten under tvangsfikseringen dagligt blev vurderet  

 som værende blandt andet aggressiv, vred og udadreagerende samt anspændt og  

 truende.
Nævnet lagde endvidere vægt på, at tvangsfikseringen ophørte, da  

 patienten var tiltagende afdæmpet.
 Sundhedsvæsenets Patientklagenævn tiltrådte herefter  

 den afgørelse, der er truffet af Det lokale Psykiatriske Patientklagenævn.
