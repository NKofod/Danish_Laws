Cirkulæreskrivelse om Organisationsaftale for Redningspersonale ved redningsstationerne under Forsvarsministeriet mellem Forsvarets Personeltjeneste og Foreningen af Danske Redningsmænd ORGANISATIONSAFTALE FOR REDNINGSPERSONALE VED REDNINGSSTATIONERNE UNDER FORSVARSMINISTERIET MELLEM FORSVARETS PERSONELTJENESTE & FORENINGEN AF DANSKE REDNINGSMÆND Denne organisationsaftale supplerer og/eller fraviger Fællesoverenskomsten mellem Finansministeriet og Offentligt Ansattes Organisationer - Det Statslige Område (OAO-S Fællesoverenskomsten).
KAPITEL 1 AFTALENS OMRÅDE § 1	 DÆKNINGSOMRÅDE Organisationsaftalen omfatter redningspersonale ved redningsstationerne under Forsvarsministeriet.
 Stk. 2 	Redningspersonalet ansættes som stationsleder, bådfører eller bådmand.
Stk. 3 	Der kan endvidere ske ansættelse af personale ved Redningsreserven.
Redningsreserven ansættes ved hver redningsstation.
Søværnets Operative Kommando fastsætter de nærmere bestemmelser for anvendelsen af redningsreserven.
 Stk. 4	I ekstraordinære situationer kan der undtagelsesvis ske forhyring af mandskab uden varsel (kortvarig forhyring).
KAPITEL 2 LØN & PENSIONSBESTEMMELSER §2 AFLØNNINGSFORMER Fuldtidsansat redningspersonale aflønnes med månedsløn.
 Stk. 2	Rådighedsansat redningspersonale aflønnes med et fast vederlag og timeløn.
Stk. 3 	Redningsreserven aflønnes under aktiv tjeneste (uddannelse, redningsaktioner mv.) med timeløn tilsvarende den timeløn rådighedsansat personale oppebærer.
Redningsreserven oppebærer ikke rådighedsvederlag.
 Stk. 4	Forhyret personale honoreres med løn og ydelser mv. svarende til Redningsreserven.
§ 3 LØNSYSTEMET Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2	Lønsystemet består af en basisløn suppleret med en tillægsdel.
Tillægsdelen omfatter centralt aftalte tillæg samt lokalt aftale funktions- og/eller kvalifikationstillæg samt engangsvederlag og resultatløn.
 Stk. 3	Alle basislønninger og tillæg er angivet i årligt grundbeløb (marts 2012 niveau).
§ 4	BASISLØN Fuldtidsansat redningspersonale inddeles i 3 basisløngrupper, jf. stk. 2-4.
Stk. 2	
Bådmænd Bådmænd indplaceres i basisløngruppe 1.
 Basislønnen udgør kr. 230.152.
Stk. 3 Bådførere Bådfører indplaceres i basisløngruppe 2.
 Basislønnen udgør kr. 238.016.
Stk. 4 Stationsledere Stationsledere indplaceres i basisløngruppe 3.
 Basislønnen udgør kr. 242.144.
§ 5 FORHANDLINGER OG INDGÅELSE AF LOKALE AFTALER Stk. 2 	Lokale aftaler forhandles og indgås mellem de parter, der er bemyndiget hertil.
§ 6 RÅDIGHEDSVEDERLAG (TIMELØNNET REDNINGSPERSONALE) rådighedsvederlaget til timelønnet redningspersonale for den i § 13 nævnte rådighedsforpligtelse er:
Stationsleder	Kr. 28.300,00 Bådfører	Kr. 22.800,00 Bådmand	Kr. 17.400,00 Stk. 2 	Rådighedsvederlaget oppebæres endvidere som kompensation for sejlpenge, merarbejde, natpenge, godtgørelse for tjeneste i weekender og søgnehelligdage, delt tjeneste, tabt arbejdsfortjeneste, forskudt arbejdstid m.m.
 Stk. 3 	Redningsreserven oppebærer ikke rådighedsvederlag, medmindre, at reserven reelt står til rådighed pga. ferie eller lignende hos de deltidsansatte.
 I så fald, afregnes rådighedsvederlaget divideret med 30 (antal måneds dage) x med det antal ugedage (7).
§ 7 MÅNEDSLØNNEDE (GAMMEL GRUPPE)  UNDERSTØTTELSESORDNING Månedslønnet redningspersonale ansat pr. 13. marts 2008 eller tidligere oppebærer understøttelse, jf.
Forsvarsministeriets cirkulære vedrørende understøttelsesordning for timelønnet redningspersonale m.fl. under Forsvarsministeriet.
Redningspersonale, der indgår i gammelgruppe, omfattes ikke af OAO-S Fællesoverenskomstens bestemmelser om pension.
 Stk. 2 	Ved beregning af understøttelsen til månedslønnet redningspersonale anvendes følgende skyggeskalatrinsforløb:
Stationsleder	Skalatrin 21,22,23,24,25,26,27 Bådfører	Skalatrin 15,16,17,18,19,20 Bådmand	Skalatrin 9,10,11,12,13,14,15 For alle stillingskategorier gælder, at 1. skalatrin er 1-årigt, mens øvrige er 2-årige.
 Stk. 3 	Hvis der efterfølgende aftales højere eller nye varige tillæg for funktioner og kvalifikationer, der i det hidtidige lønsystem ville have haft form af oprykning til et højere skalatrin, kan Forsvarets Personeltjeneste og Foreningen af Danske Redningsmænd indgå aftale om, at redningspersonale i understøttelsesmæssig henseende indplaceres på et højere skalatrin.
§ 8 MÅNEDSLØNNEDE (NY GRUPPE)  SAMPENSION Indbetaling af pensionsbidrag til redningspersonale ansat efter den 13. marts 2008 sker efter de regler der er fastsat i OAO-S Fællesoverenskomsten § 7.
§ 9 TIMELØNNEDE - UNDERSTØTTELSESORDNING Rådigheds- og reserve ansat redningspersonale er ikke omfattet af OAO-S Fællesoverenskomstens bestemmelser om pension.
§ 10 RESERVEN  SÆRLIGT PENSIONSVEDERLAG Der udbetales løbende pr. måned 15 procent af de pensionsgivende løndele som en særligt pensionsvederlag.
Udbetalingen sker til medarbejderens sædvanlige lønkonti.
Vederlaget træder i stedet for pensionsindbetaling til et pensionsselskab.
Der er for redningsreserven ikke aftalt andre pensionsordninger.
§ 11	FORHYRET PERSONALE Forhyret personale er ikke omfattet af ordningen med det særlige pensionsvederlag jf. § 10.
§ 12 	AFVIGELSER VEDR.
LØNANVISNING Redningspersonale, hvis løn pr. 30. september 2008 blev anvist forud, fortsætter hermed som en personlig ordning.
KAPITEL 3 ARBEJDSTID § 13  ARBEJDSTIDSBESTEMMELSER De ansatte er omfattet af den til enhver tid gældende aftale om arbejdstid for tjenestemænd i staten.
 Stk. 2 	Redningspersonale har ingen højeste arbejdstid.
§ 14	 RÅDIGHEDSFORPLIGTELSE Efter Forsvarsministeriets bestemmelse har redningspersonalet pligt til at stå til rådighed for redningsstationen og at give møde og at deltage i redningsaktioner på et hvilket som helst tidspunkt på døgnet, samt til i øvrigt at deltage i øvelser, uddannelse og andre aktiviteter.
KAPITEL 4 ØVRIGE BESTEMMELSER § 15 	BJÆRGELØN Der kan ikke udbetales bjærgeløn til redningspersonalet i forbindelse med rednings- og bugseringsopgaver mv.
§ 16 	SÆRLIG FORSIKRING (CODAN) Redningspersonalet er omfattet af en kollektiv ulykkesforsikring i Codan Forsikring (police nr. 631 739 2972).
§ 17 	EFTERINDTÆGT Ved dødsfald i ansættelsestiden ydes ægtefællen eller børn under 18 år, overfor hvem vedkommende havde forsørgelsespligten, efterindtægt.
Ved dødsfald i tjenesten ydes efterindtægt dog i 6 måneder.
§ 18 	ARBEJDSTØJ De ansatte får udleveret arbejdstøj i overensstemmelse med Søværnets Operative Kommandos regler om beklædning for civilt personel.
§ 19 	BESTEMMELSE OM ELEVER Der kan indenfor organisationsaftalens område ikke ske ansættelse af elever.
KAPITEL 5 TIMELØNNEDE § 20 	REDNINGSAKTIONER For deltagelse i redningsaktioner samt ved forgæves fremmøde til redningsaktioner ydes en betaling, der svarer til mindst timebetaling i 3 timer.
§ 21 	HONORERING AF SYGDOM, TILSKADEKOMST UDENFOR TJENESTEN Rådighedsansatte redningsmænd oppebærer alene rådighedsvederlag ved sygdom, som ikke skyldes tilskadekomst som følge af tjenesten.
§ 22 	HONORERING AF SYGDOM, TILSKADEKOMST UNDER TJENESTEN Såfremt rådighedsansat redningspersonale er uarbejdsdygtigt på grund af en arbejdsskade opstået under tjenesten, ydes særlig sygeydelse i en periode på op til 6 måneders sammenlagt sygdom pga. arbejdsskaden.
 Stk. 2	Den særlige sygeydelse ydes ikke, idet omfang skaden godtgøres af anden arbejdsgiver eller dækkes af forsikringsydelser eller andre ydelser, der har karakter af virkelig skadeerstatning.
 Stk. 3	Den særlige sygeydelse kan maksimalt udgøre forskellen mellem sygedagpenge og den løn, medarbejderen ville have oppebåret, såfremt pågældende var ansat som månedslønnet redningspersonale i samme stilling.
 Den særlige sygeydelse vil på intet tidspunkt kunne overstige det, vedkommende tjente før skaden i sit fuldtidsjob.
 Stk. 4 	Udbetalingen af den særlige sygeydelse forudsætter uafbrudt sygdom som følge af en godkendt  arbejdsskade.
 Stk. 5 	Såfremt den tilskadekomne modtager løbende udbetalinger fra en forsikring eller lignende isygeydelsesperioden, modregnes udbetalingerne med det fulde beløb i den særlige sygeydelse.
 Stk. 6 	Efter ophør af den særlige sygeydelse, jf. stk.1 oppebæres i den resterende sygeperiode rådighedsvederlag samt en timebetaling svarende til gennemsnittet af de seneste tre måneders løn forud for skaden.
 Stk. 7 	Såfremt medarbejderen ikke er berettiget til den særlige sygeydelse, men er uarbejdsdygtig på grund af en arbejdsskade som beskrevet i stk.1, oppebæres i hele sygdomsperioden rådighedsvederlag samt timeløn svarende til gennemsnittet af de seneste 3 måneders løn forud for skaden.
KAPITEL 6 REDNINGSRESERVEN § 23 	REDNINGSPERSONALE AF RESERVEN Der oprettes en særlig personalereserve ved de enkelte redningsstationer.
Redningsreserven har til formål at sikre bemandingskapaciteten ved redningsaktioner, herunder ved ferie, sygdom og orlov.
 Stk. 2	Redningsreserven er forpligtet til at deltage i uddannelse, øvelsesaktiviteter mv.
Stk. 3	Redningsreserven optjener ferie i henhold til ferieaftalen.
Der udbetales 12,5 procent i feriegodtgørelse.
 Stk. 4	Personalet i redningsreserven er forpligtet til at stå til rådighed for aktiv tjeneste i mindst 6 uger om året.
KAPITEL 7 FORHANDLINGSREGLER MV.
§ 24 	SÆRLIGE BESTEMMELSER OM FREDSPLIGTEN Uoverensstemmelser om fortolkning eller brud på organisationsaftalen må aldrig føre til arbejdsstandsning.
En arbejdsstandsning vil blive betragtet som et brud på fredspligten og vil kunne indbringes for Arbejdsretten med krav om bod.
 Stk. 2 	Under henvisning til de særlige beredskabsmæssige forpligtigelser, kan der ikke iværksættes kollektive kampskridt på overenskomstområdet.
§ 25 	OPHÆVELSE AF TIDLIGERE AFTALER Følgende overenskomster ophæves hermed:
 Organisationsaftale for Redningspersonale ved redningsstationerne under Forsvarsministeriet mellem Forsvarets Personeltjeneste og Foreningen af Danske Redningsmænd af 5 marts 2010.
Samt Protokollat vedr.
Redningsreserven af 7. december 2010.
 § 26 	OPSIGELSE MV.
 Denne organisationsaftale har virkning fra 1. april 2013 og kan opsiges skriftligt af begge parter med 3 måneders varsel til en 31. marts, dog tidligst den 31. marts 2015.
