1. INDLEDNING Ved lov nr. 215 af 16. maj 1984 om ændring af lov om sygehusvæsenet, der  

 træder i kraft den 1. oktober 1984, er der foretaget væsentlige ændringer i  

 sygehuslovens § 5 a om inddragelse af egne indtægter og udbetaling af beløb  

 til personlige fornødenheder (lommepenge) til indlagte patienter på  

 institutioner under sygehusvæsenet.
Ændringerne må ses i sammenhæng med en række ændringer i  

 PENSIONSINDDRAGELSESREGLERNE, der er gennemført ved lov nr. 217 af 16. maj  

 1984 om social pension.
Efter de hidtil gældende regler for de psykiatriske  

 institutioner (de tidligere statshospitaler m.fl.) er der ubetinget sket  

 pensionsinddragelse efter en samlet indlæggelsesperiode på 6 måneder, mens  

 der for patienter på somatiske sygehuse alene er sket pensionsnedsættelse  

 (pensionsudbetaling i form af lommepenge m.v.) i tilfælde af beslutning om  

 plejehjemsoptagelse (plejehjemsvisitation). Fra den 1. oktober 1984 gælder  

 der ENSARTEDE REGLER FOR SAMTLIGE INSTITUTIONER UNDER SYGEHUSVæSENET, og  

 pensionsnedsættelse/ pensionsinddragelse er herefter betinget af, at  

 patienten er plejehjemsvisiteret eller i øvrigt kan sidestilles med en  

 plejehjemsbeboer, jfr. § 46, stk. 1 og 2, i lov om social pension.
Ændringerne i SYGEHUSLOVEN består særligt i, at - reglerne om indtægtsinddragelse og lommepengeudbetaling fremtidig  

 vedrører alle sygehuse og andre institutioner under sygehusvæsenet, - reglerne om indtægtsinddragelse er omformuleret i overensstemmelse med  

 pensionsinddragelsesreglerne i pensionsloven, - reglerne om obligatoriske lommepenge er udvidet til at omfatte samtlige  

 pensionister, der har fået inddraget deres pension - og ikke kun pensionister  

 hvis pension er inddraget efter den 1. april 1978, - reglerne om obligatoriske lommepenge er udvidet til også at omfatte  

 personer, der ikke er pensionister, såfremt de ligeledes må anses for  

 plejepatienter eller i øvrigt skønnes uegnede til mere varig udskrivning til  

 eget hjem efter mindst 6 måneders samlet indlæggelsestid, - reglerne om skønsmæssige lommepenge er begrænset til alene at omfatte  

 længerevarende indlagte patienter, og kun hvor der gør sig særlige forhold  

 gældende - i andre tilfælde må lommepengebehov dækkes af patienternes  

 hjemstedskommune.
 Der er således generelt skabt sammenhæng mellem reglerne om  

 pensionsinddragelse og reglerne om indtægtsinddragelse og  

 lommepengeudbetaling ved anvendelse af samme og - i forhold til den hidtidige  

 retstilstand - lempeligere kriterier.
 Den længerevarende indlæggelse er ikke mere i sig selv en tilstrækkelig  

 betingelse for pensionsinddragelse, men det afgørende er først og fremmest,  

 om patienten er uden rimelig udsigt til at blive udskrevet til eget hjem,  

 jfr. den hidtil gældende dispensationsbestemmelse med hensyn til  

 indtægtsinddragelse.
Reglerne i pensionslovens § 46, stk. 2, om pensionsinddragelse og reglerne  

 i sygehuslovens § 5 a om indtægtsinddragelse og lommepengeudbetaling omfatter  

 som nævnt nu også patienter på somatiske sygehuse.
De egentlige pleje- og  

 ventetidspatienter på disse sygehuse vil imidlertid som oftest allerede være  

 plejehjemsvisiterede og dermed omfattet af reglerne i pensionslovens § 46,  

 stk. 1, om pensionsnedsættelse - og de vil derfor ikke blive omfattet af  

 reglerne i pensionslovens § 46, stk. 2, om pensionsinddragelse eller af  

 sygehuslovens regler om indtægtsinddragelse og lommepengeudbetaling.
De  

 øvrige somatiske patienter vil normalt kunne forventes udkrevet til eget  

 hjem, og reglerne om pensions- og indtægtsinddragelse samt  

 lommepengeudbetaling vil derfor kun sjældent finde anvendelse på somatiske  

 patienter.
Dog er der på Kolonien Filadelfias epileptikerafsnit i vidt omfang  

 indlagt kroniske patienter, som vil forblive institutionsanbragt og dermed  

 vil blive omfattet af de her nævnte regler.
Efter sygehuslovens § 5 a fastsætter indenrigsministeren nærmere regler om  

 indtægtsinddragelsen og lommepengeudbetalingen.
Disse regler fastsættes i det  

 følgende, men reglerne må i øvrigt sammenholdes med reglerne i den sociale  

 pensionslov og de i medfør heraf fastsatte regler om pensionsinddragelse.
Efter sygehusloven er det amtskommunerne samt Københavns og Frederiksberg  

 kommuner, der varetager sygehusvæsenet, og amtsrådene samt Københavns og  

 Frederiksberg kommunalbestyrelser (i det følgende »amtsrådet«) er  

 således de kompetente myndigheder.
I praksis vil de afgørelser, der skal  

 træffes vedrørende indtægtsinddragelse og lommepengeudbetaling, dog være  

 overdraget til (ledelsen af) sygehusene, jfr. nedenfor afsnit 5, og i det  

 følgende vil den administrerende myndighed derfor være angivet som  

 »sygehuset«.
 Reglerne i § 46, stk. 1-3, i lov nr. 217 af 16. maj 1984 om social pension  

 samt reglerne i § 5 a i lov nr. 215 af 16. maj 1984 om ændring af lov om  

 sygehusvæsenet er optaget som bilag til cirkulæret tilligemed en skematisk  

 oversigt over reglerne.
2. GENERELT OM INDTÆGTSINDDRAGELSE OG OBLIGATORISK  

 LOMMEPENGEUDBETALING Indtægtsinddragelse og udbetaling af obligatoriske lommepenge i henhold  

 til sygehuslovens § 5 a er knyttet til betingelserne i pensionslovens § 46,  

 stk. 2, for pensionsinddragelse og skal således kun foretages i tilfælde,  

 hvor en patient må anses for plejepatient eller i øvrigt skønnes uegnet til  

 mere varig udskrivning til eget hjem, dog tidligst efter en samlet  

 indlæggelsestid på 6 måneder ud over indlæggelsesmånederne regnet fra 1 1/2  

 år forud for indlæggelsen.
Reglerne om indtægtsinddragelse gælder desuden kun  

 for personer over 67 år.
 For INDLAGTE PENSIONISTER bliver der herefter kun tale om  

 indtægtsinddragelse (for patienter over 67 år) og obligatorisk  

 lommepengeudbetaling, hvis SOCIALUDVALGET i patientens bopælskommune (efter  

 sygehusets indstilling) har truffet beslutning om pensionsinddragelse i  

 henhold til pensionslovens § 46, stk. 2.
 For indlagte IKKE-PENSIONISTER bliver der tilsvarende kun tale om  

 indtægtsinddragelse (for patienter over 67 år) og obligatorisk  

 lommepengeudbetaling, hvis SYGEHUSET (for så vidt angår indtægtsinddragelse  

 efter bindende høring af socialudvalget) har truffet beslutning om, at den  

 pågældende må anses at opfylde betingelserne i § 46, stk. 2, for  

 pensionsinddragelse, dvs. kun hvis den pågældende som pensionist ville have  

 fået inddraget en pension.
3. INDTÆGTSINDDRAGELSE 3.1. Pensionister over 67 år (§ 5 a, stk. 1) Indlagte pensionister over 67 år indbetaler egne indtægter fra det  

 tidspunkt, hvor deres pension INDDRAGES efter reglerne i § 46, stk. 2, i den  

 sociale pensionslov.
Indlagte pensionister, der er visiteret til plejehjem,  

 og hvis pension som følge heraf er blevet NEDSAT og udbetales i form af  

 lommepenge m.v., jfr. pensionslovens § 46, stk. 1, skal som hidtil IKKE  

 indbetale egne indtægter under sygehusopholdet.
Når socialudvalget i pensionistens bopælskommune i henhold til reglerne i  

 pensionslovens § 46, stk. 2, (efter indstilling fra sygehuset) har truffet  

 beslutning om pensionsinddragelse, skal der tillige foretages  

 indtægtsinddragelse, hvis pensionisten er over 67 år.
Indtægtsinddragelsen  

 iværksættes - lige som pensionsinddragelsen - med udgangen af måneden efter  

 den måned, hvor socialudvalget har truffet beslutningen om  

 pensionsinddragelse.
Pensionister, der ikke er fyldt 67 år ved iværksættelsen  

 af pensionsinddragelsen, indbetaler egne indtægter fra udgangen af den måned,  

 hvor de er fyldt 67 år.
3.2. IKKE-PENSIONISTER OVER 67 åR (§ 5 A, STK. 2) Indlagte ikke-pensionister over 67 år indbetaler egne indtægter fra det  

 tidspunkt, hvor de - hvis de havde været pensionister - ville have fået  

 inddraget deres pension i henhold til reglerne i § 46, stk. 2, i den sociale  

 pensionslov.
 Da iværksættelsen af indtægtsinddragelsen ikke kan knyttes til  

 socialudvalgets beslutning om pensionsinddragelse, må sygehuset i disse  

 tilfælde træffe afgørelse om indtægtsinddragelse, når betingelserne i  

 pensionslovens § 46, stk. 2, om indlæggelsens karakter og varighed må anses  

 for opfyldt.
Sygehuset må således ud fra lægelige og sociale kriterier vurdere, om en  

 patient er uden rimelig udsigt til at blive udskrevet til eget hjem.
Kun hvis  

 denne betingelse er opfyldt, skal det derefter undersøges, om patienten har  

 haft en samlet indlæggelsestid på 6 måneder.
Sygehuset skal endvidere,  

 forinden afgørelsen om indtægtsinddragelse kan træffes, have indhentet en  

 udtalelse fra socialudvalget i patientens bopælskommune om, at den pågældende  

 som følge af sygehusindlæggelsen ville have fået inddraget en pension, samt -  

 i givet fald - om indtægtsinddragelsens størrelse, jfr. afsnit 3.4.  

 Indtægtsinddragelsen iværksættes fra udgangen af måneden efter den måned,  

 hvor sygehuset - efter den bindende høring af socialudvalget - har truffet  

 afgørelsen herom.
3.3. OVERFLYTNING MELLEM INSTITUTIONER (§ 5 A, STK. 3) Uanset reglerne ovenfor i afsnit 3.1. og 3.2. indbetales der egne  

 indtægter til sygehuset af personer over 67 år, der overflyttes til en  

 institution under sygehusvæsenet fra et plejehjem eller en institution  

 omfattet af § 112, stk. 1, i bistandsloven, hvor de HIDTIL HAR INDBETALT EGNE  

 INDTæGTER.
Sygehuset foretager således en fortsat indtægtsinddragelse -  

 uanset indlæggelsens karakter og varighed - når der er tale om en egentlig  

 overflytning fra en institution under socialsektoren til en institution under  

 sygehussektoren.
3.4. STØRRELSEN AF DET BELØB DER INDDRAGES Efter sygehuslovens § 5 a, stk. 1-3, finder reglerne i bistandslovens §  

 84, stk. 1, 5. og 6. pkt., § 84, stk. 3 og § 85, stk. 2-5, om opgørelsen af  

 betalingen for plejehjemsophold tilsvarende anvendelse ved beregningen af  

 indtægtsinddragelsen under sygehusophold.
Henvisningen til bistandslovens § 84, stk. 1, 5. og 6. pkt. samt § 84,  

 stk. 3, indebærer, at patienten skal indbetale 60 pct. af sine indtægter ud  

 over (den inddragne) pension.
Ved opgørelsen af indtægterne medregnes enhver  

 indtægt, således også ydelser efter loven om Arbejdsmarkedets Tillægspension.  

 I indtægten fradrages skatter samt folkepensionsbidraget.
 Det indbetalte beløb opgjort pr. dag kan dog ikke overstige den faktiske  

 sengedagsudgift for vedkommende institution.
 Henvisningen til bistandslovens § 85, stk. 2-5, indebærer følgende:
 Har den pågældende person forsørgelsespligt over for en ægtefælle, der  

 ikke er optaget i en institution, eller over for børn, beregnes betalingen af  

 indtægten først efter, at der er afsat et sådant beløb til opfyldelse af  

 forsørgelsespligten, at ægtefællen og børnenes levevilkår ikke forringes på  

 grund af den pågældendes indlæggelse.
Har den ægtefælle, der ikke er optaget på institution, indtægter, kan der  

 fastsættes en betaling, der dog ikke opgjort pr. dag må overstige den  

 faktiske sengedagsudgift.
Betalingen skal endvidere fastsættes således, at  

 levevilkårene for ægtefællen og eventuelle børn, som ægtefællen har  

 forsørgelsespligt overfor, ikke forringes derved.
 Ved opgørelsen af indtægten bortses der fra indtægter ved den pågældendes  

 personlige arbejde under opholdet på institutionen, når disse ikke overstiger  

 det dobbelte af beløbet til personlige fornødenheder.
 Betalingens (indtægtsinddragelsens) størrelse fastsættes på grundlag af en  

 udtalelse herom fra det sociale udvalg i den indlagtes hjemstedskommune.  

 Størrelsen af eventuel ægtefællebetaling fastsættes på grundlag af en  

 udtalelse fra det sociale udvalg i ægtefællens hjemstedskommune.
4. BELØB TIL PERSONLIGE FORNØDENHEDER 4.1. OBLIGATORISKE LOMMEPENGE 4.1.1. Pensionister (§ 5 a, stk. 4) Til pensionister, hvis pension under sygehusindlæggelsen er inddraget i  

 henhold til reglerne i den sociale pensionslovgivning, udbetales et beløb til  

 personlige fornødenheder af samme størrelse som det beløb, der kan udbetales  

 til personlige fornødenheder efter §§ 84 og 118 i lov om social bistand.  

 Personer, der i henhold til dom er anbragt i psykiatrisk sygehus, og som i  

 henhold til pensionslovens § 46, stk. 5, får inddraget en pension, skal  

 således også have udbetalt obligatoriske lommepenge.
Udbetaling af obligatoriske lommepenge blev indført pr. 1. april 1978, men  

 vedrørte kun de pensionister hvis pension var inddraget efter denne dato.
Nu  

 gælder bestemmelsen om obligatoriske lommepenge for alle pensionister hvis  

 pension er inddraget under sygehusindlæggelsen.
4.1.2. IKKE-PENSIONISTER (§ 5 A, STK. 5) Obligatoriske lommepenge skal ikke kun udbetales til indlagte  

 pensionister, hvis pension er inddraget i henhold til pensionsloven, men også  

 til andre patienter, der ikke har udsigt til mere varig udskrivning til eget  

 hjem, og som har haft en samlet indlæggelsestid på mindst 6 måneder, jfr.  

 sygehuslovens § 5 a, stk. 5.
Denne bestemmelse omfatter således særlig patienter, der netop på grund af  

 sygehusindlæggelsens karakter og varighed ikke har ansøgt om pension og  

 derfor må sidestilles med pensionister, hvis pension af samme grunde er  

 inddraget under sygehusindlæggelsen.
Denne patientgruppe indbetaler også egne  

 indtægter, dog kun hvis de er fyldt 67 år, jfr. ovenfor afsnit 3.2.
 Beslutning om lommepengeudbetaling træffes af sygehuset, og der gælder  

 ikke - som med hensyn til evt. indtægtsinddragelse i disse tilfælde - noget  

 krav om, at sygehuset forinden skal have indhentet en udtalelse fra  

 socialudvalget om, hvorvidt en pension ville være blevet inddraget.
4.1.3. STØRRELSEN AF OBLIGATORISKE LOMMEPENGE Beløbet til personlige fornødenheder udgør efter bistandslovens § 84 6.372  

 kr. årligt.
For personer under 60 år ydes et tillæg svarende til 20 pct. af  

 dette beløb.
Beløbet til personlige fornødenheder efter bistandslovens § 118  

 udgør 16.920 kr. årligt.
Beløbene til personlige fornødenheder pristalsreguleres efter de regler,  

 der gælder for regulering af pensionen.
De ovenfor nævnte beløb er de pr. 1.  

 oktober 1984 gældende, jfr. sikringsstyrelsens bekendtgørelse nr. 425 af 17.  

 august 1984.
4.2. SKØNSMÆSSIGE LOMMEPENGE Efter de hidtil gældende regler er der udbetalt lommepenge efter behov og  

 helbredstilstand til patienter (på psykiatriske institutioner), der ikke har  

 ret til obligatoriske lommepenge.
Som det fremgår af afsnit 4.1., er området  

 for udbetaling af obligatoriske lommepenge nu blevet udvidet betydeligt, og  

 samtidig er den almindelige adgang til at få udbetalt behovsbestemte  

 lommepenge ophævet.
 Der skal herefter udbetales obligatoriske lommepenge i en række tilfælde,  

 hvor der tidligere kun har været udbetalt behovsbestemte lommepenge, men  

 herudover må eventuelt behov for lommepenge dækkes af patientens  

 hjemstedskommune.
LÆNGEREVARENDE INDLAGTE PATIENTER, der fortsat har udsigt til at blive  

 udskrevet til eget hjem og derfor ikke modtager obligatoriske lommepenge, kan  

 dog i SÆRLIGE TILFÆLDE få udbetalt skønsmæssigt fastsatte lommepengebeløb af  

 sygehuset, jfr. reglerne i § 5 a, stk. 5, næstsidste og sidste pkt.
For at en  

 indlæggelse skal anses som længerevarende, må den normalt have haft en  

 varighed af mindst 6 måneder, og reglerne om udbetaling af skønsmæssige  

 lommepenge er i øvrigt kun tænkt anvendt undtagelsesvist.
De skønsmæssige lommepenge kan ydes for en kortere eller længere periode -  

 eller som engangsydelse, f.eks. i tilfælde, hvor det af sygehuset må  

 tillægges særlig betydning, at hjælp ydes umiddelbart.
Hvor der er særligt  

 behov herfor, kan sygehuset også fortsætte med en udbetaling af lommepenge  

 til en patient, der efter de hidtidigt gældende regler har modtaget  

 behovsbestemte lommepenge.
 Størrelsen af det til hver patient udbetalte beløb kan ikke overstige det  

 beløb, der udbetales efter §§ 84 og 118 i bistandsloven, jfr. ovenfor afsnit  

 4.1.3.
 4.3. BISTAND TIL ADMINISTRATION AF LOMMEPENGE, OPHØR MED UDBETALING M.V.
 Der kan træffes beslutning om, at visse patienter i fornødent omfang skal  

 have hjælp til at administrere deres lommepenge, og i forbindelse hermed kan  

 det besluttes, at en vis begrænset del af lommepengene skal anvendes til  

 fælles foranstaltninger Dette gælder for såvel obligatoriske som skønsmæssige  

 lommepenge.
 Beslutning om bistand til administration af lommepenge bør så vidt muligt  

 træffes i samråd med den pågældende eller dennes nærmeste pårørende.
 Amtsrådet bør fastsætte nærmere regler om den bistand, der ydes til  

 administration af lommepenge herunder om regnskabsførelsen i forbindelse  

 hermed.
 Eventuelt opsparede lommepenge tilhører patienten, hvad enten der er tale  

 om obligatoriske eller skønsmæssige lommepenge.
 Så længe patienten er indlagt og ikke har udsigt til at blive udskrevet  

 til eget hjem, fortsætter udbetalingen af obligatoriske lommepenge, og der  

 sker tilsvarende ikke genoptagelse af en pensionsudbetaling.
Udbetaling af obligatoriske lommepenge (og pensionsinddragelse) fortsætter  

 også i tilfælde af midlertidig udskrivning med henblik på kortvarigt ophold  

 uden for institutionen og senere genindlæggelse.
Ved midlertidig hjemsendelse  

 af patienter, der modtager lommepenge, vil der i øvrigt som hidtil kunne ydes  

 kostpenge.
5. AFGØRELSER EFTER SYGEHUSLOVENS § 5 A SAMT  

 KLAGEADGANG Afgørelser efter § 5 a træffes af amtsrådet i den amtskommune, der ejer  

 eller fører tilsyn med den pågældende institution, eller af den myndighed som  

 amtsrådet bemyndiger hertil.
 Den daglige administration af reglerne i sygehuslovens § 5 a vil  

 sædvanligvis være henlagt til ledelsen af den pågældende institution.  

 Amtsrådet bør udarbejde forskrifter/ retningslinier for administrationen af  

 reglerne.
 Amtsrådets afgørelser efter § 5 a kan indbringes for indenrigsministeriet.
 6. OVERGANGSREGLER M.V.
De hidtil gældende indtægtsinddragelsesregler indeholdt i § 5 a, stk. 4,  

 en dispensationsbestemmelse, hvorefter indtægtsinddragelse ikke skulle  

 foretages, såfremt der var rimelig udsigt til, at patienten ville kunne  

 udskrives til eget hjem.
Da indtægtsinddragelsesreglerne således allerede har  

 været begrænset til kun at vedrøre de patienter, der må sidestilles med  

 plejehjemspatienter, skulle anvendelsen af de nye indtægtsinddragelsesregler  

 ikke give anledning til overgangsproblemer.
 Den omstændighed, at reglerne om pensionsnedsættelse ved  

 plejehjemsvisitation nu også gælder for patienter på psykiatriske  

 institutioner, jfr. pensionlovens § 46, stk. 1 betyder dog, at  

 PLEJEHJEMSVISITEREDE PATIENTER På PSYKIATRISKE INSTITUTIONER ikke længere er  

 omfattet af sygehuslovens regler om indtægtsinddragelse, jfr. § 5 a, stk. 1,  

 og ovenfor afsnit 3.1. For denne patientgruppe ophører en eventuel  

 indtægtsinddragelse således fra den 1. oktober 1984.
 Med hensyn til eventuelle overgangsproblemer i forbindelse med de ændrede  

 regler om udbetaling af lommepenge henvises til afsnit 4.2., hvoraf det  

 fremgår, at en række patienter nu skal have udbetalt obligatoriske lommepenge  

 i stedet for de hidtidige behovsbestemte lommepenge, og at der i øvrigt i  

 særlige tilfælde vil kunne (fortsat) udbetales skønsmæssige lommepenge.
 Indenrigsministeriets cirkulære nr. 194 af 6. november 1979 om  

 indtægtsinddragelse og udbetaling af lommepenge til patienter indlagt på  

 psykiatriske institutioner under sygehusvæsenet er samtidig ophævet.
Indenrigsministeriet, den 19. september  

 1984 Britta Schall Holberg /Johs.
Qwist Bilag Bestemmelserne om pensionsnedsættelse/ pensionsinddragelse,  

 indtægtsinddragelse og lommepengeudbetaling under sygehusophold (§ 46, stk,  

 1-3, i lov nr. 217 af 16. maj 1984 om social pension samt § 5 a i lov nr. 215  

 af 16. maj 1984 om ændring af lov om sygehusvæsenet), der træder i kraft den  

 1. oktober 1984 PENSIONSLOVEN »§ 46.  Hvis en person er indlagt på sygehus  

 eller anden institution under sygehusvæsenet, udbetales pensionen fra  

 udgangen af måneden efter den måned, hvor det sociale udvalg har truffet  

 bestemmelse om optagelse på plejehjem, jfr. § 83, stk. 2, i lov om social  

 bistand, Stk. 2.  Hvis en person må anses for plejepatient eller  

 i øvrigt skønnes uegnet til mere varig udskrivning til eget hjem, uden at der  

 er truffet beslutning efter stk. 1, træffer det sociale udvalg bestemmelse  

 om, at pensionen ikke udbetales for den resterende del af indlæggelsestiden.  

 Dette kan dog tidligst ske, når den pågældende har haft en samlet  

 indlæggelsestid på 6 måneder ud over indlæggelsesmåneden regnet fra 1 1/2 år  

 forud for indlæggelsen.
Stk. 3.  Bistands- og plejetillæg udbetales dog indtil  

 udgangen af den måned, der følger efter indlæggelses- eller optagelsesmåneden  

 på en institution under sygehusvæsenet.« (STK. 5 om pensionsinddragelse ved strafafsoning og andre frihedsberøvende  

 foranstaltninger i henhold til dom, herunder anbringelse i psykiatrisk  

 sygehus.) SYGEHUSLOVEN »§ 5 a.  Pensionister, der er indlagt på sygehus  

 eller anden institution under sygehusvæsenet, indbetaler egne indtægter efter  

 reglerne i § 84, stk. 1, 5. og 6. pkt., § 84, stk. 3, og § 85, stk. 2-5, i  

 lov om social bistand fra det tidspunkt, hvor det sociale udvalg i henhold  

 til § 46, stk. 2, i lov om social pension har bestemt, at en social pension  

 ikke skal udbetales for den resterende del af indlæggelsestiden, dog tidligst  

 fra det fyldste 67. år.
De indbetalte beløb tilfalder vedkommende  

 amtskommune.
Stk. 2.  Indlagte personer over 67 år, der ikke er  

 pensionister, og som må anses for plejepatienter eller i øvrigt skønnes  

 uegnede til mere varig udskrivning til eget hjem, indbetaler egne indtægter  

 efter de i stk. 1 nævnte regler i lov om social bistand.
Der kan dog tidligst  

 ske indtægtsinddragelse, når de pågældende har haft en samlet indlæggelsestid  

 på sygehus eller anden institution under sygehusvæsenet på 6 måneder ud over  

 indlæggelsesmåneden regnet fra 1 1/2 år forud for indlæggelsen.
Afgørelsen om  

 indtægtsinddragelse kan kun træffes, hvis det sociale udvalg har udtalt, at  

 den pågældende ikke ville være berettiget til under indlæggelsen at få  

 udbetalt en pension i henhold til lov om social pension.
De indbetalte beløb  

 tilfalder vedkommende amtskommune.
 Stk. 3.  Personer over 67 år, der overflyttes til  

 institution under sygehusvæsenet fra et plejehjem eller en institution, der  

 er omfattet af § 112, stk. 1, i lov om social bistand, og for hvem der hidtil  

 har været foretaget indtægtsinddragelse, indbetaler fortsat egne indtægter  

 efter reglerne i stk. 1.
 Stk. 4.  Til pensionister, der under indlæggelse ikke  

 får udbetalt pension i henhold til lov om social pension, udbetaler  

 institutionen et beløb til personlige fornødenheder af samme størrelse som  

 det beløb, der kan udbetales til personlige fornødenheder efter §§ 84 og 118  

 i lov om social bistand.
Stk. 5.  Til indlagte personer, der ikke er  

 pensionister, og som må anses for plejepatienter eller i øvrigt skønnes  

 uegnede til mere varig udskrivning til eget hjem, udbetaler institutionen et  

 beløb til personlige fornødenheder af samme størrelse som det i stk. 4 nævnte  

 beløb.
Der kan dog tidligst ske udbetaling, når de pågældende har haft en  

 samlet indlæggelsestid på sygehus eller anden institution under  

 sygehusvæsenet på 6 måneder ud over indlæggelsesmåneden regnet fra 1 1/2 år  

 forud for indlæggelsen.
Til øvrige indlagte personer, der ikke pensionister,  

 og som har haft en længerevarende indlæggelse, kan der udbetales et beløb til  

 personlige fornødenheder, hvor særlige forhold gør sig gældende.
Størrelsen  

 af det til hver person udbetalte beløb kan ikke overstige det i stk. 4 nævnte  

 beløb.
Stk. 6.  Indenrigsministeren kan fastsætte nærmere  

 regler om indbetalingen af egne indtægter og udbetalingen af beløb til  

 personlige fornødenheder.« Oversigt over reglerne om pensionsnedsættelse/ pensionsinddragelse,  

 indtægtsinddragelse og lommepengeudbetaling under sygehusophold I.
Plejehjemsvisiterede patiententer (pensionslovens § 46, stk. 1) Pension NEDSÆTTES af socialudvalget (udbetales som et lommepengebeløb) fra  

 udgangen af måneden efter den måned, hvor socialudvalget har truffet  

 beslutning om plejehjemsoptagelse Indtægter - Lommepenge UDBETALES af socialudvalget i form af (nedsat) pensionsydelse II.Ikke-plejehjemsvisiterede plejepatienter og andre patienter, der ikke  

 mere varigt kan udskrives til eget hjem, og som har haft mindst 6 måneders  

 samlet indlæggelsestid (pensionslovens § 46, stk. 2, og sygehuslovens § 5 a) Pension INDDRAGES af socialudvalget (efter indstilling fra sygehuset) fra udgangen  

 af måneden efter den måned, hvor socialudvalget har truffet beslutning om, at  

 patienten er omfattet af II.
Indtægter PENSIONISTER OVER 67 åR: INDDRAGES af sygehuset samtidig med  

 pensionsinddragelsen.
IKKE-PENSIONISTER OVER 67 åR: INDDRAGES af sygehuset  

 fra udgangen af måneden efter den måned, hvor sygehuset (efter bindende  

 høring af socialudvalget) har truffet beslutning om, at patienten er omfattet  

 af II.
Lommepenge PENSIONISTER: UDBETALES af sygehuset samtidig med pensionsinddragelsen.
 IKKE-PENSIONISTER: UDBETALES af sygehuset samtidig med  

 indtægtsinddragelsen eller i øvrigt fra udgangen af den måned, hvor sygehuset  

 har truffet beslutning om, at patienten er omfattet af II.
III. Øvrige patienter med længerevarende indlæggelse (sygehuslovens § 5 a,  

 stk. 5, næstsidste og sidste pkt.) Pension - Indtægter - Lommepenge KAN UDBETALES af sygehuset, hvor særlige forhold gør sig gældende.
IV.
I øvrigt Pension - (dog ALLE indlagte pensionisters bistands- og plejetillæg  

 bortfalder fra udgangen af månenden efter indlæggelsesmåneden (pensionslovens  

 § 46, stk. 3) (dog særlige regler om pensionsinddragelse for personer, der er anbragt i  

 psykiatrisk sygehus i henhold til dom, jfr. pensionslovens § 46, stk. 5) Indtægter - Lommepenge - (dog kan patienterne evt. få udbetalt kontanthjælp i henhold til  

 bistandsloven) (dog udbetaler sygehuset lommepenge til personer, der er anbragt i  

 psykiatrisk sygehus i henhold til dom, og som har fået inddraget en pension,  

 jfr. sygehuslovens § 5 a, stk. 4).
