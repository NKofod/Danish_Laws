 I henhold til § 31, stk. 2, § 33, stk. 8, § 68, stk. 2, og § 118, stk. 3,  

 i færdselslov nr. 287 af 10. juni 1976 fastsættes:
 § 1.  Motordrevet køretøl, bortset fra knallert og  

 to-hjulet motorcykel uden sidevogn, der på grund af færdselsuheld, motorfejl  

 eller af anden årsag er standset på et sådant sted eller på en sådan måde, at  

 der opstår fare eller ulempe for færdslen, skal afmærkes med en trekantet  

 advarselsanordning (advarselstrekant). Det samme gælder påhængskøretøj.  

 Afmærkning kan dog undlades, hvis køretøjet straks fjernes.
Stk. 2.  Køretøj kan under samme betingelser som angivet  

 i stk. 1 afmærkes med havariblink.
Anden anvendelse af havariblink er  

 forbudt.
 Stk. 3.  Afmærkning med havariblink fritager ikke for  

 afmærkning med advarselstrekant.
§ 2.  Advarselstrekant skal anbringes yderst på  

 kørebanen i samme side som det standsede køretøj.
Trekanten skal anbringes  

 med front mod færdselsretningen mindst 50 meter, på motorvej dog mindst 100  

 meter, før det standsede køretøj.
§ 3.  En afvarselstrekant skal være godkendt efter  

 bestemmelserne i ECE-regulativ nr. 27 af 7. juni 1972 om ensartede  

 forskrifter om godkendelse af advarselstrekanter (Tillæg nr. 26 til den  

 mellem medlemmer af FN's økonomiske Kommission for Europa indgående  

 overenskomst af 20. marts 1958 vedrørende indførelse af ensartede vilkår for  

 godkendelse og gensidig anerkendelse af udstyr og dele til motorkøretøjer).  

 Advarselstrekanten skal være forsynet med følgende godkendelsesmærke:  

 *FIGUR*** (tallet efter bogstav »E« angiver, i hvilket land godkendelsen  

 er udstedt).
 § 4.  Overtrædelse af §§ 1-3 og § 5, stk. 3, straffes  

 med bøde:
 § 5.  Bekendtgørelsen træder i kraft den 1. maj 1977.
 Stk. 2.  Køretøj, der første gang er registreret eller  

 taget i brug her i landet inden den 1. maj 1977, samt køretøj registreret i  

 udlandet kan afmærkes med en advarselstrekant, der ikke er E-mærket, men som  

 opfylder følgende betingelser:
 Stk. 3.  Advarselstrekant, der ikke er godkendt efter §  

 3, må ikke forhandles efter den 1. maj 1978.
 Justitsministeriet, den 20. januar 1977.
 Orla Møller.
/ P.
Wiese.
