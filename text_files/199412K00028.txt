Nr LSF 28 Forslag til Lov om ændring af lov om folkeskolen (Skolevejledning, hjemmel  

 til at fastsætte særlige kvalifikationskrav samt ændrede betalingsregler for  

 skolefritidsordningen) Fremsat af undervisningsministeren (Ole Vig Jensen) den 26. oktober 1994 Vedtaget ved tredjebehandling den 15. december 1994 Lov nr. 1140 af 21/12/1994 § 1 I lov om folkeskolen, jf. lovbekendtgørelse nr. 311 af 25. april 1994,  

 foretages følgende ændringer:
 1. Efter § 19 indsættes i kapitel 2:
» § 19 a.
For hver selvstændig skole oprettes en  

 skolevejledningsordning, der skal tilbyde eleverne rådgivning og vejledning  

 til forberedelse af deres uddannelses- og erhvervsvalg.
Stk. 2. Undervisningsministeren kan fastsætte nærmere regler om  

 skolevejledningen.« 2. Efter § 30 indsættes:
» § 30 a.
Undervisningsministeren kan fastsætte nærmere  

 bestemmelser om kvalifikationskrav til personer, der skal varetage særlige  

 undervisningsopgaver eller opgaver af særlig karakter i tilknytning til  

 undervisningen.« 3. § 50, stk. 2, affattes således:
»Stk. 2. Kommunalbestyrelsen opkræver betaling af forældre  

 til børn, der er optaget i en skolefritidsordning, jf. § 3, stk. 4.  

 Socialministeriets regler om betaling for ophold i dagtilbud for børn og unge  

 finder anvendelse ved ydelse af søskendemoderation til familier med mere end  

 et barn i skolefritidsordninger, daginstitutioner m.v. og i tilfælde af, at  

 en kommune beslutter at yde hel eller delvis friplads under hensyn til  

 forældrenes økonomiske forhold, eller hvor sociale eller pædagogiske forhold  

 gør sig gældende.« 4. Efter § 57 indsættes:
 »Kapitel 12«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om folkeskolen, jf. lovbekendtgørelse nr. 311 af 25. april 1994,  

 foretages følgende ændringer:
 1. Efter § 19 indsættes i kapitel 2:
» § 19a.
For hver selvstændig skole oprettes en  

 skolevejledningsordning, der skal tilbyde eleverne rådgivning og vejledning  

 til forberedelse af deres uddannelses- og erhvervsvalg.
 Stk. 2. Undervisningsministeren kan fastsætte nærmere regler om  

 skolevejledningen.«.
 2. Efter § 30 indsættes:
» § 30a.
Undervisningsministeren kan fastsætte nærmere  

 bestemmelser om kvalifikationskrav til personer, der skal varetage særlige  

 undervisningsopgaver eller opgaver af særlig karakter i tilknytning til  

 undervisningen.«.
 3. § 50, stk. 2, affattes således:
 » Stk. 2. Kommunalbestyrelsen opkræver betaling af forældre  

 til børn, der er optaget i en skolefritidsordning, jf. § 3, stk. 4.  

 Socialministeriets regler om betaling for ophold i dagtilbud for børn og unge  

 finder anvendelse ved ydelse af søskendemoderation til familier med mere end  

 et barn i skolefritidsordninger, daginstitutioner mv., og i tilfælde af, at  

 en kommune beslutter at yde hel eller delvis friplads under hensyn til  

 forældrenes økonomiske forhold, eller hvor sociale eller pædagogiske forhold  

 gør sig gældende.«.
 4. Efter § 57 indsættes:
 »Kapitel 12«.
§ 2 Loven træder i kraft dagen efter offentliggørelsen i Lovtidende.
Bemærkninger til lovforslaget Almindelige bemærkninger Forslaget om ændring af reglerne for betaling for skolefritidsordningen  

 ligger i forlængelse af de kommunaløkonomiske forhandlinger for 1995, hvor  

 regeringen med de kommunale parter aftalte, at en pasningsgaranti for de 1-6  

 årige skulle indfries ved den mest hensigtsmæssige udnyttelse af  

 ressourcerne.
 Med hensyn til dels forslaget om oprettelse af en skolevejledningsordning  

 dels forslaget om, at undervisningsministeren kan fastsætte nærmere  

 bestemmelser om kvalifikationskrav til personer, der skal varetage særlige  

 undervisningsopgaver mv. henvises til bemærkningerne til de enkelte  

 bestemmelser.
Administrative og økonomiske konsekvenser Lovforslaget har ikke administrative og økonomiske konsekvenser.
Bemærkninger til lovforslagets enkelte bestemmelser Til § 1 Til nr. 1 Det stadigt stigende behov for en velkvalificeret vejledning og rådgivning  

 af børn og unge med henblik på at give dem det bedste grundlag for deres  

 kommende uddannelses- og erhvervsvalg nødvendiggør, at der på  

 folkeskoleområdet, som det er tilfældet på de fleste andre  

 uddannelsesområder, kan fastsættes nærmere regler for skolevejledningen.
Tidligere fremgik folkeskolens vejledningsordning af  

 Undervisningsministeriets cirkulære af 8. april 1976 om skolevejledere i  

 folkeskolen.
Cirkulæret omfattede såvel en beskrivelse af de arbejdsopgaver,  

 det var pålagt skolevejlederen at varetage, som de efteruddannelseskrav, der  

 blev stillet som betingelse for at kunne varetage opgaven som skolevejleder.
Formålet med forslaget er at fastslå, at det fortsat er en del af skolens  

 virksomhed at etablere en skolevejledningsordning.
Det er hermed hensigten at  

 videreføre rammerne for den eksisterende ordning, hvor den, der forestår  

 skolevejledningen, samordner skolens aktiviteter vedrørende undervisning i  

 det obligatoriske emne uddannelses-, erhvervs- og arbejdsmarkedsordning,  

 vejledningen og rådgivningen, og varetager forbindelsen til den kommunale  

 ungdomsvejledning og andre vejledningsordninger.
Skolevejledningen vil kunne indrettes på forskellig måde.
Fx vil der i  

 lokalsamfund med mindre skoler kunne etableres en skolevejledningsordning,  

 der dækker flere skoler.
Til nr. 2 For at varetage såvel undervisningen i samtlige fag som for at varetage  

 samtlige andre særlige opgaver i forbindelse med undervisningen i grundskolen  

 og i 10. klasse følger det af folkeskolelovens § 28, stk. 1, at vedkommende  

 skal have gennemført en uddannelse til lærer i folkeskolen eller anden  

 læreruddannelse, der er godkendt som ligestillet hermed.
For at forestå  

 undervisningen i børnehaveklassen følger det af folkeskolelovens § 29, at  

 vedkommende skal have gennemført uddannelsen til pædagog eller anden  

 uddannelse, der er godkendt som ligestillet hermed.
 Kvalifikationskrav til de personer, der varetager den almindelige  

 undervisning i folkeskolen, forudsættes fortsat at være opfyldt gennem den  

 generelle uddannelse og den løbende efteruddannelse.
 I tilknytning til den almindelige undervisning er der en række opgaver,  

 hvor der tidligere har været stillet særlige  

 uddannelseskrav/kvalifikationskrav til de personer, der skulle varetage disse  

 opgaver.
 Med henblik på at sikre, at folkeskolens særlige undervisningsopgaver  

 eller opgaver i tilknytning til den almindelige undervisning i  

 børnehaveklassen og på 1.-10. klassetrin bliver varetaget på den mest  

 kvalificerede måde, foreslås det, at ministeren bemyndiges til, i det omfang  

 der måtte vise sig behov herfor, at kunne fastsætte nærmere regler om  

 supplerende kvalifikationskrav til personer, der skal varetage særlige  

 opgaver.
 Det er hensigten, at bemyndigelsen anvendes efter behov, fx til personer,  

 der skal fungere som skolevejledere, som svømmelærere og til personer, der  

 skal varetage specialundervisning.
 Med hensyn til efteruddannelse af de personer, der skal forestå  

 skolevejledningen, er der på akt 206 af 12. april 1994 afsat 1,5 mio. kr. til  

 efteruddannelse af skolevejledere i finansåret 1994.
 Forslaget indebærer endvidere, at der gives ministeren en eksplicit  

 hjemmel til at fastsætte nærmere kvalifikationskrav til personer, der skal  

 varetage skolebiblioteksfunktionen.
Til nr. 3 Baggrunden for forslaget er et ønske om at ligestille  

 folkeskolelovgivningen med sociallovgivningen.
Bestemmelserne om  

 søskendemoderation og fripladser foreslås derfor udtaget af loven og vil for  

 fremtiden fremgå af den af Socialministeriet udstedte bekendtgørelse om  

 betaling for ophold i dagtilbud for børn og unge.
Forslaget indebærer ingen realitetsændring, idet kommunerne allerede i dag  

 skal anvende Socialministeriets regler om søskendemoderation for børn, der er  

 optaget i en skolefritidsordning.
For så vidt angår fripladsordninger er der  

 heller ikke tale om nogen realitetsændring.
Hvor kommunerne vælger at yde  

 fripladser i skolefritidsordningen er de fortsat forpligtet til at anvende  

 reglerne i Socialministeriets betalingsbekendtgørelse.
Til nr. 4 Forslaget er en rent teknisk ændring, hvorved ikrafttrædelses- og  

 overgangsbestemmelser mv. indsættes i et selvstændigt kapitel.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Efter § 19 indsættes i kapitel 2:
» § 19a.
For hver selvstændig skole oprettes en  

 skolevejledningsordning, der skal tilbyde eleverne rådgivning og vejledning  

 til forberedelse af deres uddannelses- og erhvervsvalg.
 Stk. 2. Undervisningsministeren kan fastsætte nærmere regler om  

 skolevejledningen.«.
 2. Efter § 30 indsættes:
» § 30a.
Undervisningsministeren kan fastsætte nærmere  

 bestemmelser om kvalifikationskrav til personer, der skal varetage særlige  

 undervisningsopgaver eller opgaver af særlig karakter i tilknytning til  

 undervisningen.«.
 3. § 50, stk. 2, affattes således:
 » Stk. 2. Kommunalbestyrelsen opkræver betaling af forældre  

 til børn, der er optaget i en skolefritidsordning, jf. § 3, stk. 4.  

 Socialministeriets regler om betaling for ophold i dagtilbud for børn og unge  

 finder anvendelse ved ydelse af søskendemoderation til familier med mere end  

 et barn i skolefritidsordninger, daginstitutioner mv., og i tilfælde af, at  

 en kommune beslutter at yde hel eller delvis friplads under hensyn til  

 forældrenes økonomiske forhold, eller hvor sociale eller pædagogiske forhold  

 gør sig gældende.«.
§ 50, stk. 2. Kommunmalbestyrelsen opkræver betaling af forældre  

 til børn, der er optaget i en skolefritidsordning, jf. § 3, stk. 4. Der ydes  

 søskendemoderation på mindst 331/3 pct. af forældrebetalingen for børn i  

 skolefritidsordninger til familier med mere end et barn i  

 skolefritidsordninger, daginstitutioner m.v.
Den samlede betaling for  

 søskende kan dog ikke sættes lavere end taksten før rabat for den dyreste  

 dagtilbudsplads plus 200 kr. pr. efterfølgende barn.
Der kan ydes hel eller  

 delvis friplads under hensyn til forældrenes økonomiske forhold efter samme  

 indtægtsgrundlag som ved ophold i dagtilbud for børn og unge.
Der kan tillige  

 ydes hel eller delvis friplads, hvor sociale eller pædagogiske forhold gør  

 sig gældende.
