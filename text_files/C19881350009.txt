(Til samtlige eksportslagterier,  

 offentlige og private slagtehuse, fjerkræslagterier og kaninslagterier  

 samt de kontrollerende dyrlæger ved disse) I henhold til Justitsministeriets bekendtgørelse nr. 200 af 26. marts 1986  

 skal husdyr ved slagtning altid bedøves fuldstændigt, umiddelbart før  

 blodudtømningen påbegyndes, idet dog fjerkræ kan slagtes ved, at hovedet med  

 et hastigt hug skilles fra kroppen.
 I henhold til samme bekendtgørelse påser den tilsynsførende dyrlæge ved de  

 godkendte slagtesteder, at bedøvelsen sker ved en metode, der er godkendt for  

 den pågældende dyreart af Veterinærdirektoratet, og at bedøvelsen gennemføres  

 med et apparat, som Veterinærdirektoratet har godkendt til dyrearten.
 I medfør heraf fastsættes følgende bestemmelser vedrørende bedøvelse af  

 slagtedyr på godkendte slagtesteder.
 1. Behandling af slagtedyrene.
 Slagtedyrene (hornkvæg, får, geder, svin, hovdyr, fjerkræ og kaniner) skal  

 bringes i bevidstløs tilstand inden aflivningen.
Såfremt fastgørelse af dyret i fælde eller anden immobilisering er  

 nødvendig, skal denne foretages umiddelbart inden bedøvelsen.
Hvis dyret  

 ophejses inden aflivningen, skal bedøvelsen dog indledes senest samtidig med  

 kædepålægning og påhægtning af kædekrog på stikelevatoren.
 Fjerkræ og kaniner må dog inden bedøvelse ophænges i benene, såfremt  

 bedøvelsen finder sted umiddelbart efter ophængningen.
 Stikningen skal foretages straks efter bedøvelsen, og ved elektrisk  

 bedøvelse samt ved bedøvelse med kuldioxyd skal dødens indtræden ske som  

 følge af blodtabet i forbindelse med stikningen - og ikke som følge af  

 bedøvelsen.
 2. Bedøvelse af de enkelte dyrearter må kun foretages ved hjælp af  

  følgende metoder/apparater.
 2.1. Et mekanisk instrument - hornkvæg, får, geder, svin og hovdyr.
 Ved et mekanisk instruments forstås et skydeapparat, som i sig selv  

 fungerer mekanisk.
 Ved brug af skydeapparat med penetrerende bolt (boltpistol) skal  

 slagkraften være så stor, at bolten drives ind i storhjernen.
Ved brug af skydeapparat med ikke-penetrerende bolt skal slagkraften være  

 så stor, at bevidstløshed indtræder øjeblikkelig.
Skydeapparat med  

 ikke-penetrerende bolt må kun benyttes efter særlig tilladelse fra  

 Veterinærdirektoratet.
 Ved brug af såvel penetrerende som ikke-penetrerende skydeapparat skal  

 indskudsstedet/anslagsstedet være som angivet i bilag 1.
 Skydeapparat med løs projektil må kun anvendes efter særlig tilladelse fra  

 den kontrollerende dyrlæge og da kun til voksne tyre og heste.
 2.2. Elektrisk strøm - svin, får, geder og fjerkræ.
 Vekselstrøm, pulserende jævnstrøm eller en kombination af forskellige  

 strømformer kan benyttes til såvel manuel som automatisk styret elektrisk  

 bedøvelse.
 2.2.1. Svin, får og geder.
 Bedøvelsesstrømmen skal tilføres dyrets hoved på en sådan måde, at  

 strømmen ledes igennem dyrets hjerne.
 Ved manuel bedøvelse skal anvendes to-håndstang.
 Ved automatisk bedøvelse skal anlægget anvendes i overensstemmelse med  

 godkendelsesvilkårene.
 Bedøvelsesudstyret skal i belastet tilstand kunne afgive en strøm på  

 mindst 1,25 ampere ved en effekt på mindst 300 VA.
 Bedøvelsesstrømmen (1,25 amp.) skal kunne aflæses på et amperemeter eller  

 ved et lyssignal (lysdiode).
 2.2.2. Fjerkræ.
 Strømmen skal føres til dyrets hoved på en sådan måde, at strømmen ledes  

 gennem dyrets hjerne.
 Ved anvendelse af strømførende vandbad skal vandbadet placeres således, at  

 dyrene bedøves hurtigt og fuldstændigt, og således at dyrene ikke kan  

 unddrage sig bedøvelsen.
 2.3. Kuldioxyd - svin.
Kuldioxyd (CO2) skal anvendes i en blanding med atomsfærisk luft.  

 Bedøvelsesudstyret skal være forsynet med et let læseligt instrument, som  

 angiver den maksimale CO2-koncentration, svinet udsættes for i  

 bedøvelsesforløbet.
CO2-koncentrationen skal grafisk registreres.  

 CO2-koncentrationen skal indstilles så lavt som muligt, men dog således at  

 det bedøvede dyr, ved normalt procesforløb, er refleksfri i  

 stikningsøjeblikket.
 2.3.1. Oval-anlæg.
 Blandingen af kuldioxyd og atmosfærisk luft skal indeholde mellem 60 og 70  

 volumenprocent CO2 og skal for det enkelte anlæg variere mindst muligt.
 2.3.2. Kompakt- og Combi-anlæg.
 Anlæggets hastighed skal være i så nøje overensstemmelse med slagteliniens  

 hastighed som muligt.
 Bedøvelsen fremkommer som resultatet af kombinationen af svinets totale  

 gennemløbstid i anlægget og CO2-koncentrationen.
 Det enkelte svins samlede gennemløbstid i anlægget skal løbende grafisk  

 registreres.
 2.3.3. Dip-lift-anlæg.
 Funktionstiden, hvorved forstås tiden for nedsænkning, for opholdet ved  

 den maksimale CO2-koncentration og for ophejsningen, skal mindst andrage 55  

 sekunder.
 Anlæggets funktionstid skal grafisk registreres eller skal kunne aflæses  

 på det i anlægget indbyggede ur.
 2.4. Kølleslag - fjerkræ og kaniner.
 Dyret skal umiddelbart efter ophængningen tilføjes et slag i nakken, som  

 sikrer øjeblikkelig bevidstløshed.
 3. Opstilling, drift og tilsyn med bedøvelsesapparatur.
 3.1.
 Bedøvelse, som angivet under 2.2. og 2.3. må kun foretages ved brug af et  

 anlæg eller en type af anlæg, som er godkendt af Veterinærdirektoratet.
 Ansøgning om godkendelse af bedøvelsesapparatur indsendes til  

 Veterinærdirektoratet bilagt beskrivelse af apparaturet og dets driftsmåde.
 Opmærksomheden skal henledes på, at arbejdsmiljølovens bestemmelser  

 herudover skal opfyldes, og at udstyr til elektrisk bedøvelse skal være  

 registreret af DMKO (Danmarks elektriske materielkontrol).
 3.2.
 Dyrlægen skal sikre sig, at det personale, som udfører bedøvelsen, har  

 fået fornøden instruktion om den anvendte metodes virkemåde samt har fået  

 fornøden træning med bistand af erfarent personale, således at apparaterne  

 anvendes korrekt.
 3.3.
 Dyrlægen skal påse, at det benyttede bedøvelsesapparatur fungerer korrekt  

 og i tilfælde af fejl repareres af sagkyndig personale, samt at bedøvelsen  

 udføres korrekt.
 4. Undtagelser.
Uanset foranstående er det tilladt på et eksportslagteri at foretage  

 slagtning af andre husdyr end fjerkræ uden forudgående bedøvelse efter jødisk  

 eller muhammedansk ritus, når der ved slagtningen af kreaturer og fedekalve  

 med en levende vægt over 70 kg anvendes en maskine, jf. § 1, stk. 2, i  

 Justitsministeriets bekendtgørelse nr. 200 af 26. marts 1986 om slagtning af  

 husdyr.
Rituel slagtning af fjerkræ må kun foretages efter tilladelse fra  

 Landbrugsministeriet, jf. § 2, stk. 7, i Landbrugsministeriet bekendtgørelse  

 af 26. september 1977 i instruks om udøvelse af fjerkrækontrol.
 5. Ikrafttræden.
 Dette cirkulære træder i kraft den 1. januar 1989. Samtidig ophæves  

 cirkulære af 3. maj 1984 (K.K. 1048-1984) om samme emne.
 P.V.V.
K.
Hermansen Bilag 1.
Hest Indskuddet placeres bag en tværlinie gennem de bageste øjenkonturer og ca.  

 midtvejs mellem denne linie og nakkekammen.
Kvæg Indskuddet placeres ud for midtpunktet af en linie fra nakkekammen frem  

 til en tænkt forbindelseslinie tværs gennem øjenene.
Indskuddet placeres lidt  

 til siden for midtlinien.
Svin Indskuddet placeres i midterlinien lidt bagved en tænkt linie mellem  

 øjenhulernes bageste kontur.
Dette gælder også de braknæsede svin.
Får Udgangspunktet for placering af indskuddet er to linier mellem henholdsvis  

 øjenhulernes bageste begrænsning og mellem øregrunden.
Indskuddet placeres i  

 midterlinien midtvejs mellem de nævnte linier.
Ged Indskuddet placeres i midtlinien lige bag kornene.
