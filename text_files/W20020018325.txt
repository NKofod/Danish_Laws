Skrivelse om, hvorvidt et byrådsmedlem,  

 der har vedtaget et  

 bødeforelæg for overtrædelse af toldlovens § 73, stk.  

 1,  

 1. pkt., er valgbar (Fra Valgbarhedsnævnet til et byråd, j.nr.  

 597/2002) Ved brev af 19. august 2002 har X Byråd i henhold til den kommunale  

 valglovs § 101, stk. 4, indberettet til Valgbarhedsnævnet, at  

 byrådsmedlem NN har vedtaget et bødeforelæg for  

 overtrædelse af toldloven.
Det fremgår af sagen, at den pågældende i forbindelse  

 med indrejse her til landet den 23. november 2000 fra Y-land over K Lufthavn  

 har undladt over for de statslige told- og skattemyndigheder at angive 600  

 stk. cigaretter, hvorved statskassen er unddraget et told- og  

 afgiftsbeløb på 795 kr.
Den pågældende har den 3.  

 juli 2002 vedtaget et bødeforelæg på 1.500 kr. for  

 overtrædelse af toldlovens § 73, stk. 1, 1. pkt.
 I den anledning skal man meddele, at Valgbarhedsnævnet har fundet,  

 at den begåede handling   uanset de krav, der må stilles til  

 personer, der beklæder hverv som medlem af kommunale råd   ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for valgbar.
