 I medfør af §§ 2, 4 og 5 i lov om offentlig sygesikring, jf.  

 lovbekendtgørelse nr. 77 af 31. januar 1994, fastsættes følgende regler:
Indplacering i sikringsgruppe 1 og 2 § 1.  Overflytning mellem sikringsgruppe 1 og 2 sker  

 efter anmeldelse fra sikrede til kommunalbestyrelsen senest den 15. i måneden  

 med virkning fra den 1. i den efterfølgende måned.
Fornyet overflytning  

 mellem sikringsgruppe 1 og 2 kan tidligst finde sted 1 år herefter.
 § 2.  Børn under 16 år, der opholder sig i forældrenes  

 hjem, eller er anbragt i pleje i private hjem og står tilmeldt folkeregistret  

 på opholdsstedet, er omfattet af henholdsvis forældrenes eller  

 plejeforældrenes sikringsgruppe.
Stk. 2.  Har forældre (plejeforældre) valgt hver sin  

 sikringsgruppe, skal de overfor kommunalbestyrelsen angive, hvilken  

 sikringsgruppe børnene skal være omfattet af.
Alle børnene henføres til samme  

 sikringsgruppe.
 Stk. 3.  Samlever forældrene ikke, har barnet samme  

 sikringsgruppe som den af forældrene, det lever sammen med.
§ 3.  Børn under 16 år, der har fast ophold uden for  

 forældrenes hjem og står tilmeldt folkeregistret på opholdsstedet, skal  

 selvstændigt indplaceres i sikringsgruppe.
Anmodning om indplacering  

 fremsættes af værgen eller forældremyndighedens indehaver.
Stk. 2.  Forældre under 16 år, der står tilmeldt  

 folkeregistret på samme adresse som deres børn, skal selvstændigt indplaceres  

 i sikringsgruppe.
Anmodning om indplacering fremsættes af den pågældende.
 § 4.  Den første i hver måned registreres alle, der  

 fylder 16 år i løbet af måneden, som selvstændigt sikrede i gruppe 1. De skal  

 i skrivelse gøres opmærksom på, at de inden for en frist af 14 dage har  

 mulighed for i stedet at vælge sikring i gruppe 2.
§ 5.  Personer over 16 år, der tilflytter fra  

 Grønland, Færøerne eller udlandet, skal ved tilmelding til folkeregistret  

 opfordres til at vælge sikringsgruppe.
Ligeledes skal personer, der, uanset  

 de opfylder betingelserne for ydelser efter sygesikringsloven, ikke er  

 registreret i den offentlige sygesikring, opfordres til at vælge  

 sikringsgruppe.
 § 6.  Er der ikke valgt sikringsgruppe, jf. § 2, stk.  

 2, og §§ 3 og 5, meddeler kommunalbestyrelsen den sikrede, værgen eller  

 forældremyndighedens indehavere, at henholdsvis den sikrede eller børnene  

 indplaceres i gruppe 1, medmindre der inden for en frist af 14 dage  

 fremsættes anmodning om valg af gruppe 2.
 § 7.  Kommunalbestyrelsen kan beslutte, at en gruppe  

 2-sikret straks skal overføres til gruppe 1-sikring og forblive under denne  

 sikringsgruppe, når der er ydet den pågældende sygehjælp efter lov om social  

 bistand eller af rådighedsbeløbet for personlige tillæg til sociale  

 pensioner.
 Stk. 2.  Den sikrede forbliver under gruppe 1-sikring,  

 så længe det skønnes påkrævet af hensyn til pågældendes økonomiske forhold og  

 behov for sygehjælp.
Sygesikringsbeviser § 8.  Alle personer, der har ret til ydelser efter  

 sygesikringsloven, forsynes med et sygesikringsbevis.
Nyfødte dog tidligst,  

 når de er navngivet.
 Stk. 2.  Børn under 16 år, der endnu ikke er forsynet  

 med et sygesikringsbevis, anvender forældrenes sygesikringsbevis, jf. § 2.
 § 9.  Sygesikringsbeviset skal indeholde oplysninger  

 om:
 § 10.  På grundlag af kommunens registrering af  

 borgernes indplacering i sikringsgruppe og oplysninger om valg af læge  

 udstedes sygesikringsbeviser af amtskommunerne.
 Stk. 2.  Kommunerne bistår efter nærmere aftale  

 amtskommunerne ved udstedelse af sygesikringsbeviser.
§ 11.  Ved enhver ændring i de i § 9 nævnte  

 oplysninger udstedes nyt sygesikringsbevis.
Tidligere udleveret bevis  

 afleveres til bopælskommunen eller tilintetgøres.
Anden legitimation § 12.  Personer, der er berettiget til lovens ydelser  

 uden at have fast ophold her i landet, kan ved meddelelse til  

 kommunalbestyrelsen inden den 15. i en måned vælge, hvilken  

 sygesikringsgruppe, de ønsker at tilhøre.
Valget har virkning fra den 1. i  

 den efterfølgende måned.
Fornyet skift mellem sikringsgruppe 1 og 2 kan  

 tidligst ske 1 år herefter.
Disse personer forsynes hvert år med særlig  

 legitimation.
Opkrævning af gebyr § 13.  Kommunen opkræver et gebyr på kr. 110 for hvert  

 sygesikringsbevis eller anden legitimation, der udstedes på grund af bevisets  

 bortkomst eller ødelæggelse, eller når den sikrede ønsker ændringer i  

 oplysningerne, jf. § 9, der kan henføres til vedkommendes egen beslutning  

 eller handlemåde.
Dog opkræves ikke gebyr for beviser, der udstedes:
Stk. 2.  Gebyret reguleres en gang årligt med  

 satsreguleringsprocenten, jf. lov om satsreguleringsprocent.
Beløbet afrundes  

 til det nærmeste med 5 delelige beløb.
Klageadgang § 14.  Afgørelser truffet af kommunalbestyrelsen efter  

 denne bekendtgørelse kan, inden 4 uger efter at sikrede har fået meddelelse  

 om afgørelsen, indbringes for det sociale ankenævn, hvis afgørelse ikke kan  

 indbringes for anden administrativ myndighed.
 § 15.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 934 af 17.  

 november 1994 om valgfri indplacering i sygesikringsgrupper, udstedelse af  

 sygesikringsbeviser m.v.
