Bekendtgørelse om ikrafttræden af lov om randzoner og af lov om ændring af lov om randzoner I medfør af § 11 i lov nr. 591 af 14. juni 2011 om randzoner, som ændret ved lov nr. 563 af 18. juni 2012, og i medfør af § 2, stk. 1, i lov nr. 563 af 18. juni 2012 om ændring af lov om randzoner fastsættes:
 § 1. Lov om randzoner med de ændringer, der følger af lov nr. 563 af 18. juni 2012 om ændring af lov om randzoner, træder i kraft den 1. september 2012.
 Stk. 2. For arealer, der i medfør af landdistriktsloven er eller bliver omfattet af tilsagn om tilskud til opretholdelse af ændret afvanding, fastholdelse af vådområder eller fastholdelse af naturlige vandstandsforhold, finder reglerne i lovens § 1, stk. 1, først anvendelse, når tilsagnsperioden udløber, eller fra det tidspunkt, hvor tilsagnshaver har modtaget meddelelse om, at tilsagnet er bortfaldet.
 Stk. 3. Bestemmelsen i stk. 2 gælder ansøgninger, der er indkommet til NaturErhvervstyrelsen inden den 1. februar 2013.
