Tillæg 1 Bygningsreglement 1982 I bygningsreglement 1982 foretages følgende ændringer:
 5.2.3.
 Tilføjelse af nyt stykke 4, 5, 6 og 7:
 »Stk. 4.  Varmeisoleringsmaterialer, der  

 fremstilles ved opskumning af urea og formaldehyd, må ved prøvning i  

 klimakammer højst afgive så meget formaldehyd, at ligevægtskoncentrationen i  

 bygningen uden påvirkning fra andre formaldehydafspaltende materialer ikke  

 ovestiger 0,15 mg pr. kubikmeter luft.
 Stk. 5.  De materialer, som er nævnt i stk. 4, må kun  

 anvendes til isolering af ydervægskonstruktioner.
 Stk. 6.  Varmeisoleringsmaterialer, der fremstilles ved  

 opskumning af urea og formaldehyd, skal være omfattet af en af  

 boligministeriet godkendt kontrolordning, som skal sikre, at den i stk. 4  

 angivne grænseværdi overholdes.
Stk. 7.  Bestemmelserne i 5.2.3., stk. 4, 5 og 6 træder  

 i kraft den 1. juli 1983.« Boligministeriet, byggestyrelsen, den 2. maj 1983.
Yderligere eksemplarer af dette tillæg kan rekvireres hos Direktoratet for Statens Indkøb, Bredgade 20, 1260 København K.
Bemærkninger til tillæg 1 Byggestyrelsen har fundet det nødvendigt at indføre bestemmelser i  

 bygningsreglementet, som skal sikre, at varmeisoleringsmaterialer, der  

 fremstilles ved opskumning af urea og formaldehyd, anvendes på en i  

 sundhedsmæssig henseende forsvarlig måde.
 Bestemmelserne omfatter kun varmeisoleringsmaterialer, der er fremstillet  

 ved opskumning af urea og formaldehyd, og således ikke materialer bestående  

 af f.eks. polyurethancelleplast.
 Varmeisoleringsmaterialer, der er omfattet af bestemmelserne, må alene  

 anvendes til isolering af ydervægskonstruktioner og kun, såfremt de er  

 omfattet af en af byggestyrelsen godkendt kontrolordning.
 De prøvningsmedtoder, prøvningsbetingelser og bedømmelseskriterier, der  

 finder anvendelse ved vurderingen af, om kravet i stk. 4 er overholdt, vil  

 blive beskrevet i kontrolordningens kontrolregler.
 Byggestyrelsen vil give kommunalbestyrelserne en nærmere orientering om  

 kontrolordningen, når den endelig godkendelse af ordningen foreligger.
 De nye bestemmelser må betragtes som foreløbige bestemmelser, der vil  

 kunne ændres, når yderligere erfaring og viden foreligger.
