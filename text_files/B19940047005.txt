 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som porcelænsmaler  

 inden for et af følgende specialer Stk. 2.  Det faglige udvalg for uddannelsen er Fagligt  

 udvalg for keramiske uddannelser, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 4 år, jf. dog §§ 5 og 6.
 Stk. 2.  Efter en uddannelsestid på 1 1/2 år og efter  

 gennemført 4. skoleperiode samt afsluttende praktikuddannelse opnås  

 kompetence som blåmaler, jf. dog §§ 5 og 6.
 Stk. 3.  Efter en uddannelsestid på yderligere 1 år og 2  

 måneder og efter gennemført 5. skoleperiode samt afsluttende  

 praktikuddannelse opnås kompetence som figur/vasemaler.
 Stk. 4.  Efter en uddannelsestid på yderligere 1 år og 4  

 måneder og efter gennemført 8. skoleperiode samt afsluttende  

 praktikuddannelse opnås kompetence som overglasurmaler ved aflæggelse af  

 svendeprøve.
 Stk. 5.  Uddannelsen indledes af den enkelte elev enten  

 i en praktikvirksomhed eller med 2. skoleperiode.
§ 4.  Skoleundervisningen til blåmaler varer 45 uger,  

 jf. dog §§ 5 og 6. Skoleundervisningen til figur/vasemaler varer yderligere  

 25 uger.
Skoleundervisningen til overglasurmaler varer yderligere 25 uger.  

 Skoleundervisning veksler med praktikuddannelse som vist i figuren, og som  

 anført nedenfor:
 Stk. 2.  Efter afslutningen af 8. skoleperiode afholdes  

 svendeprøve, jf. § 29.
Fritagelse for dele af uddannelsen § 5.  En elev, der er fyldt 25 år, kan indgå  

 uddannelsesaftale med speciale som blåmaler og med afkortning af  

 uddannelsestiden, hvis eleven har haft beskæftigelse på et  

 porcelænsmalerområde eller anden beskæftigelse, der kan sidestilles hermed.
 Stk. 2.  Elever med mindst 18 måneders beskæftigelse,  

 jf. stk. 1, er fritaget for 3 måneders praktik.
 Stk. 3.  Elever med mindst 36 måneders beskæftigelse,  

 jf. stk. 1, er fritaget for hele praktiktiden.
 Stk. 4.  Det faglige udvalg kan dispensere fra  

 alderskravet og beskæftigelseskravet, jf. stk. 1-3, hvis udvalget efter  

 samråd med praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
Stk. 5.  Elever er fritaget for 2. skoleperiode på  

 grundlag af gennemført 13-ugers kursus som anført i bilaget.
Elever er  

 fritaget for 3. og 4. skoleperiode på grundlag af gennemført 16-ugers eller  

 22-ugers kursus som anført i bilaget.
 Stk. 6.  Afgørelser efter stk. 1-5 skal så vidt muligt  

 træffes inden indgåelse af uddannelsesaftalen.
 § 6.  Elever er fritaget for 2. skoleperiode på  

 grundlag af gennemført 2. skoleperiode i uddannelsen til keramisk formmager.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Stk. 3.  Afgørelser efter stk. 1-2 skal så vidt muligt  

 træffes inden indgåelse af uddannelsesaftalen.
Uddannelsens mål og indhold § 7.  Den uddannede porcelænsmaler med speciale som  

 blåmaler skal selvstændigt kunne udføre musselmaling og blåblomstmaling.
 Stk. 2.  Den uddannede porcelænsmaler med speciale som  

 figur/vasemaler skal selvstændigt kunne udføre figurmaling og vasemaling.
 Stk. 3.  Den uddannede porcelænsmaler med speciale som  

 overglasurmaler skal selvstændigt kunne udføre overglasurmaling.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 specialet almindeligst forekommende materialer og metoder samt have indføring  

 i anvendelse af tilhørende værktøj og udstyr.
Undervisningen skal opbygge og  

 styrke elevens kundskaber i de arbejdsdiscipliner, eleven skal beskæftiges  

 med i det efterfølgende virksomhedsophold.
Undervisningen skal endvidere  

 bidrage til elevens personlige udvikling og forståelse af samfundet og dets  

 udvikling samt give grundlag for videreuddannelse.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Arbejdsmarkedsforhold, branchekendskab og  

 teknologiudvikling, dansk (A) (60 timer), materialeforståelse, stil, form og  

 farve (80 timer) og værkstedsteknik (80 timer).
 Stk. 2.  Undervisningen i 3.-4. skoleperiode omfatter  

 følgende grundfag: Førstehjælp, kommunikationsteknologi, miljø (B), naturfag  

 og virksomhedslære (B).
 Stk. 3.  Undervisningen i 5. skoleperiode omfatter  

 følgende grundfag: Arbejdslivets historie, design og billedkommunikation (60  

 timer), kemi, matematik og produktudvikling.
 Stk. 4.  Undervisningen i 6.-8. skoleperiode omfatter  

 følgende grundfag: Erhverv og samfund, fremmedsprog (B), produktion og  

 service, reklame (B) og stil, form og farve (40 timer).
 Stk. 5.  Mål, indhold og vejledende uddannelsestid for  

 de enkelte grundfag følger reglerne om disse fag.
Områdefag § 10.  Undervisningen i områdefag i 2. skoleperiode  

 har følgende mål og vejledende uddannelsestid:
Eleverne skal have grundlæggende forståelse af produktionsgangen på et  

 pottemagerværksted og ved industriel porcelænsfremstilling.
Endvidere skal de  

 have et grundlæggende kendskab til masse, råstoffer, forarbejdning af  

 råstoffer, glasurkemi og hjælperåstoffer samt orientering om brænding og  

 ovntyper.
 Vejledende uddannelsestid: 1,1 uge.
 Eleverne skal gøres bekendt med miljølovgivningens bekendtgørelser og  

 andre regler samt have kendskab til, hvorledes virksomhed og medarbejdere kan  

 forbedre det eksisterende arbejdsmiljø. Eleverne skal kunne indtage rigtige  

 arbejdsstillinger i forhold til de keramiske arbejdsdiscipliner.
 Vejledende uddannelsestid: 0,5 uge.
Eleverne skal have grundlæggende kendskab til det håndværktøj, der  

 anvendes af keramiske formmagere og porcelænsmalere, og kunne udvælge og  

 anvende håndværktøjet korrekt i forhold til en given opgave.
Eleverne skal  

 desuden have uddybende praktisk kendskab til drejning, støbning og  

 porcelænsmaling.
 Vejledende uddannelsestid: 5,1 uger.
 § 11.  Undervisningen i områdefag i 3.-4. skoleperiode  

 har følgende mål og vejledende uddannelsestid:
 Eleverne skal kende den kulturhistoriske baggrund for og udvikling af det  

 keramiske materiale, herunder samspillet mellem kultur og stil/design, især  

 den betydning, det har haft for den keramiske industri og pottemagerbranchen.
 Vejledende uddannelsestid: 1,4 uge.
Eleverne skal kunne udføre perspektiv- og svindtegning.
Eleverne skal  

 gennem teoretisk og praktisk arbejde have udviklet deres formforståelse og  

 farvesans.
 Vejledende uddannelsestid: 4,2 uger.
 Eleverne skal have grundlæggende færdigheder i musselmaling,  

 blåblomstmaling og alternative teknikker som for eksempel begitning,  

 kohornsmaleri, fajancemaling og sprøjtemalingsteknik.
 Vejledende uddannelsestid: 3,7 uger.
 § 12.  Undervisningen i områdefag i 5. skoleperiode  

 har følgende mål og vejledende uddannelsestid:
 Eleverne skal opnå grundlæggende kendskab til figur/vasemalingens  

 discipliner gennem praktisk arbejde med porcelænsfremstilling, herunder gips-  

 og støbearbejde.
 Vejledende uddannelsestid: 2,0 uger.
 Elevernes færdigheder i frihåndstegning, studietegning og gengivelse af  

 form, herunder skrifttegning, skal udvikles.
 Vejledende uddannelsestid: 1,4 uge.
 Eleverne skal opnå grundlæggende kendskab til de male- og  

 sprøjteteknikker, der anvendes ved dekoration af porcelænsfigurer/vaser på  

 forglødet skærv, samt have orientering om platte- og overglasurteknikker.
 Vejledende uddannelsestid: 5,6 uger.
 § 13.  Undervisningen i områdefag i 6.-8. skoleperiode  

 har følgende mål og vejledende uddannelsestid:
Tegning 3 Eleverne skal ved frihåndstegning selvstændigt kunne gengive enhver form  

 og selvstændigt kunne udføre studietegning og skrifttegning.
 Vejledende uddannelsestid: 6,9 uger.
Specialefag § 14.  Undervisningen i specialefag har følgende mål  

 og vejledende uddannelsestid:
 Eleverne skal i 3. og 4. skoleperiode på mindre enheder selvstændigt kunne  

 udføre mussel- og blåmaling.
 Vejledende uddannelsestid: 6,6 uger.
 Eleverne skal i 5. skoleperiode selvstændigt kunne udføre sprøjteteknik  

 samt figur- og vasemaling.
 Vejledende uddannelsestid: 3,9 uger.
 Eleverne skal i 6.-8. skoleperiode have grundlæggende kendskab til  

 overglasurmaling.
 Vejledende uddannelsestid: 6,4 uger.
 Stk. 2.  Undervisningen i specialefag kan gennemføres i  

 samarbejde mellem skole og en virksomhed.
Valgfag § 15.  Undervisningen i valgfag følger reglerne i  

 hovedbekendtgørelsen.
Undervisningsplan § 16.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsnin § 17.  Der kan samlæses med uddannelsen til keramisk  

 formmager, for så vidt angår grundfag og områdefag i 2. og 3. skoleperiode.
Praktikuddannelsen § 18.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 19.  Målet for praktikuddannelsen er, at eleven  

 opnår kendskab til fagets arbejdsmiljø, at eleven lærer at udføre alle  

 funktioner i en keramisk virksomhed inden for det valgte speciale, at eleven  

 opnår en rutine og hurtighed, der svarer til fagets krav, og at eleven  

 selvstændigt kan tilrettelægge og vurdere et arbejdes omfang.
 Stk. 2.  Praktikuddannelsen skal indeholde følgende  

 arbejdsområder og funktioner:
§ 20.  Praktikuddannelsen tilrettelægges således, at  

 der sikres beskæftigelse med og fortsat indlæring og udbygning af de  

 discipliner, der indlæres i skoleundervisningen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad.
I uddannelsestiden arbejdes der med de for specialet normalt  

 forekommende arbejdsopgaver.
 § 21.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 22.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 24.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene tilfredsstillende  

 (dvs. har fået karakteren 5 eller derunder), udarbejder skolen en vejledning,  

 der tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 28, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 26.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver standpunktskarakterer i  

 grundfagene efter reglerne om disse fag.
 Stk. 3.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10-14.
 Stk. 4.  Bedømmelsesformer og karaktergivning i valgfag  

 følger reglerne om disse fag.
 Stk. 5.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 2 og 3, hvis karaktererne ikke fremgår af  

 skolebeviset.
Karakterskala § 27.  Ved bedømmelsen anvendes 13-skalaen, jf.  

 eksamensbekendtgørelsen.
Skolebevis § 28.  Når alle skoleperioder er gennemført, udsteder  

 skolen et skolebevis, hvis gennemsnitskarakteren for alle fag er mindst 6. I  

 fag, hvor der afholdes eksamen, anvendes eksamenskarakteren, i øvrige fag den  

 sidst afgivne standpunktskarakter.
Ved beregningen af gennemsnit vægtes  

 karakterer i områdefag med faktor 2 og i specialefag med faktor 3.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 29.  Efter 8. skoleperiode afholdes svendeprøve.
 Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside (evalueringsgruppen).
Stk. 3.  Anmeldelse om svendeprøve til det faglige  

 udvalg sker på skolens foranledning ved slutningen af 8. skoleperiode og skal  

 indeholde følgende oplysninger: Elevens navn og privatadresse.
Elevens  

 cpr-nr. eller fødselsdato.
Dato for uddannelsens afslutning.  

 Praktikvirksomhedens navn og adresse.
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Det faglige udvalg udarbejder en liste over  

 mulige opgaver med angivelse af tilladt tidsforbrug.
Skolen udleverer listen  

 til eleverne ved afslutningen af 8. skoleperiode.
 Stk. 6.  Ved bedømmelsen anvendes 13-skalaen, jf.  

 eksamensbekendtgørelsen.
Stk. 7.  Hver skuemester afgiver 1 karakter.  

 Evalueringsgruppens karakterer udregnes som gennemsnit.
Eleven har bestået,  

 hvis gennemsnitskarakteren er 6 eller derover.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 30.  Uddannelsesbevis udstedes af Fagligt udvalg for  

 keramiske uddannelser og affattes i overensstemmelse med  

 hovedbekendtgørelsen, når skolebevis og praktikerklæring er udstedt, og når  

 (eventuel) svendeprøve er gennemført.
Stk. 2.  Uddannelsesbeviset påføres en  

 gennemsnitskarakter for svendeprøven beregnet med 1 decimal.
Afrunding  

 foretages altid opad.
Ikrafttræden § 31.  Bekendtgørelsen træder i kraft den 1. juli  

 1994.
Stk. 2.  Bekendtgørelse af 10. december 1990 om  

 uddannelsen til porcelænsmaler ophæves. (* 1) Stk. 3.  For elever, der har påbegyndt undervisningen i  

 fremmedsprog (A), jf. § 9, stk. 4, i den hidtil gældende bekendtgørelse,  

 gælder denne bekendtgørelses § 26, stk. 1.
Undervisningsministeriet, den 31. maj  

 1994 Ole Vig Jensen / Sonja Lundqvist Fritagelse for dele af uddannelsen, jf. § 5 13-ugers kursus Kurset er en særligt tilrettelagt 2. skoleperiode, der gennemføres som  

 helhedsorienteret undervisning med udgangspunkt i deltagernes praktiske  

 erfaring inden for porcelænsdekorering samt kendskab til branche- og  

 arbejdsmarkedsforhold.
 På baggrund af deltagernes erhvervserfaring gives der efter skolens  

 nærmere bestemmelse merit for en del af undervisningen i grundfagene  

 arbejdsmarkedsforhold, branchekendskab og teknologiudvikling,  

 materialeforståelse, stil, form og farve samt værkstedsteknik og i  

 områdefagene produktionslære, arbejdsmiljø og keramisk værkstedsteknik.
 Der skal gennemføres valgfag på i alt mindst 3 uger, medmindre skolen kan  

 give merit for fagene på grundlag af tidligere uddannelse eller  

 beskæftigelse.
 Kurset kan efter samråd med det lokale uddannelsesudvalg opdeles i  

 uge-moduler.
 Fagene skal gennemføres til mindst samme niveau som i ungdomsuddannelsen.
16-ugers kursus Kurset er et særligt tilrettelagt 3. og 4. skoleperiodeforløb for voksne  

 elever med erhvervserfaring inden for mussel- eller blåblomstmaler-området.
 På baggrund af deltagernes erhvervserfaring gives der efter skolens  

 nærmere bestemmelse merit for en del af undervisningen i grundfagene  

 virksomhedslære B og områdefagene stilhistorie, tegning 1 og dekorering 1.
 Der skal gennemføres valgfag på i alt mindst 3 uger, medmindre skolen kan  

 give merit for fagene på grundlag af tidligere uddannelse eller  

 beskæftigelse.
 Kurset kan efter samråd med det lokale uddannelsesudvalg opdeles i  

 uge-moduler.
 Samtlige fag skal gennemføres til mindst samme niveau som i  

 ungdomsuddannelsen.
22-ugers kursus Kurset er et særligt tilrettelagt 3. og 4. skoleperiodeforløb for voksne  

 elever med erhvervserfaring inden for andre porcelænsmalerområder end mussel-  

 eller blåblomstmaler samt for faglærte overglasurmalere, der er uddannet  

 efter lærlingeloven.
 På baggrund af deltagernes erhvervserfaring gives merit for en del af  

 undervisningen i grundfagene virksomhedslære B og områdefagene stilhistorie  

 og tegning 1.
 Der skal gennemføres valgfag på i alt mindst 3 uger, medmindre skolen kan  

 give merit for fagene på grundlag af tidligere uddannelse eller  

 beskæftigelse.
 Kurset kan efter samråd med det lokale uddannelsesudvalg opdeles i  

 uge-moduler.
 Samtlige fag skal gennemføres til mindst samme niveau som i  

 ungdomsuddannelsen.
 (* 1) Bekendtgørelsen er ikke optaget i Lovtidende, jf. anordning nr.
 746 af 8. november 1990, men forefindes i Retsinformation.
