VEJLEDNING I medfør af § 24 i lov om lægemidler skal kliniske afprøvninger af  

 lægemidler anmeldes til sundhedsstyrelsen (bilag 1). Anmelselsespligten  

 omfatter alle undersøgelser i den kliniske lægemiddelvurdering, der har til  

 hensigt på systematisk vis at frembringe eller efterprøve viden vedrørende  

 lægemidlers kliniske effekt og/eller bivirkninger (farmakodynamik) samt  

 undersøgelser af lægemidlers skæbne i den menneskelige og dyriske organisme  

 (farmakokinetik). Dog er modelforsøg (toksikologiske, teratologiske,  

 farmakodynamiske, farmakokinetiske forsøg m.v. på forsøgsdyr) ikke omfattet  

 af anmeldelsespligten.
Anmeldespligten omfatter endvidere ikke kliniske afprøvninger med  

 radioaktive lægemidler.
Sådanne afprøvninger skal anmeldes til statens  

 institut for strålehygiejne, jfr. sundhedsstyrelsens cirkulære af 12. august  

 1974 om anvendelse af radioaktive stoffer på sygehuse m.v.
 Afprøvningen må først påbegyndes, når sundhedsstyrelsen har udstedt  

 kvittering for anmeldelsens modtagelse.
Der er ikke tale om en godkendelsesordning med eventuelle ansvarsfølger  

 for sundhedsstyrelsen.
Det grundlæggende princip er, at det er den afprøvende  

 læge, tandlæge eller dyrlæge og lægemidlets fremstiller eller dennes  

 repræsentant, der er ansvarlige for afprøvningen.
 Anmeldelse.
Anmeldelse sker på særlige anmeldelsesskemaer (bilag 2), der kan  

 rekvireres fra sundhedsstyrelsens farmaceutiske laboratorium,  

 Frederikssundsvej 378, 2700 Brønshøj (telefon (02) 94 37 73), hvortil  

 anmeldelsen skal indsendes, vedlagt de i denne vejledning anførte oplysninger  

 (i eet eksemplar). (* 1) Anmeldelsesskemaet skal underskrives af den læge, tandlæge eller dyrlæge,  

 der forestår afprøvningen samt af lægemidlets fremstiller eller dennes  

 repræsentant (lægemidlernes fremstillere eller disses repræsentanter).
Sundhedsstyrelsen kan dog i særlige tilfælde tillade, at anmeldelse fra  

 lægemidlets fremstiller eller dennes repræsentant undlades.
Dispensation fra  

 kravet om dobbeltanmeldelse kan forventes i følgende 2 situationer.
For det  

 første ved afprøvninger af nyudviklede lægemidler, som er fremstillet i  

 forsøgslaboratorier, i forskningscentre, på universiteter, hospitaler eller  

 lignende, hvor der ikke er en fremstiller i traditionel (kommerciel)  

 forstand.
For det andet den situation, at en fremstiller af et markedsført  

 lægemiddel ved at nægte medanmeldelse søger at hindre gennemførelsen af en  

 velmotiveret afprøvning, som har det formål at sammenligne en kendt  

 behandling med et nyt lægemiddel.
 Forinden sundhedsstyrelsen meddeler en eventuel dispensation, vil  

 fremstilleren/repræsentanten få lejlighed til at udtale sig om sagen.
 For afprøvninger, der involverer mere end et afprøvningssted  

 (multicenterundersøgelser), skal der indsendes een fuldstændig anmeldelse.  

 Fra de øvrige afprøvningssteder indsendes anmeldelse på særligt skema (bilag  

 3).
 Forsøgsprotokol.
 Anmeldelsesskemaet skal være vedlagt en forsøgsprotokol indeholdende  

 følgende oplysninger:
 1. Nøjere redegørelse for formålet med og baggrunden  

 for den kliniske afprøvning, herunder etiske overvejelser.
 2. Metodik ved afprøvningen (forsøgsplan, herunder  

 blindingsteknik, randomiseringsprocedure, kontrolgrupper, statistik).
 3. Patientmaterialets sammensætning (køn, alder,  

 udvælgelseskriterier, eksklusionskriterier).
 4. Antal patienter, der forventes at indgå i  

 afprøvningen og begrundelse herfor (f. eks. baseret på statistiske  

 overvejelser).
 5. Dosering (enkeltdosis, døgndosis,  

 administrationsvej, behandlingsvarighed).
 6. Effekt-variable (herunder metoder til og  

 tidspunkter for måling, eventuel vurdering af målemetoderne).
 7. Bivirkningsregistrering (metoder).
 8. Kontrolforanstaltninger (laboratorieprøver, ekg,  

 etc. med anførelse af tidspunkter for udførelse).
 9. Fortegnelse over involverede undersøgere.
 Dokumentation.
 Ud over anmeldelsesskema og forsøgsprotokol skal anmeldelsen indeholde en  

 kortfattet beskrivelse af:
 1. Hovedresultater fra dyreeksperimentelle  

 undersøgelser, herunder toksikologi.
 2. Eventuelle resultater af undersøgelser på  

 forsøgspersoner.
 3. Eventuelle resultater af tidligere udførte  

 undersøgelser på patienter.
 4. For præparater til dyr skal der vedlægges  

 resultater fra farmakokinetiske undersøgelser til fastsættelse af eventuelle  

 tilbageholdelsestider.
 Ovennævnte dokumentation kan sædvanligvis udelades for præparater, der er  

 optaget i sundhedsstyrelsens specialitetsregister.
 Præparatsammensætning.
For lægemiddelformer og/eller styrker, der ikke er optaget i  

 sundhedsstyrelsens specialitetsregister, skal anmeldelsen tillige vedlægges  

 katalogiseringsskema med lægemiddelformens (-formernes) kvalitative og  

 kvantitative sammensætning, jfr. vejledningen på katalogiseringsskemaets  

 bagside.
Registrerede farmaceutiske specialiteter som af forsøgstekniske  

 eller andre grunde ændrer form, udseende eller sammensætning betragtes som  

 ikke-registrerede lægemidler.
 Udfyldt katalogiseringsskema vedlægges ligeledes for blindpræparater.
 For ikke-registrerede præparater, hvor dokumentation/katalogiseringsskema  

 er indsendt i forbindelse med tidligere anmeldelser, er reference hertil  

 tilstrækkelig med anførelse af sundhedsstyrelsens j.nr.
 Katalogiseringsskemaer kan rekvireres samme sted som anmeldelsesskemaer.
 Etikettering.
 Lægemidler, der udleveres til kliniske afprøvninger, etiketteres som  

 anført i bilag 4.
 Udlevering/salg.
I henhold til § 25, stk. 1 i lov om lægemidler kan lægemidler til klinisk  

 afprøvning udleveres/sælges uden tilladelse fra sundhedsstyrelsen.
Dog er  

 udlevering af euforiserende midler til klinisk afprøvning kun tilladt, når  

 sundhedsstyrelsen har givet tilladelse hertil, jfr. § 4, stk. 5 i  

 indenrigsministeriets bekendtgørelse nr. 90 af 24. februar 1981 om  

 euforiserende stoffer.
 Patientinformation.
 Sundhedsstyrelsen kræver principielt, at patienter (og forsøgspersoner),  

 der skal indgå i kliniske afprøvninger, giver deres tilslutning hertil efter  

 forudgående skriftlig og mundtlig information (»informeret  

 samtykke«).
 Information skal almindeligvis indeholde oplysninger om:
a. at patienterne indgår i en afprøvning, b. afprøvningens vigtigste detaljer, herunder om der indgår  

 ikke-registrerede lægemidler eller blindpræparater (placebo) i afprøvningen, c. risici og ulemper, d. at deltagelse er frivillig og at patienterne på ethvert tidspunkt kan  

 trække deres tilsagn om at deltage i afprøvningen tilbage, uden at dette vil  

 påvirke læge-patientforholdet.
 Den skriftlige patientinformation skal ikke vedlægges anmeldelsen.
 Såfremt foranstående principielle krav ikke ubetinget vil blive overholdt,  

 skal dette nærmere beskrives og begrundes.
 Særlige bemærkninger.
 Såfremt der foretages ændringer i undersøgelsesplanen under afprøvningen,  

 eller denne eventuelt standses før planlagt tid, skal dette samt årsagen  

 hertil meddeles sundhedsstyrelsen.
 Optræder der alvorlige bivirkninger skal sundhedsstyrelsen omgående  

 underrettes herom, jfr. lægemiddellovens § 24, stk. 3.
Efter afprøvningens afslutning skal den læge, tandlæge eller dyrlæge, der  

 forestår afprøvningen, indsende rapport til sundhedsstyrelsen over  

 resultaterne af afprøvningen.
Rapporten ønskes ledsaget af et kortfattet  

 resume indeholdende oplysninger om antal behandlede patienter, anvendte  

 doser, doseringsvarighed og opnåede resultater samt observerede bivirkninger.
Ved kliniske afprøvninger af ikke-registrerede farmaceutiske specialiteter  

 i almen praksis eller speciallægepraksis vil der ikke blive taget stilling  

 til, hvorvidt sygesikringsmyndighederne vil se sig i stand til at refundere  

 eventuelle udgifter i forbindelse med afprøvningen.
Det kan til orientering  

 anføres, at en eventuel refusion fra sygesikringsmyndighederne af udgifter  

 til kontrolkonsultationer m.v. forudsætter en ansøgning til amtskommunen.  

 Sundhedsstyrelsen orienterer sygesikringens forhandlingsudvalg samt  

 sygesikringen i den anmeldende læges eller tandlæges amtskommune.
 (* 1) Anmeldelse kan endvidere foretages i henhold til de af Nordisk  

 Lægemiddelnævn (NLN) udsendte fællesnordiske retningslinier om klinisk  

 afprøvning af lægemidler: »Clinical Trials of Drugs, Nordic  

 Guidelines«, NLN publikation nr. 11, 1983, der kan rekvireres hos  

 Nordiska Laekemedelsnaemnden, Box 607, SS-751 25 Uppsala, Sverige.
BILAG 1 Uddrag af lov nr. 157 af 11. april 1984 om ændring af lov om lægemidler.
Klinisk afprøvning.
Salg eller udlevering  

 af lægemidler til særlige § 24.  Kliniske afprøvninger af lægemidler må først  

 påbegyndes, når de er anmeldt til sundhedsstyrelsen, og når sundhedsstyrelsen  

 har udstedt kvittering for anmeldelsens modtagelse.
Anmeldelse foretages både  

 af den læge, tandlæge eller dyrlæge, der forestår afprøvningen, og af  

 lægemidlets fremstiller eller dennes repræsentant.
Sundhedsstyrelsen kan i  

 særlige tilfælde tillade, at anmeldelse fra lægemidlets fremstiller eller  

 dennes repræsentant undlades.
 Stk. 2.  Sundhedsstyrelsen kan stille vilkår for  

 afprøvningen og kan på ethvert tidspunkt kræve den standset eller ændret.
 Stk. 3.  Den læge, tandlæge eller dyrlæge, der forestår  

 afprøvningen, skal omgående underrette sundhedsstyrelsen, hvis der optræder  

 alvorlige bivirkninger, og skal ved afslutningen indsende resultaterne af  

 afprøvningen til sundhedsstyrelsen.
§ 25.  Lægemidler kan sælges eller udleveres til  

 klinisk afprøvning, der er anmeldt i henhold til § 24. Sundhedsstyrelsen kan  

 forbyde, at afprøvninger af lægemidler, der ikke er optaget i  

 sundhedsstyrelsens specialitetsregister, finder sted inden et nærmere angivet  

 tidspunkt.« »§ 25.  Stk. 4. Sundhedsstyrelsen kan fastsætte  

 regler om salg eller udlevering i henhold til stk. 1-3 og kan stille særlige  

 vilkår for tilladelser i henhold til stk. 2 og 3.« BILAG 2 Anmeldelse til sundhedsstyrelsen Sundhedsstyrelsens journal af klinisk afprøvning nr. 2740- -19 Jfr. lov nr. 327 af 26. juni 1975 om lægemidler som ændret ved lov nr. 157 af 11. april 1984.
 Oplysninger vedrørende:
 Når ovennævnte kvittering fra sundhedsstyrelsen foreligger, kan den  

 kliniske afprøvning påbegyndes, jfr. lægemiddellovens § 24, stk. 1.
 Afprøvningen foregår på den medvirkende læges, tandlæges eller dyrlæges  

 samt på lægemiddelfremstillerens ansvar.
Efter afprøvningens afslutning skal der af den ansvarlige læge, tandlæge  

 eller dyrlæge indsendes rapport til sundhedsstyrelsen over undersøgelsens  

 resultater.
Rapporten ønskes ledsaget af et kortfattet resume indeholdende  

 oplysninger om antal behandlede patienter, anvendte doser, doseringsvarighed  

 og opnåede resultater samt observerede bivirkninger.
 Såfremt der foretages ændringer i undersøgelsesplanen under afprøvningen,  

 eller denne eventuelt standses før planlagt tid, skal dette samt årsagen  

 hertil meddeles sundhedsstyrelsen.
 Såfremt der optræder alvorlige bivirkninger, skal sundhedsstyrelsen  

 omgående underrettes herom, jfr. lægemiddellovens § 24, stk. 3.
 Der vedlægges et skema til bivirkningsindberetning.
BILAG 3 BILAG 4 Etikettering af lægemidler til klinisk afprøvning 1. Mærkningen skal være dansksproget.
 2. Pakninger skal af fremstilleren på en fremtrædende  

 måde mærkes »Til klinisk afprøvning«.
 3. Pakninger skal endvidere på tydelig måde af  

 fremstilleren være forsynet med angivelse af:
a.
Kodebetegnelse: Pakninger til brug ved åbne kliniske afprøvninger kan i  

 stedet for kodebetegnelse mærkes med præparatets eller lægemiddelstoffets  

 navn.
I sådanne tilfælde skal styrken tillige anføres.
b.
Lægemiddelform.
c.
Oplysninger om pakningsstørrelsen: Indholdsmængde (det nominelle  

 indhold) skal anføres på pakningerne, f.eks. g, ml eller for doserede  

 lægemidler, antal.
d.
Dosering.
e.
Batchnummer: Batchnummer eller anden betegnelse, der tillader en  

 entydig identificering af indholdet i de enkelte pakninger.
f.
Fremstillerens eller den danske repræsentants firmanavn.
g.
Den ansvarlige læges, dyrlæges eller tandlæges navn.
h.
Udløbsdato: Udløbsdato skal angives som »Anvendes inden...«  

 eller »Anv. før...«.
Såfremt holdbarheden af et lægemiddel ændres  

 ved udlevering eller ved ibrugtagning (f.eks. i forbindelse med  

 færdigtilberedning eller ved ændrede opbevaringsbetingelser hos forbrugeren)  

 skal endvidere anføres »dog senest ...timer/dage/måneder efter  

 udlevering/ibrugtagning«.
i.
Opbevaringsbetingelser: Når sådanne skønnes nødvendige.
j.
Advarsler: Lægemiddelpakninger skal på en fremtrædende måde mærkes  

 »Opbevares utilgængeligt for børn«.
Dette gælder dog ikke pakninger  

 alene beregnet til brug på sygehuse.
k.
Brugervejledninger: Følgende anvisninger skal anføres på iøjnefaldende  

 måde: Lægemidler, i hvilke bundfald er til stede, eller i hvilke adskillelse  

 i to faser kan finde sted, mærkes »Omrystes«.
Sugetabletter mærkes  

 »Bør ikke tygges«.
Doserede lægemidler, der skal synkes hele,  

 mærkes: »Synkes hele«.
Suppositorier mærkes: »Til indføring i  

 endetarmen«.
Vagitorier mærkes »Til indføring i skeden«.  

 Injektionspræparater skal forsynes med oplysning om administrationsmåden;  

 eventuelt angivet ved internationale forkortelser som i.v. (intravenøst),  

 i.m. (intramuskulært), og s.c. (subkutant).
 1. Særlig anvendelse: Lægemidler udelukkende til  

 veterinær brug skal mærkes »Lægemiddel til dyr«.
m.
Særlige regler: Små lægemiddelbeholdere, f.eks. ampuller, hvor  

 fuldstændig markering ikke er mulig, skal mindst være forsynet med angivelse  

 af præparatets navn/kodebetegnelse, og indholdsmængde.
Pakningsmateriale til  

 enkeltpakkede doserede lægemidler, f.eks. tabletter, vagitorier eller  

 suppositorier, skal være forsynet med identificerende mærkning på en sådan  

 måde, at den findes på hver enkelt enhed, når denne er afrevet.
På  

 pakningsmateriale for injektions- og infusionssubstanser skal volumen af  

 færdigtilberedt væske angives.
 4. Andre oplysninger, der skønnes nødvendige (f.eks.  

 tekniske anvisninger), kan anføres på pakningerne eller meddeles  

 patienterne/forsøgspersonerne i en patientvejledning.
