 Bekendtgørelse om ændring af  

 bekendtgørelse om Salmonella hos kvæg og svin m.m.
§ 1 I bekendtgørelse nr. 1225 af 18. december 2000 om Salmonella hos  

 kvæg og svin m.m., som ændret ved bekendtgørelse nr. 435  

 af 31. maj 2001, foretages følgende ændringer:
 1. § 3 affattes således:
» Stk. 2. Bedømmelse af resultatet af den i stk. 1  

 nævnte undersøgelse (ferskkødsovervågning) skal ske  

 i henhold til reglerne i bilag 1, kapitel 5 og 7.
Stk. 3. Opfølgning i forbindelse med den i stk. 2  

 nævnte bedømmelse, skal ske i henhold til reglerne i bilag 1,  

 kapitel 6, 8 og 9.« 2. § 6, stk. 2 affattes således:
» 3. § 6, stk. 3 affattes således:
» 4. § 9, stk. 1 affattes således:
» 1)	påbud om isolation af dyr, 2)	forbud mod eller særlige betingelser for fjernelse af dyr  

 eller produkter fra besætningen, 3)	påbud om særlig gødningsbehandling samt  

 betingelser for fjernelse af gødning, redskaber, maskiner og lignende,  

 der anvendes i besætningen, 4)	påbud om rensning og desinfektion af dyrs opholdssted,  

 redskaber, maskiner og lignende, og 5)	påbud om skadedyrsbekæmpelse.« 5. § 9, stk. 3 affattes således:
» 6. § 10 affattes således:
» Stk. 2. Foranstaltningerne i § 9, stk. 1-3 finder  

 ligeledes anvendelse på besætninger, der er mistænkt  

 på grund af kontakt med besætninger, hvori der er påvist  

 multiresistente Salmonella Typhimurium DT 104.
Stk. 3. Restriktioner i medfør af stk. 2, kan  

 hæves, når der er foretaget undersøgelser af materiale fra  

 besætningen med et efter fødevareregionens vurdering  

 tilfredsstillende resultat. « 7. Bilag 1 erstattes af bilaget til denne  

 bekendtgørelse.
§ 2 Bekendtgørelsen træder i kraft den 1. maj 2002.
Fødevaredirektoratet, den 19. april  

 2002 Per H.
Kristiansen /Nicolai Vedsted Bilag Udtagning og indsendelse af svaberprøver fra  

 slagtekroppe af kvæg og svin til undersøgelse for Salmonella i  

 forbindelse med ferskskødsovervågningen samt  

 prøveundersøgelse og bedømmelse af og opfølgning  

 på resultaterne af undersøgelserne Kapitel 1 Udvælgelse af slagtekroppe 1)	Prøver til undersøgelse for salmonella skal udtages i  

 kølerummet efter minimum 12 timers nedkøling.
Udvælgelsen  

 skal foregå tilfældigt over en dags slagtninger.
2)	Såfremt der på virksomheden er flere slagtelinier eller  

 såfremt der slagtes i flerholdsskift, skal slagtekroppe fra alle  

 slagtelinier have lige stor mulighed for at blive valgt.
Udvælgelsen  

 skal foregå således at begge sider af slagtekroppen har lige stor  

 mulighed for at blive valgt.
 3)	Såfremt der på virksomheden slagtes flere dyrearter skal  

 det sikres, at prøver fra kvæg og svin udtages og  

 håndteres adskilt.
Kapitel 2 Prøveudtagning 4)	Prøveudtagningssteder a)	Der skal svabres fra 3 udvalgte steder på slagtekroppen, som  

 illustreret i bilag 2. For hvert prøveudtagningssted svabres i et  

 område på 10 × 10 cm.
 b)	På kreaturer skal prøverne udtages fra slag, bryst og  

 halestykke.
c)	På svin skal prøverne udtages fra bryst, skinke og  

 kæbe.
Såfremt kæbesnitte mangler, udtages der i stedet  

 prøve fra bovsnitte.
5)	Prøveudtagningsfrekvens a)	Slagterier, der i det seneste kalenderår, dagligt har slagtet  

 flere end 200 dyr af samme art, skal fra hver af de pågældende  

 dyrearter udtage prøver af 5 slagtekroppe pr. slagtedag.  

 Prøverne analyseres som 1 samleprøve.
b)	Slagterier der i det seneste kalenderår, dagligt har slagtet  

 200 eller færre dyr af samme art, skal fra hver af de  

 pågældende arter udtage prøver af 5 slagtekroppe for hver  

 200 dyr af den pågældende art der slagtes.
Prøverne  

 analyseres som 1 samleprøve.
c)	Slagterier, der i det seneste kalenderår, månedligt har  

 slagtet flere end 50 men færre end 200 dyr af samme art, skal fra hver  

 af de pågældende arter udtage prøver af 5 slagtekroppe pr.  

 kvartal.
Prøverne analyseres som 1 samleprøve.
d)	Slagterier, der i det seneste kalenderår, månedligt har  

 slagtet 50 eller færre dyr af samme art, skal fra hver af de  

 pågældende arter udtage prøver af 1 slagtekrop pr.  

 kvartal.
Prøverne analyseres som enkeltprøver.
6)	Prøveudtagning - afsvabring af slagtekroppe a)	Under afsvabringen skal der anvendes en skabelon.
b)	Afsvabringen af slagtekroppens 3 steder skal foretages med en og  

 samme sterile gazetampon, og afsvabringen skal startes på det sted, som  

 forventes at være mindst kontamineret.
For kreaturers vedkommende  

 afsvabres således først ved slaget og til sidst ved halestykket,  

 mens der på svinekroppen påbegyndes afsvabring ved brystet og  

 afsluttes ved kæbesnitte.
 c)	Til afsvabring skal der anvendes en 16-lags steril gazetampon af  

 bomuld, med dimensionerne 10 × 10 cm.
 d)	Inden afsvabring påbegyndes skal gazetamponen fugtes med 10 ml  

 buffret pepton vand (BPV).
 e)	Hvert af de 3 områder skal afsvabres, først 10 gange i  

 vandret retning og derefter 10 gange i lodret retning.
 f)	Efter endt afsvabring skal gazetamponen placeres i den sterile  

 stomacherpose, hvori analyseringen skal udføres på  

 laboratoriet.
g)	Såfremt prøverne analyseres som samleprøver skal  

 de 5 gazetamponer, umiddelbart efter endt afsvabring, placeres i den samme  

 stomacherpose.
Denne pose skal være tilstrækkelig stor til, at  

 der på laboratoriet kan tilsættes 250 ml BPV.
 h)	Efter afsvabring og indtil analyseringen påbegyndes skal  

 prøverne opbevares ved en temperatur på højst 5º C.
 i)	Prøverne skal analyseres hurtigst muligt efter udtagning.  

 Uanset om prøverne analyseres på virksomhedens eget laboratorium  

 eller sendes til et eksternt laboratorium, skal analysering af  

 prøverne påbegyndes senest dagen efter at prøveudtagning  

 har fundet sted.
Kapitel 3 Forsendelse af prøver 7)	Prøver der skal transporteres til eksterne laboratorier, skal  

 opbevares ved en temperatur på højst 5º C inden afsendelse fra  

 virksomheden.
Prøverne skal være mærket så de  

 entydigt kan identificeres.
 8)	Yderemballagen der anvendes ved forsendelse skal være hel og  

 bør være fremstillet af isolerende materiale, så det  

 sikres at prøverne ved ankomst til laboratoriet stadig er  

 nedkølede (0-10º C).
Kapitel 4 Prøveundersøgelse m.v.
9)	Umiddelbart inden analyse af samleprøver påbegyndes,  

 skal der tilsættes 250 ml 37º C varmt BPV til stomacherposen med de 5  

 gazetamponer.
Ved analyse af enkeltprøver tilsættes kun 50 ml  

 37º C varmt BPV til stomacherposen med gazetamponen.
10)	Analyse af prøver skal ske på et laboratorium, der er  

 godkendt af Fødevaredirektoratet eller er akkrediteret til at  

 udføre salmonella-analyser.
Prøverne skal analyseres efter en  

 metode, der af Fødevaredirektoratet er godkendt til  

 undersøgelse af svaberprøver for Salmonella.
 11)	Alle salmonella-suspekte isolater skal sendes til Danmarks  

 Veterinærinstitut til sero- og evt. fagtypning samt  

 resistensbestemmelse.
 12)	Indberetning af analyseresultater skal ske til  

 fødevareregionen Ved indberetning kan laboratoriet anvende skemaet i  

 bilag 3. Resultaterne kan dog også indberettes elektronisk efter aftale  

 med fødevareregionen.
Kapitel 5 Bedømmelse af resultater 13)	På slagterier, der i det seneste kalenderår,  

 månedligt har slagtet flere end 200 dyr af samme art, skal evaluering  

 af analyseresultater foretages som et "rullende vindue",  

 således at der løbende evalueres på de seneste 11  

 prøvedages resultater, dvs. 11 samleprøver.
Slagteriet skal  

 dagligt følge resultaterne og vurdere disse i henhold til  

 reaktionsgrænserne i nr. 14).
 14)	På slagterier, der i det seneste kalenderår,  

 månedligt har slagtet flere end 200 dyr af samme art, må der i  

 perioden på 11 på hinanden følgende prøvedage  

 højst forekomme 1 positiv samleprøve, uanset salmonellatype.  

 Såfremt der findes 2 eller flere positive samleprøver skal der  

 reageres efter reglerne i kapitel 6.
 15)	På slagterier, der i det seneste kalenderår,  

 månedligt har slagtet færre end 200 dyr af samme art, skal hvert  

 analyseresultat evalueres for sig og ethvert positivt resultat, uanset  

 salmonellatype, skal udløse en reaktion efter reglerne i kapitel  

 6.
Kapitel 6 Opfølgning på fund 16)	Såfremt de i nr. 14) og 15) nævnte  

 grænseværdier overskrides, skal der foretages en vurdering af  

 forhold på virksomheden, som kan være medvirkende til  

 overskridelsen.
Denne vurdering skal omfatte a)	tilbagesporing og gennemgang af oprindelsesbesætningers  

 salmonellastatus, b)	gennemgang af virksomhedens egenkontrolresultater for  

 slagtehygiejnen, herunder evt. resultater af andre mikrobiologiske  

 undersøgelser, og c)	gennemgang af virksomhedens kritiske kontrolpunkter.
 17)	Resultatet af vurderingen skal registreres og meddeles  

 embedsdyrlægen.
 18)	Såfremt der ved vurderingen findes en sandsynlig årsag  

 til overskridelsen, skal der iværksættes korrigerende handlinger  

 for at sikre fjernelse af årsagen.
19)	Såfremt årsagen til overskridelsen ikke kan  

 identificeres eller såfremt det vurderes, at der kan være tale om  

 en gentagen kontamination kan der iværksættes udvidet  

 prøvetagning for at afdække årsagen til problemet,  

 således at a)	det vurderes for hver enkelt situation, hvori en eventuel udvidet  

 prøvetagning skal bestå, og b)	procedure for udvidet prøveudtagning samt opfølgning  

 ved overskridelse skal være beskrevet af virksomheden og godkendt af  

 embedsdyrlægen.
 20)	Den rutinemæssige overvågning fastholdes under den  

 udvidede prøveudtagning.
Kapitel 7 Skærpet salmonellaindsats for svineslagterier  

 Udpegning 21)	Slagterier skal iværksætte en skærpet  

 salmonellaindsats i henhold til kapitel 8 og 9, hvis forekomsten af  

 Salmonella i ferskkødsprøver, der er udtaget på  

 slagteriet i mindst 4 af de seneste 6 måneder er a)	2,3% eller derover på slagterier, der i det seneste  

 kalenderår dagligt har slagtet flere end 200 svin, eller b)	2,8% eller derover på slagterier, der i det seneste  

 kalenderår dagligt har slagtet 200 eller færre svin, men flere  

 end 200 svin om måneden.
 22)	Kun slagterier, der i den seneste måned har haft en  

 salmonella-positiv ferskkødsprøve kan udpeges til skærpet  

 salmonellaindsats.
 23)	Slagterier skal, når en skærpet salmonellaindsats  

 iværksættes, foretage meddelelse herom til  

 fødevareregionen.
Kapitel 8 Kortlægning og handlingsplan 24)	Ved en skærpet salmonellaindsats skal de mulige årsager  

 til den høje salmonellaforekomst kortlægges.
Det kan f.eks. ske  

 ved udvidet prøveudtagning, der kan kortlægge og dokumentere  

 slagtehygiejnen.
25)	Inden for en måned efter udpegningen skal slagteriet have  

 udarbejdet og iværksat en skriftlig handlingsplan.
Handlingsplanen skal  

 beskrive hvilke kritiske punkter slagteriet har identificeret, og hvilke  

 korrigerende tiltag slagteriet vil iværksætte.
Tiltagene skal  

 kunne bevirke en målrettet og vedvarende hygiejneforbedring.
 26)	Handlingsplanen skal godkendes af  

 fødevareregionen.
Kapitel 9 Dokumentation 27)	Slagteriet skal indenfor 6 måneder efter  

 iværksættelsen af handlingsplanen kunne dokumentere et fald i  

 salmonellaforekomsten til under de i nr. 21) fastsatte grænser.
I  

 modsat fald kan fødevareregionen kræve, at der  

 iværksættes yderligere tiltag.
 28)	Slagteriet er under skærpet salmonellaindsats indtil  

 salmonellaforekomsten er under de i nr. 21) fastsatte grænser.
