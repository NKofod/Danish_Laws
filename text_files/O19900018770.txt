Resumé  


  

 A klagede i juli 1990 over, at hun endnu ikke havde fået svar i en sag  

 vedrørende kommunal inddrivelse af restskat.
Sagen var af ombudsmanden i  

 december 1989 oversendt til Statsskattedirektoratet (nu Told- og  

 Skattestyrelsen) til videre foranstaltning.
 Ombudsmanden udtalte, at Skatteministeriet - efter at ministeriet  

 fra A havde modtaget en henvendelse, der fremstod som et ønske om henstand  

 med  

 tvangsinddrivelse af restskat - burde have foranlediget, at A blev vejledt om  

 sine muligheder for at søge om henstand med skattebetalingen.
 Samtidig udtalte ombudsmanden, at han - henset til at  

 behandlingen af A's klagesag tog ca. et år - fandt det kritisabelt, at A kun  

 en  

 enkelt gang blev orienteret om, at der kunne gå nogen tid, inden afgørelse i  

 sagen kunne foreligge.
 Ombudsmanden fandt det endvidere kritisabelt, at A's  

 rykkerskrivelser ikke blev besvaret med det samme.
 Endelig udtalte ombudsmanden, at han fandt det særdeles  

 kritisabelt, at A's begæring til Statsskattedirektoratet om aktindsigt først  

 blev besvaret efter 8 måneder. (J. nr. 1990-1052-222).
 Sagsbehandlingstid hos Told- og Skattestyrelsen i forbindelse  

 med kommunal inddrivelse af restskat.
 A klagede over sagsbehandlingstiden  

 i Statsskattedirektoratet, nu Told- og Skattestyrelsen, idet A den 4. juli  

 1990 endnu ikke havde fået svar i den sag, som hun i skrivelse af 23.  

 november  

 1989 havde klaget over til mig.
 A's klage af 23. november  

 1989 vedrørte sagsbehandlingen i X-bys Skatte- og Incassoforvaltninger i  

 forbindelse med inddrivelsen af en restskat og blev af mig den 14. december  

 1989 videresendt til Statsskattedirektoratet til videre foranstaltning.
 I anledning af A's klage  

 indhentede jeg en udtalelse fra Told- og Skattestyrelsen, hvori styrelsen  

 bl.a. redegjorde for, at der nu var truffet afgørelse i A's klagesag dels ved  

 skatteministerens skrivelse af 16. august 1990, dels ved Told- og  

 Skattestyrelsens skrivelse af 20. august 1990. Styrelsen beklagede samtidig  

 den lange ekspeditionstid.
 Jeg modtog endvidere sagens  

 akter, herunder en kopi af A's skrivelse af 30. august 1990 til Told- og  

 Skattestyrelsen,  

 hvori hun klagede over styrelsens afgørelse af 20. august 1990, samt af  

 Told-og Skattestyrelsens svar til A af 12. september 1990, hvori styrelsen  

 bad  

 A afvente, hvorvidt mit svar på hendes klage af 4. juli 1990 ville  

 overflødiggøre et svar på hendes klage til styrelsen af 30. august 1990.
 Jeg fandt anledning til at  

 præcisere, at jeg på baggrund af A's klage af 4. juli 1990 alene havde  

 grundlag  

 for at tage stilling til klagen over Told- og Skattestyrelsens  

 sagsbehandlingstid.
 Af oplysningerne i sagen  

 fremgik bl.a., at A's første klage til Skatteministeriet over  

 sagsbehandlingen  

 i X-bys Skatte- og Incassoforvaltninger blev fremsat i en skrivelse af 3.  

 august 1989 stilet til skatteministeren, i hvilken skrivelse A bl.a. gav  

 udtryk for utilfredshed med, at der skete tvangsinddrivelse af en hende  

 pålignet  

 restskat for indkomstårene 1986 og 1987, på trods af at hun den 13. juni 1989  

 havde påklaget skatteansættelserne for de pågældende år til  

 Skatteforvaltningen  

 i X-by Kommune.
 A's skrivelse af 3. august  

 1989 blev den 8. september 1989 gennem Statsskattedirektoratet forelagt  

 Amtsskatteinspektoratet  

 i X-by til udtalelse.
I skrivelse af 16. august  

 1989 til Statsskattedirektoratet anmodede A om en samlet ligning for årene  

 1986, 1987 og 1988, idet hun anførte, at X-by Kommunes Skatteforvaltning ikke  

 var i stand til at foretage en korrekt beregning.
Denne skrivelse fremsendtes  

 den 29. august 1989 til Amtsskatteinspektoratet i X-by til videre  

 foranstaltning,  

 hvilket A blev underrettet om ved en skrivelse af samme dato.
 Den 5. september 1989 rettede  

 A på ny henvendelse til skatteministeren i sagen, hvilken skrivelse den 15.  

 september 1989 ligeledes via Statsskattedirektoratet blev sendt til udtalelse  

 hos Amtsskatteinspektoratet i X-by.
Efter at have indhentet  

 udtalelser fra henholdsvis Ligningskommissionen i X-by og X-by Kommunes  

 Incassoafdeling udtalte Amtsskatteinspektoratet i X-by i sit høringssvar af  

 13. oktober 1989 til Statsskattedirektoratet, at man ikke fandt grundlag for  

 at kritisere skatte- eller incassoforvaltningernes sagsbehandling.  

 Amtsskatteinspektoratet  

 henviste herved bl.a. til,  

  

 at  

  

 det  

 havde været korrekt af X-by Kommunes Skatteforvaltning at videresende de af A  

 korrigerede selvangivelser for indkomstårene 1986 og 1987 til A's  

 slutligningskommuner, som var henholdsvis Y-by og Z-by Kommuner, samt  

  

 at  

  

 X-by Kommunes Incassoafdeling ikke i  

 anledning af A's klage over skatteansættelsen kunne undlade at inddrive  

 forfaldne skatter, medmindre der forinden forelå en af kompetent myndighed  

 truffen afgørelse, jf. herved statsskattelovens § 38. Amtsskatteinspektoratet  

 henviste herved i øvrigt til incassoafdelingens oplysninger om, at den  

 havde rettet henvendelse til de kompetente myndigheder, dvs.
Y-by og Z-by  

 Kommuner,  

 men at disse ikke havde villet give noget forhåndstilsagn om, at der kunne  

 påregnes at ske en sådan ændring af skatteansættelserne for 1986 og 1987, at  

 skatterestancerne ville bortfalde.
 Efter at A fra Z-by Kommune  

 havde fået oplyst, at hendes skatteansættelse for 1987 var blevet ændret med  

 den følge, at hun for dette indkomstår havde betalt 29.719 kr. for meget i  

 skat, hvilket beløb imidlertid var blevet modregnet i eksisterende restancer,  

 anmodede hun i skrivelse af 19. december 1989 Statsskattedirektoratet om at  

 foranledige, at hun fik fuld aktindsigt i sagen, idet A bestred at være i  

 restance med så store beløb.
 I skrivelse af samme dato  

 rettede A endvidere på ny henvendelse til skatteministeren, idet hun klagede  

 over, at hun intet havde hørt fra denne i anledning af sine klager af 3.  

 august  

 1989 og 5. september 1989. På baggrund af denne klage samt A's klage af 23.  

 november 1989, som jeg den 14. december 1989 havde oversendt til  

 Statsskattedirektoratet,  

 anmodede Statsskattedirektoratet amtsskatteinspektoratet/X-by Kommune om  

 fornyede udtalelser i sagen, som forelå henholdsvis den 4. januar 1990 og den  

 5. januar 1990.
 Efter at A var blevet anmodet  

 om at fremkomme med eventuelle bemærkninger til X-by Kommunes skrivelse af  

 4. januar 1990, svarede A ved i skrivelse af 25. januar 1990 at stille Told-  

 og Skattestyrelsen en lang række spørgsmål vedrørende behandling af hendes  

 skattesag, herunder om hendes krav på aktindsigt.
Den 8. januar 1990  

 underrettede Told- og Skattestyrelsen A om, at hendes skrivelse af 19.  

 december  

 1989 til Statsskattedirektoratet vedrørende bl.a. aktindsigt var blevet  

 forelagt X-by Kommune og Amtsskatteinspektoratet i X-by til udtalelse.
De  

 hørte myndigheders svar forelå henholdsvis den 16., 18. og 19. januar 1990  

 og blev forelagt A til udtalelse ved Told- og Skattestyrelsens skrivelse af  

 5. februar 1990.
 I skrivelse af 9. februar  

 1990 underrettede Told- og Skattestyrelsen A om, at hendes skrivelse af 25.  

 januar 1990 var sendt til X-by Kommune med anmodning om en udtalelse, og at  

 der derfor måtte påregnes at hengå nogen tid, før afgørelse i sagen kunne  

 foreligge.
 I skrivelse af 15. februar  

 1990 til Told- og Skattestyrelsen tilkendegav A som svar på styrelsens høring  

 af hende af 5. februar 1990, at hun imødeså svar på sine spørgsmål, herunder  

 om hendes krav på aktindsigt.
 X-by Kommune,  

 Incassokontoret, besvarede i skrivelse af 2. marts 1990 Told- og  

 Skattestyrelsens høring af 9. februar 1990.
 I skrivelse af 31. maj 1990  

 til Told- og Skattestyrelsen erindrede A styrelsen om sagen.
 A's skrivelse af 3. august  

 1989 blev besvaret ved skatteministerens skrivelse af 16. august 1990, hvori  

 denne meget beklagede sin sene besvarelse af A's henvendelse.
 A's skrivelse af 25. januar  

 1990 og de heri stillede spørgsmål blev besvaret af Told- og Skattestyrelsen  

 i  

 skrivelse af 20. august 1990, hvori styrelsen ligeledes beklagede den lange  

 ekspeditionstid.
 I en skrivelse til A udtalte  

 jeg følgende:
"Ansøgning om henstand  

 med skattebetalingen ved påklage af en skatteansættelse skal ifølge § 2 i  

 bekendtgørelse nr. 189 af 17. marts 1986 om bemyndigelse til at bevilge  

 henstand med skattebetaling ved klage over skatteansættelser, som var  

 gældende  

 indtil den 1. januar 1990, indgives til den ligningskommission, der har  

 foretaget den pågældende skatteansættelse.
Efter bekendtgørelsens § 3 kan  

 afslag fra ligningskommissionen herefter påklages til vedkommende  

 amtsskatteinspektorat,  

 hvis afgørelse kan indbringes for Statsskattedirektoratet og herefter for  

 ministeren for skatter og afgifter.
 Når De var utilfreds med, at  

 der skete tvangsinddrivelse af den Dem pålignede restskat for 1986 og 1987,  

 på  

 trods af, at De havde klaget over skatteansættelserne, burde De derfor have  

 indgivet en ansøgning om henstand med skattebetalingen til  

 ligningsmyndighederne  

 i henholdsvis (Z-by) og (Y-by) Kommuner.
Deres utilfredshed med  

 tvangsinddrivelsen af restskat på trods af Deres klage over  

 skatteansættelserne fremgik imidlertid af Deres skrivelse af 3. august 1989  

 til skatteministeren.
Ministeriet burde derfor snarest muligt have  

 foranlediget, at De blev vejledt om Deres muligheder for at søge om henstand  

 med skattebetalingen i forbindelse med Deres klage over skatteansættelserne,  

 jf. herved forvaltningslovens § 7, stk. 1, hvorefter en forvaltningsmyndighed  

 i fornødent omfang skal yde vejledning og bistand til personer, der retter  

 henvendelse om spørgsmål inden for myndighedens sagsområde.
 Vedrørende Told- og Skattestyrelsens  

 sagsbehandling skal jeg i øvrigt bemærke følgende:
Hvis en forvaltningsmyndighed  

 ikke kan træffe afgørelse inden kortere tid efter sagens modtagelse, bør  

 myndigheden give den, der er part i sagen, underretning om, hvorpå sagen  

 beror, og så vidt muligt oplysning om, hvornår myndigheden regner med, at  

 afgørelsen kan foreligge.
Rykkerskrivelser fra den, der er part i sagen, og  

 som er rimeligt begrundet i sagsbehandlingstiden, bør endvidere i  

 almindelighed  

 besvares med det samme og indeholde ovennævnte oplysninger, se  

 Justitsministeriets vejledning om forvaltningsloven, pkt. 206-208.
 Jeg finder det derfor  

 kritisabelt henset til, at behandlingen af Deres klagesag tog ca. et år, at  

 De  

 kun en enkelt gang blev orienteret om, at der kunne gå nogen tid, inden  

 afgørelse i sagen kunne foreligge, jf. herved Told-og Skattestyrelsens  

 skrivelse  

 af 9. februar 1990, hvori der som begrundelse for, at der kunne gå nogen tid,  

 henvistes til, at sagen var sendt til (X-by) Kommune med anmodning om en  

 udtalelse.  

 Udtalelsen fra (X-by) Kommune forelå i begyndelsen af marts 1990, men uanset  

 dette modtog De først svar i sagen henholdsvis den 16. august og den 20.  

 august  

 1990.
 Jeg finder det endvidere  

 kritisabelt, at Deres rykkerskrivelser af henholdsvis 19. december 1989 og  

 31. maj 1990 ikke blev besvaret med det samme.
 Vedrørende afgørelse af sager  

 om aktindsigt er det i forvaltningslovens § 16, stk. 2, bestemt, at  

 myndigheden i tilfælde af en begæring om aktindsigt snarest muligt skal  

 afgøre, om begæringen kan imødekommes, og er begæringen ikke imødekommet  

 eller  

 afslået inden 10 dage efter, at begæringen er modtaget af myndigheden, skal  

 denne underrette parten om grunden hertil, samt hvornår afgørelsen kan  

 forventes at foreligge.
Jeg finder det derfor  

 særdeles kritisabelt, at Deres begæring om aktindsigt, som blev fremsat i  

 Deres skrivelse af 19. december 1989 til Statsskattedirektoratet, først blev  

 besvaret ved Told- og Skattestyrelsens skrivelse af 20. august 1990." Jeg gjorde samtidig Told- og  

 Skattestyrelsen bekendt med min opfattelse og henstillede til Told- og  

 Skattestyrelsen,  

 at denne snarest muligt besvarede A's klage af 30. august 1990. Uanset at  

 kompetencen i den pågældende sag med virkning fra den 1. januar 1990 blev  

 overført fra Skatteministeriets departement til Told- og Skattestyrelsen,  

 fandt jeg det endvidere rettest at orientere departementet om min  

 opfattelse.
