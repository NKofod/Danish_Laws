 Misdannelsesregisteret omfatter børn med en medfødt misdannelse, som er  

 født fra og med 1. januar 1983 og spontane aborter efter samme dato.
 I BAGGRUND FOR OPRETTELSE AF MISDANNELSESREGISTERET.
 I Danmark har medfødte misdannelser været anmeldelsespligtige siden 1.  

 januar 1963. Denne anmeldelsespligt indførtes som en følge af  

 thalidomidkatastrofen og blev pålagt jordemødrene, som på det tidspunkt var  

 den personalepruppe, der havde kontakt med samtlige fødende kvinder.  

 Jordemødrene skulle anmelde visse medfødte misdannelser på en speciel  

 blanket, som indsendtes til sundhedsstyrelsen gennem kredslægen.
Fra 1. januar 1968 er der for hvert barn, født i Danmark, indsendt en  

 fødselsanmeldelse til sundhedsstyrelsen.
Det var stadig jordemødrene, der  

 skulle udfylde og indsende denne fødselsanmeldelse og samtidig flyttedes  

 indberetningen af medfødte misdannelser til fødselsanmeldelsen.
Fra 1978 er  

 anvendt en udvidet fødselsanmeldelse, men indberetningen af de medfødte  

 misdannelser foregår på principielt uændret måde.
 Fødselsanmeldelsen kommer til sundhedsstyrelsen med nogle måneders  

 forsinkelse, bl.a. fordi indsendelsen foregår via embedslægeinstitutionerne.  

 Det var derfor bl.a. på grund af behovet for en hurtig varsling og en  

 effektiv overvågning, at sundhedsstyrelsen i september 1976 nedsatte en  

 arbejdsgruppe med det kommissorium at vurdere behovet for en mere  

 formaliseret anmeldelse og registrering af medfødte misdannelser, samt at  

 komme med konkrete forslag til at føre en sådan registrering ud i livet.  

 Arbejdsgruppen afsluttede i december 1978 sit arbejde med færdiggørelse af  

 rapporten: Misdannelsesregisteret, hvori skitseredes en mulig opbygning af et  

 dansk register.
I august 1981 er der i sundhedsstyrelsen indledt en treårig  

 forsøgsperiode, hvori man med støtte fra Arbejdsmiljøfondet skal forberede og  

 foretage evaluering af en forbedret misdannelsesregistrering i Danmark.
I  

 foråret 1982 har der været iværksat en pilotregistrering i tre udvalgte  

 amtskommuner.
Efter erfaringerne af denne registrering, er der foretaget en  

 tilretning af blanket og vejledning i indberetning til  

 Misdannelsesregisteret.
Nærværende vejledning adskiller sig således fra den  

 vejledning, som i foråret 1982 blev udsendt til orientering.
 Den landsdækkende registrering igangsættes 1. januar 1983, og når den  

 treårige forsøgsperiode udløber i sensommeren 1984, skal der på baggrund af  

 en evaluering af den landsdækkende registrering tages endelig stilling til,  

 hvorvidt det opbyggede indberetningssystem er hensigtsmæssigt og om der skal  

 etableres et permant Misdannelsesregister.
 II ANVENDELSESPROCEDURE:
 Den blanket, som skal anvendes ved indberetning til Misdannelsesregisteret  

 ses på side 11. Blanketten skal udfyldes af en læge, og indberetningspligten  

 er pålagt læger ansat ved sygehus eller enhver institution, hvor lægen kommer  

 i kontakt med et barn med medfødt misdannelse, som diagnosticeres inden for  

 1. leveår (bl.a. fødeafdeling, børneafdeling og ortopæd-kirurgisk afdeling),  

 eller hvor en kvinde er indlagt for spontan abort.
 Såfremt andet medicinalpersonale ønsker at foretage anmeldelse af en  

 medfødt misdannelse, f.eks. af en praktiserende læge eller en  

 sundhedsplejerske, vil anmeldelsen selvfølgelig blive medtaget i  

 Misdannelsesregisteret.
 På siderne 10-14 findes en udførlig vejledning til udfyldelse af de  

 enkelte rubrikker på blanketten.
Det er væsentligt, at der foretages en udførlig og detaljeret beskrivelse  

 både af forældrenes arbejde og af eventuelle observerede medfødte  

 misdannelser.
Hvis et spontant aborteret foster er undersøgt, ønskes  

 undersøgelsesresultater, f.eks. misdannelser også anført på blanketten.
Såfremt det ikke er muligt at give en tilstrækkelig præcis beskrivelse af  

 arbejdsforholdene på den plads, som er afsat på blankettens forside, er der  

 mulighed for at foretage en mere detaljeret beskrivelse eller at nævne andre  

 faktorer, som skønnes af betydning i forbindelse med den konstaterede  

 midsannelse eller spontane abort, på bagsiden af den forreste blanket.
Det  

 kan f.eks. være medicinforbrug, tobak, alkohol, narkotika eller lignende.
 De medfødte misdannelser skal beskrives verbalt og kan endvidere indtegnes  

 på figuren på blanketten. der skal ikke foretages nogen kodning af  

 misdannelsen, idet kodningen vil finde sted i sundhedsstyrelsen ud fra de  

 verbale beskrivelser samt eventuelt medsendt eller senere rekvireret  

 materiale.
Blanketten udskrives med 2 kopier.
Originalen indsendes til  

 Misdannelsesregisteret, sundhedsstyrelsen, St.
Kongensgade 1, 1264 København  

 K.
Den ene kopi kan følge barnet ved en eventuel overflytning til en anden  

 afdeling, og den anden kopi kan forblive i barnets journal på den anmeldende  

 afdeling.
 Anmeldelsestidspunkt.
Misdannelsesregisterets vigtigste funktion er en hurtig og pålidelig  

 varsling.
Der skal derfor ske en hurtig anmeldelse af de spontane aborter  

 samt de umiddelbart diagnosticerbare misdannelser.
 Formodede medfødte misdannelser skal anmeldes, når diagnosen er  

 overvejende sandsynlig på baggrund af de kliniske fund, og det skal da fremgå  

 af beskrivelsen, at der er tale om en foreløbig diagnose.
 Disse anmeldelser bør indsendes til Misdannelsesregisteret senest een uge  

 efter barnets fødsel.
 Ud fra den statistiske bearbejdelse af de anmeldelser, der indsendes til  

 Misdannelsesregisteret inden for første leveuge, vil der blive fremstillet  

 nogle foreløbige tabeller, som skal udgøre det primære varslingsredskab.
 I alle tilfælde, hvor der stilles en endelig diagnose eller en mere  

 detaljeret men stadig foreløbig diagnose, skal supplerende oplysninger  

 indsendes til Misdannelsesregisteret, enten i form af en ny anmeldelse  

 indeholdende de nye oplysninger, eller i form af kopier af, eller udskrifter  

 fra specialundersøgelser, der måtte være foretaget i forbindelse med  

 diagnosticeringen.
 I de tilfælde hvor de medsendte oplysninger er for ufuldstændige til en  

 endelig kodning i Misdannelsesregisteret, vil man fra registerets side  

 henvende sig til de respektive afdelinger med henstilling om at få fremsendt  

 de manglende oplysninger.
Indsendes mere end een anmeldelse på samme barn, vil disse blive  

 kontrolleret i sundhedsstyrelsen og samlet blive anvendt til fastlæggelse af  

 den almindelige misdannelseskode.
Såfremt man er i tvivl om, hvorvidt der  

 tidligere er indsendt en anmeldelse på den pågældende misdannelse, tilrådes  

 det at indsende en anmeldelse under alle omstændigheder.
 III BESKRIVELSE AF FORÆLDRENES ARBEJDE.
 I forbindelse med undersøgelser af årsager til medfødte misdannelser,  

 hyppighed af spontane aborter og andre udtryk for reproduktionsforstyrrelser  

 har der siden midten af 1970'erne været stadig større opmærksomhed omkring  

 betydningen af faktorer i forældrenes arbejdsmiljø.
Dette er baggrunden for, at der på indberetningsskemaet er afsat en rubrik  

 til beskrivelse af forældrenes arbejde.
Endvidere vil oplysningerne  

 vedrørende alle nyfødte senere blive sat i relation til de  

 erhvervsoplysninger, som jordemødrene anfører på fødselsanmeldelsen.
Det er ikke forældrenes status, d.v.s. den hierarkiske placering, som er  

 af interesse her.
Derimod drejer det sig om at specificere arbejdets art,  

 d.v.s. karakteren af arbejdsfunktionen og arbejdsstedet med henblik på  

 fortolkning af de påvirkninger, som kvinden og manden er udsat for.
 Det er væsentligt, at oplysningerne om den biologiske faders arbejde  

 vedrører de sidste to måneder op til det beregnede konceptionstidspunkt, idet  

 det er i denne periode sædcellerne er dannet og faderens arveanlæg derfor er  

 følsomme overfor eventuelle mutagene påvirkninger.
 For kvindens vedkommende skal der foretages en beskrivelse af arbejdet i  

 perioden lige omkring konceptionstidspunktet og frem til afslutningen af  

 første trimester af graviditeten.
Hvis en af forældrene har været arbejdsløs eller hjemmegående i de  

 relevante perioder sættes X i *Nej* ved spørgsmålet om, hvorvidt de har været  

 i arbejde, men der foretages alligevel en beskrivelse af det arbejde, som de  

 har haft før begyndelsen af den periode, hvor de var uden erhvervsmæssig  

 beskæftigelse.
Hvis der er tale om studerende, som har erhvervsarbejde, er  

 det dette, der skal beskrives og studiet blot nævnes.
Hvis kvinden er  

 hjemmegående (husmoder, men ikke arbejdsløs) nævnes dette under arbejdets  

 art.
Den nye dagplejelov giver fra 1. januar 1981 mulighed for, at en kvinde  

 kan få orlov med sygedagpenge under graviditetne, hvis det skønnes, at hendes  

 arbejdssituation kan være farlig for fosteret.
Det ønskes derfor angivet, om  

 og da fra hvilken dato en graviditetsorlov er påbegyndt.
Rubrikken med  

 arbejdets art skal da udfyldes med det arbejde, kvinden havde inden orloven  

 blev påbegyndt.
Som nævnt er det ikke den hierarkiske placering, d.v.s. en  

 stillingsbetegnelse, der er væsentligst i denne sammenhæng.
Derimod ønskes  

 oplyst forældrenes arbejdsfunktion, type af arbejdssted og virksomhedsnavn.
 Arbejdsfunktionen skal beskrive det arbejde, den pågældende udfører, evt.  

 med angivelse af, om der er en dominerende eksposition af et enkelt eller få  

 stoffer.
 Arbejdsfunktionen kan kun i nogle tilfælde beskrives udtømmende med en  

 stillingsbetegnelse, men det er da væsentligt, at stillingen anføres så  

 nøjagtigt som muligt.
 Ud over arbejdsfunktionen og arbejdsstedets karakter vil det være  

 væsentligt at få oplysning om virksomhedens navn (og adr.), idet dette kan  

 hjælpe i den endelige fastlæggelse af (kodning af) arbejdets art, som skal  

 finde sted i sundhedsstyrelsen.
 IV ANMELDELSE AF SPONTANE ABORTER.
 Nogle miljøpåvirkninger kan have den effekt, at en graviditet afsluttes  

 med en tidlig spontan abort, enten med eller uden misdannelse, hvorved  

 miljøpåvirkninger af såvel mutagen som teratogen karakter så at sige holdes  

 skjult, idet de unddrager sig registrering, når man kun ser på de gennemførte  

 svangerskaber.
 Desuden har specielle undersøgelser vist, at alvorlige misdannelser,  

 f.eks. neuralrørsdefekter og spaltedannelser, men også kromosomanomalier  

 forekommer betydeligt hyppigere blandt aborterede fostre end blandt nyfødte.
Der medtages derfor oplysninger om spontane aborter i  

 Misdannelsesregisteret.
Registreringen begrænses til kun at omfatte de  

 spontane aborter, som kommer til hospitalsafdelingernes kendskab, idet  

 kvinden henvender sig på sygehuset i forbindelse med aborten.
Det er væsentligt først og fremmest at kende hyppigheden af spontane  

 aborter, men eventuelle konstaterede misdannelser på de aborterede fostre bør  

 også anmeldes til Misdannelsesregisteret.
Man ønsker ikke at ændre på  

 afdelingens undersøgelsesprocedure m.h.t. de spontane aborter, men er primært  

 interesseret i det bedst mulige skøn over graviditetslængden.
Såfremt man på  

 afdelingen undersøger abortproduktet nærmere, bør undersøgelsesresultatet som  

 nævnt indberettes til Misdannelsesregisteret, efter samme retningslinier som  

 anmeldelser vedrørende misdannelser hos nyfødte.
Identifikationsoplysningerne  

 og beskrivelsen af såvel kvindens som den biologiske faders arbejde er  

 vigtige ved alle anmeldelserne, og ved de spontane aborter bliver  

 misdannelsesblanketten den eneste kilde til disse baggrundsoplysninger, idet  

 man ikke, som ved de fødte, kan overføre oplysningerne fra fødselsregisteret.
 V ANMELDELSE AF MEDFØDTE MISDANNELSER.
 Som det fremgår af teksten på anmeldelsesblanketten skal alle medfødte  

 misdannelser, der diagnosticeres inden barnets 1. leveår, anmeldes til  

 Misdannelsesregisteret.
 Denne grænse på eet år er valgt, fordi 95 procent af alle misdannelser,  

 der diagnosticeres inden for barnealderen (0-15 år), vil være diagnosticeret  

 inden for barnets første leveår.
Der skal således indsendes en anmeldelse på alle misdannelser, der er  

 diagnosticeret med større eller mindre sikkerhed inden barnets eet års  

 fødselsdag.
Der vil på dette tidspunkt være en del foreløbige diagnoser, men  

 man vil da fra Misdannelsesregisteret afgøre, i hvilke tilfælde der skal  

 efterspores supplerende materiale til endelig diagnosticering.
 De medfødte misdannelser, der skal anmeldes, omfatter udover de  

 strukturelle misdannelser, som er relativt let erkendelige (læbe-ganespalte,  

 misdannelse af arme og ben, anphalocele, mb. cordis) også kromosomanomalier  

 og enzymdefekter (inborn errors of metabolism). De strukturelle misdannelser  

 vil talmæssigt være langt i overtal blandt de forventede indberettede  

 tilfælde, men ogs de påviste kromosomanomalier og enzymdefekter ønskes  

 indberettede.
På bagsiden af 2. blanketkopi er anført enkelte medfødte misdannelser, der  

 ikke skal anmeldes til registeret.
Såfremt man på sygehuset er i tvivl om,  

 hvorvidt en diagnosticeret misdannelse skal anmeldes, gælder det principielt,  

 at alle misdannelser bør anmeldes.
En eventuel frasortering af anmeldelser  

 vil finde sted i sundhedsstyrelsen.
 Som nævnt ovenfor er det væsentligt, at anmeldelsen indeholder en  

 beskrivelse af de medfødte misdannelser, der er så udførlig som muligt.
I forbindelse med syndromer, især mindre kendte, er det vigtigt, at de  

 enkelte misdannelser, der indgår i syndromet, beskrives hver for sig.
Det er  

 ikke tilstrækkeligt at skrive syndrombetegnelsen, eksempelvis Potter's  

 syndrom, men barnet bør beskrives detaljeret.
Udover beskrivelsen kan man da  

 anføre, at man mener, der er tale om et nærmere angivet syndrom.
 Der skal ikke påføres ICD-kodning, idet misdannelserne kodes i  

 sundhedsstyrelsen efter en specifikt udarbejdet kodeliste.
 Der vil dog også blive mulighed for at udtrække diagnoser fra  

 Misdannelsesregisteret, angivet i ICD-kode, således at opgørelser fra  

 registeret umiddelbart kan sammenlignes med andre materialer.
Multiple misdannelser kan være vanskelige eller umulige at beskrive rent  

 verbalt.
Blanketten er derfor forsynet med en tegning af et barn, hvorpå  

 misdannelserne kan indplaceres og anskueliggøres.
Desuden bør beskrivelsen  

 suppleres med foto, hvid dette er muligt, samt kopi af specielle  

 undersøgelser eller autopsirapporter.
 Indførelsen af blanketten til Misdannelsesregisteret har ingen betydning  

 for indberetninger, der tidligere er sendt til andre registre.
 Ingen tidligere rutine vedrørende anmeldelse til andre registre skal  

 ændres.
VEJLEDNING TIL UDFYLDELSE AF DE ENKELTE RUBRIKKER PÅ BLANKETTEN.
 VEJLEDNING I UDFYLDELSE AF BLANKETTEN.
 De anførte tal refererer til de enkelte punkter på  

 misdannelsesregisterblanketten.
 På bagsiden af originalen er afsat plads til uddybende kommentarer, som  

 ved anmeldelsen af den spontane abort eller den medfødte misdannelse skønnes  

 værende af betydning.
 Der kan være tale om en mere detaljeret beskrivelse af de arbejdsmæssige  

 påvirkninger, end det har været muligt på blankettens forside f.eks. hvor  

 forældrene har skiftet erhverv flere gange i de relevante tidsperioder.
 Der kan også være tale om, at kvinden har haft en sygdom under  

 graviditeten eller har anvendt medicamina, som kan have en sammenhæng med den  

 observerede reproduktionsskade.
 På bagsiden af den anden kopi er anført enkelte tilstande og misdannelser,  

 der ikke skal anmeldes, når de foreligger alene.
 Det gælder principielt at alle observerede, eller på anden måde ved  

 røntgen- eller laboratorieundersægelser påviste, misdannelser skal anmeldes.
 Nedenfor er nævnt en række tilstande, der ikke skal anmeldes, når de  

 forefindes alene.
 Kun når nedenstående tilstande forefindes sammen med misdannelser, der  

 anmeldes til registeret, skal de også anmeldes.
 Følgende enkeltstående misdannelser/tilstande skal ikke anmeldes:
- Light for date, præmaturitas, immaturitas - Icterus neonatorum incl. erythroblastosis foetalis - Anaemia neonatorum - Retentio testis, unilat./bilat.
- Hydrocele, hydrocele testis - Phimosis - Hævelse af mamma kirtelvævet hos nyfødte - Ukomplicerede hofteklik, d.v.s. løshed i hofteleddet, der ikke medfører  

 ortopædkirurgisk behandling - Fod/tå deformiteter der ikke medfører ortopædkirurgisk behandling - Ingvinalhernie - Alle fødselstraumatiske læsioner lokaliseret til:
hud (hæmatom), skelet (fraktur), nerve/nerveplexus (lammelser, f.eks.  

 Duchenne-Erb's paralyse) - Nævus, haemangiom, lymfangiom og andre modermærker af enhver art mindre  

 end barnets håndflade.
 Forekommer der derimod flere modermærker, skal de anmeldes.
- Mongolplet (mørkfarvning af huden i lænde-sædeområdet) - Respiratorisk distress syndrom (RDS) Er man i tvivl om, hvorvidt man skal anmelde et fund, skal man altid  

 anmelde.
 Ved bedømmeæse af microcephalus og hydrocephalus kan følgende vejledende  

 mål benyttes:
Microcephalus: hovedomfang 31 cm eller mindre ved svangerskabslængde på 37  

 uger eller længere, Hydrocephalus/for stort hoved: hovedomfang 38 cm eller større hvis der  

 ikke foreligger åbenbar forklaring f.eks. hæmatom.
