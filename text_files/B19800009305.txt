 I medfør af § 19, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri, således som denne er ændret senest ved lov nr. 209 af  

 16. maj 1978, bestemmes:
§ 1.  På begge sider af Virksund-dæmningen etableres  

 fredningsbælter.
Fredningsbælterne er afgrænset af linier afmærket med båker,  

 der består af gule pæle med gule kryds.
En kortskitse, der viser  

 fredningsbælterne og deres udstrækning, er trykt som bilag til  

 bekendtgørelsen.
 Stk. 2.  Der fastsættes ingen fredet  

 gennemgangsstrækning til fredningsbælterne.
 § 2.  Overtrædelse af § 1, stk. 1, straffes med bøde.
 § 3.  Bekendtgørelsen træder i kraft den 1. april  

 1980. Samtidig ophæves bekendtgørelse nr. 514 af 26. november 1969 om  

 fredningsbælte ved Virksund-dæmningen i Hjarbæk fjord.
