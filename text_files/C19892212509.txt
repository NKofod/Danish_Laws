(Til samtlige amtsråd,  

 kommunalbestyrelser i kommuner med faste øvelsesskoler og alle lærerseminarier) Efter aftale af 30. oktober 1989 mellem Undervisnings- og  

 Forskningsministeriet og Lærernes Centralorganisation indgået i henhold til §  

 45, stk. 2, i lov om tjenestemænd i staten, folkeskolen og folkekirken, jfr.  

 lovbekendtgørelse nr. 671 af 2. oktober 1986, fastsættes følgende  

 bestemmelser:
Område § 1.  Cirkulæret omfatter skoleinspektører,  

 viceskoleinspektører og øvelsesskolelærere (lærere og overlærere i lønramme  

 18/24/28) ved faste kommunale øvelsesskoler.
 Stk. 2.  Praktiklærere (lærere og overlærere i  

 lønrammerne 13/21/23/24), der antages til varetagelse af resterende timer i  

 semesterugepraktik ved faste øvelsesskoler, er omfattet af folkeskolens  

 almindelige tjenestetidsregler, jfr. senest Undervisningsministeriets  

 cirkulære af 15. juli 1988 om tjenestetiden for folkeskolens tjenestemænd,  

 dog at bestemmelserne i § 4, stk. 2 og 3, tillige finder anvendelse for disse  

 lærere.
Stk. 3.  De i stk. 2 nævnte praktiklærere antages for et  

 skoleår ad gangen efter aftale med de kommunale skolemyndigheder.
Såfremt der  

 måtte være behov for det, vil der endvidere på tilsvarende måde og på samme  

 vilkår som for praktiklærere ved faste øvelsesskoler kunne antages lærere ved  

 andre skoler med henblik på varetagelse af den resterende semesterugepraktik.
Det pligtige undervisningstimetal § 2.  Det normale pligtige undervisningstimetal er 912  

 timer årlig, svarende til 22,8 timer ugentlig i 40 uger.
Timerne skal normalt  

 være af 45 minutters varighed.
Stk. 2.  Det i stk. 1 nævnte timetal er fastsat under  

 hensyntagen til, at det påhviler de af aftalen omfattede tjenestemænd - dels i overensstemmelse med tjenestetidsreglerne for folkeskolens  

 tjenestemænd at forberede og tilrettelægge den almindelige skoleundervisning  

 m.v. samt at varetage en række opgaver uden for den egentlige undervisning, - dels at medvirke ved varetagelse af undervisningen i faget praktisk  

 skolegerning i henhold til loven om uddannelse af lærere til folkeskolen,  

 jfr. lovbekendtgørelse nr. 334 af 4. juli 1985, herunder såvel  

 semesterugepraktik (timepraktik) som praktik i tilknytning til den  

 obligatoriske del af pædagogisk speciale og eventuelt forefaldende praktik i  

 praktikuger (periodepraktik). De pågældende tjenestemænd skal ved  

 tilrettelæggelsen af praktikundervisningen tage hensyn til den teoretiske  

 undervisning på seminariet i de pædagogiske fag og som følge heraf være i  

 stadig kontakt med seminariets lærere i disse fag samt tillige i fornødent  

 omfang være i kontakt med seminariets øvrige faglærere, ligesom de skal  

 foretage vurderinger af de studerendes præstationer i praktisk skolegerning.
 Stk. 3.  Det i reglerne for folkeskolens tjenestemænd  

 omhandlede tidsrum svarende til 4 dage pr. år, hvori læreren har pligt til at  

 stå til rådighed for skolevæsenet, kan for øvelsesskole- og praktiklærere  

 tillige benyttes til deltagelse i pædagogiske kurser og planlægningsmøder  

 m.v. vedrørende praktikundervisningen.
 Stk. 4.  Forpligtelsen til at varetage timepraktik i  

 faget praktisk skolegerning omfatter 168-224 timer årlig, svarende til 6-8  

 timer ugentlig, fordelt over skemaugerne ved seminariet.
 Stk. 5.  Det pligtige undervisningstimetal nedsættes  

 efter de i §§ 4, 5, 6 og 7 fastsatte regler.
 Stk. 6.  Det pligtige undervisningstimetal nedsættes  

 yderligere efter de derom fastsatte regler om overtimer, som overføres fra  

 forudgående skoleår.
 Stk. 7.  Det pligtige undervisningstimetal forhøjes  

 efter de derom fastsatte regler med undertimer overført fra forudgående  

 skoleår.
Løntimetallet og dets beregning § 3.  Ved beregningen af det ugentlige løntimetal  

 anvendes de for tjenestemænd i folkeskolen gældende regler med de afvigelser,  

 der følger af, at der tages udgangspunkt i et årstimetal på 912 eller et  

 ugetimetal på 22,8.
 Stk. 2.  Ved skemalægningen bør det tilstræbes, at der  

 ikke unødigt opstår overtimer eller undertimer for den enkelte tjenestemand.
Timereduktioner § 4.  Der ydes timereduktion for undervisning i  

 hjemkundskab, specialundervisning, ikke-kursusdelt undervisning,  

 opgaverettelse og klasselærerrådgivning samt for skolevejledningsopgaver,  

 skolebiblioteksarbejde, virksomhed som lærerrådsformand og  

 fælleslærerrådsformand og ved det 60. år efter de for folkeskolens  

 tjenestemænd gældende regler.
 Stk. 2.  Til gennemførelse af konferencetimer med de  

 lærerstuderende i tilslutning til semesterugepraktik i faget praktisk  

 skolegerning nedsættes det pligtige timetal med 1,65 time pr. år pr.  

 skemalagt konferencetime, jfr. bilag 1.
 Stk. 3.  For praktiklærere nedsættes det pligtige  

 ugentlige timetal yderligere med 0,65 time årlig pr. skemalagt praktiktime,  

 dog højst med den beregnede timereduktion for 168 praktiktimer årlig, jfr.  

 bilag 1.
Undervisning på seminariet § 5.  Indgår der i tjenestemandens skema timer i fast  

 skema på seminariet, omregnes disse i forholdet 19:24. Hertil kommer  

 timeomregning efter de for undervisning på seminarierne gældende regler.
Ledelse af skolen § 6.  For hver skole fastsættes med udgangspunkt i det  

 pligtige timetal for øvelsesskolelærere en ugentlig timereduktion for ledelse  

 af skolen og dennes administration i øvrigt, herunder ledelse og  

 administration af skolefritidsordning, samt i påkommende tilfælde tillige for  

 ledelse af skolevæsenet efter de for folkeskolen gældende regler med de  

 ændringer, der følger af stk. 2-4.
Stk. 2.  Timereduktionen kan ikke overstige 40 ugentlige  

 løntimer, og der kan højst tillægges en skoleinspektør og en  

 viceskoleinspektør 20 ugentlige løntimer hver til ledelse af skolen.
Den  

 samlede reduktion på 40 ugentlige timer kan dog forøges med reduktion for  

 ledelse af administration af skolefritidsordning og for varetagelse af  

 stillingen som ledende skoleinspektør.
Den reduktion, der kan tillægges en  

 skoleinspektør, kan herunder forhøjes til 22,8 ugentlige timer.
 Stk. 3.  En skoleinspektør, som i henhold til særlig  

 bestemmelse i den kommunale skoleplan (pr. 1. januar 1990 i bilaget til  

 vedtægten for styrelsen af kommunens skolevæsen) kun har pligt til at læse et  

 lavere antal timer end det, der følger af de almindelige regler, opretholder  

 for sin ansættelsestid i stillingen det lavere timetal, uden at dette  

 medfører ændring i timereduktionen som viceskoleinspektør.
 Stk. 4.  Skolens samlede timereduktion fordeles mellem  

 skoleinspektør og viceskoleinspektør efter principperne inden for  

 folkeskolen, jfr. bilag 2.
Timereduktion som følge af ferieforlængelsen § 7.  Til tjenestemænd med fuldt pligtigt timetal ydes  

 en reduktion på 0,5 ugentlig løntime, jfr. dog stk. 3.
 Stk. 2.  Til øvrige tjenestemænd ydes en ugentlig  

 reduktion på 0,022 løntime pr. ugentlig løntime før tillæggelse af  

 reduktionen, dog højst for 22,8 løntimer.
 Stk. 3.  Tjenestemænd, der ikke har fået tillagt  

 undervisningstimer, er ikke omfattet af stk. 1 og 2.
Midlertidige timer § 8.  Reglerne for folkeskolens tjenestemænd om  

 midlertidige timer finder tilsvarende anvendelse.
 Regler om beregningen af timereduktioner m.v.
 § 9.  Reglerne for folkeskolens tjenestemænd om  

 antallet af elever/børn eller indbyggere som grundlag for beregning af  

 timereduktion og om opførelse af timereduktioner i skoleplanen (bilaget til  

 vedtægten for styrelsen af kommunens skolevæsen) finder tilsvarende  

 anvendelse.
 Stk. 2.  Der skal endvidere i skoleplanen/på nævnte  

 bilag gives oplysning om en skoles virksomhed som fast øvelsesskole og i  

 forbindelse hermed henvises til tjenestetidsbestemmelserne i dette cirkulære.
 Stk. 3.  De for pædagogisk-administrativ og  

 administrativ virksomhed gældende timereduktioner er fastsat under  

 hensyntagen til, at denne virksomhed er omfattet af arbejdstidsnormerne for  

 administrativt personale.
 Ikrafttræden m.v.
 § 10.  Cirkulæret har virkning fra 1. august 1989.
 Stk. 2.  Samtidig ophæves følgende bestemmelser:
 1. Cirkulære af 14. maj 1971 om tjenestetiden for  

 tjenestemandsansatte lærere ved statsøvelsesskolerne og praktiklærere ved de  

 faste kommunale øvelsesskoler m.fl. og senere cirkulærer af 21. november  

 1985, 5. januar 1987 og 25. marts 1988 om ændring af førstnævnte cirkulære om  

 tjenestetiden.
 2. Cirkulæreskrivelse af 22. december 1970 om  

 konferencetimer i praktisk skolegerning ved de faste øvelsesskoler.
 3. Skrivelse af 28. oktober 1971 om de af ministeriets  

 fastsatte regler om tjenestetid for og vederlag til lærere ved  

 statsøvelsesskolerne og praktiklærere ved de kommunale øvelsesskoler m.fl.
 4. Cirkulæreskrivelse af 3. juli 1972 om timereduktion  

 for undervisning i praktisk skolegerning i særlige tilfælde.
 5. Skrivelse af 18. november 1974 om nedsættelse af  

 undervisningstiden fra 50 til 45 minutter ved statsøvelsesskolerne og de  

 tilsvarende private øvelsesskoler.
 6. Cirkulæreskrivelse af 11. september 1975 om ændring  

 i Undervisningsministeriets cirkulære af 14. maj 1971 om tjenestetiden for  

 tjenestemandsansatte lærere ved statsøvelsesskolerne og praktiklærere ved de  

 faste kommunale øvelsesskoler m.fl.
 7. Cirkulæreskrivelse af 19. februar 1980 om  

 fortolkning af reglerne om timetal og timereduktion i  

 Undervisningsministeriets cirkulære af 14. maj 1971 om tjenestetiden for  

 tjenestemandsansatte lærere ved statsøvelsesskolerne og praktiklærere ved de  

 faste kommunale øvelsesskoler m.fl.
 8. Skrivelse af 4. marts 1981 om uddybning af  

 Undervisningsministeriets skrivelse af 19. februar 1980, jfr. cirkulære af  

 14. maj 1979 (* 1) om tjenestetiden for tjenestemandsansatte lærere ved  

 statsøvelsesskolerne og praktiklærere ved de faste kommunale øvelsesskoler  

 m.fl.
 Undervisnings- og Forskningsministeriet,  

 den 5. december 1989.
 P.m.v.
 e.b.
Marianne la Cour Sonne fm.
 BILAG 1.
 Tabel til beregning af den ugentlige konferencetimereduktion til  

 øvelsesskolelærere og praktiklærere.
Reduktion for varetagelse af stillingen som ledende skoleinspektør er ikke  

 omfattet af ovenstående skema.
Fordelingen af denne reduktion sker ligeledes  

 i overensstemmelse med tjenestetidsreglerne for folkeskolens tjenestemænd med de modifikationer, der følger af, at reduktionen for ledende skoleinspektør højst kan udgøre 22,8  

 ugentlige timer og for viceinspektøren/viceinspektørerne 20 ugentlige timer,  

 jfr. aftalens § 6, stk. 2.
