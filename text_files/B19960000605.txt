I medfør af § 10, stk. 1 og 3, og §§ 11, 12, 13 og 14 i lov om erhvervsfremme, jfr. lovbekendtgørelse nr. 84 af 22. februar 1993, fastsættes:
 § 1.  Ved salg af varer og levering af tjeneste- og  

 transportydelser samt inden for offentlig administration anvendes det af  

 Generalkonferencen for mål og vægt vedtagne internationale enhedssystem (SI)  

 og andre enheder, der er gengivet i bilag I.
 Stk. 2.  Ved omregning fra tidligere benyttede  

 måleenheder til det internationale systems enheder anvendes de i bilag II  

 angivne omregningsfaktorer.
 § 2.  Det er tilladt at anvende supplerende angivelser  

 indtil 31. december 1999.
 Stk. 2.  Ved supplerende angivelser forstås i denne  

 bekendtgørelse, at en angivelse udtrykt ved en enhed, der er opført under  

 punkt 1, ledsages af en eller flere angivelser, udtrykt ved enheder, der ikke  

 er opført under punkt 1.
 Stk. 3.  Ved supplerende angivelse må ikke benyttes  

 skrifttegn, der er større end de skrifttegn, der benyttes ved den tilsvarende  

 angivelse af de i § 1, stk. 1, nævnte enheder.
 § 3.  I forbindelse med varer, udrustning og  

 redskaber, der er markedsført før den 1. juli 1977, kan de oprindeligt  

 benyttede enheder fortsat anvendes.
 Stk. 2.  Ved fremstilling, markedsføring og anvendelse  

 af varer, udrustning og redskaber, der er nødvendige for at supplere eller  

 erstatte dele af de i stk. 1 nævnte varer, udrustning og redskaber, kan de  

 oprindeligt benyttede enheder ligeledes anvendes.
 § 4.  Denne bekendtgørelse berører ikke anvendelse af  

 enheder, der er fastsat i internationale regeringsoverenskomster eller  

 konventioner på skibs- og luftfartens samt jernbanetrafikkens områder.
§ 5.  Standarden ISO 2955 af 15. maj 1983  

 »Informationsbehandling.
Angivelse af SI- og andre enheder til brug i  

 systemer med begrænset tegnsæt« anvendes inden for det område, der  

 omfattes af standardens punkt 1. Denne standard angiver endvidere regler for,  

 hvorledes enhederne skrives m.v.
 § 6.  Overtrædelse af §§ 1 eller 2 straffes med bøde.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lign., kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, kan der pålægges kommunen eller det kommunale fællesskab som  

 sådant bødeansvar.
 § 7.  Bekendtgørelsen træder i kraft den 12. februar  

 1996.
 Stk. 2.  Samtidig ophæves Erhvervsfremme Styrelsens  

 bekendtgørelse nr. 262 af 19. april 1995.
 § 8.  Bekendtgørelsen gælder på Færøerne og i  

 Grønland.
Erhvervsfremme Styrelsen, den 9. januar  

 1996 Lars Kolte / J.
Kaave Bilag I 1. Enhederne 1.1. SI-grundenheder Det internationale enhedssystem er baseret på syv grundenheder, der er  

 givet i tabel 1.
 Definitioner af grundenhederne i det internationale enhedssystem.
METER En meter er defineret som længden af den vej, som lyset gennemløber i det  

 tomme rum i løbet af 1/299 792 458 sekund.
KILOGRAM Et kilogram er defineret som massen af den internationale normal for  

 kilogram.
SEKUND Et sekund er defineret som varigheden af 9 192 631 770 perioder af  

 strålingen af cæsium-133 atomet ved overgang mellem grundtilstandens to  

 hyperfinstruktur-niveauer.
AMPERE En ampere er defineret som strømstyrken af en konstant elektrisk strøm,  

 der - når den løber i to parallelle, rette, uendeligt lange ledere med  

 forsvindende lille cirkulært tværsnit, som har en indbyrdes afstand på 1  

 meter og er anbragt i det tomme rum - bevirker, at den ene leder påvirker den  

 anden med kraften 2x10-7 newton for hver meter.
KELVIN En kelvin er defineret som brøkdelen 1/273,16 af vands tripel-punkts  

 termodynamiske temperatur.
 Note:
Den termodynamiske temperatur anvendes fortrinsvis i forbindelse med  

 videnskabeligt arbejde.
Ved temperaturangivelser i øvrigt anvendes  

 fortrinsvis celsiustemperaturen t , defineret ved t = T - T o,  

 hvor T betegner den termodynamiske temperatur og T o = 273,15 K  

 (pr. definition). Enheden for celsiustemperatur er grad Celsius (symbol grad  

 C). Enhederne »grad Celsius« og »kelvin« er således lige  

 store, og temperaturintervaller og -differenser kan udtrykkes i begge  

 enheder.
MOL Et mol er defineret som den stofmængde af et system, der indeholder lige  

 så mange elementære dele, som der er atomer i 0,012 kilogram kulstof-12. Ved  

 brug af molet må de elementære dele specificeres; det kan være atomer,  

 molekyler, ioner, elektroner, andre partikler eller specificerede grupper af  

 sådanne partikler.
CANDELA En candela er defineret som lysstyrken i en given retning af en lyskilde,  

 der udsender monokromatisk lys med en frekvens på 540x1012 Hertz, og hvis  

 strålingsstyrke i denne retning er 1/683 watt pr. steradian.
1.2. Afledede SI-enheder Afledede enheder og deres symboler dannes ved multiplikation og/eller  

 division af grundenheder og SI-enheder med særlige navne; for eksempel er  

 SI-enheden for hastighed meter pr. sekund (m/s), og SI-enheden for  

 vinkelhastighed er radian pr. sekund (rad/s).
 For nogle af de afledede SI-enheder er der vedtaget særlige navne og  

 symboler:
 Note:
»Plan vinkel« og »Rumvinkel« skal betragtes som  

 afledede dimensionsløse størrelser.
Symboler for de to enheder kan derfor  

 medtages eller undlades ved angivelse af en størrelse.
Afledte SI-enheder kan udtrykkes ved anvendelse af de specielle navne og  

 symboler i foranstående tabel.
For eksempel kan SI-enheden for den dynamiske  

 viskositet udtrykkes som m-1*kg*s-1 eller N*s*m-2 eller Pa*s.
1.3. Multipla af SI-enheder Præfikserne givet i tabel 3 (SI-præfikserne) bruges til at danne navne og  

 symboler for multipla af SI-enhederne.
 (* 1) Vedtaget på 19. CGPM 1991. Navnet på grundheden »kilogram«  

 for masse indeholder SI-præfikset »kilo«; derfor dannes multipla af  

 SI-enheden for masse ved at føje præfikserne til »gram«, for  

 eksempel milligram (mg) i stedet for microkilogram (Mukg).
1.4. Andre enheder, som må bruges sammen med SI-enhederne og disses  

 decimale multipla Nedennævnte enheder uden for SI bevares enten på grund af deres praktiske  

 betydning, eller fordi de bruges på specielle områder.
 (* 1) Denne enhed er i »Le Systeme International d'Unites«, 6.  

 udg. 1991, udgivet af BIPM, anført i listen over midlertidigt tilladte  

 enheder.
 Anmærkning: De i tabel 3 anførte præfikser må benyttes i forbindelse med  

 følgende enheder og deres symboler: nygrad, gon, liter, ton og bar; derimod  

 ikke i forbindelse med de øvrige i tabel 4 nævnte enheder og symboler.
 Anmærkning: For vinklen 2 Pi rad kan man i nogle sprog træffe et særskilt  

 navn (engelsk: revolution; tysk: Vollwinkel). En tilsvarende betegnelse  

 findes ikke på dansk for vinklen 2 PI rad, men en drejning på 2 Pi rad kaldes  

 »en omdrejning«.
 (* 1) Må kun anvendes inden for skibs- og luftfart, jf. bekendtgørelsens §  

 4. Den internationale hydrograforganisation (IHO) anbefaler at benytte M som  

 symbol for sømil.
 (* 2) Areal af grunde og jorder.
 (* 3) Masse af ædle stene.
 (* 4) Disse tilnærmede omregningsfaktorer er opgivet i CODATA  

 Bulletin, No.63, 1986.
 (* 5) Masse pr. længde af tekstilfibre og -garner.
Anmærkning: De i tabel 3 anførte præfikser må benyttes i forbindelse med  

 de i tabel 5 nævnte enheder og symboler med undtagelse af knob, sømil og  

 milimeter kviksølv.
Dog bruges betegnelsen en »hektar« om 100 a=1  

 ha.
2. Skriveregler Internationale symboler for enheder Når der i det foregående er anført symboler for enheder, bør disse  

 symboler benyttes.
De skrives med lodret (ordinær) type (uanset hvilken type  

 der bruges i den øvrige tekst); de forandres ikke i flertal, efterfølges ikke  

 af punktum og anbringes efter størrelsens talværdi.
Det er en almindelig  

 regel, at de skrives med små bogstaver, medmindre enhedens navn er afledt af  

 et personnavn:
Kombination af enhedssymboler Når en sammensat enhed dannes ved multiplikation af to eller flere  

 enheder, kan dette angives på følgende måder:
N m; N*m Når en sammensat enhed dannes ved division af en enhed med en anden, kan  

 dette angives på en af følgende måder:
m --; m/s; m s-1 eller m * s-1 s Der bør aldrig forekomme mere end en skrå brøkstreg (/) på samme linie,  

 medmindre der anvendes parenteser for at undgå enhver misforståelse.
I mere  

 komplicerede tilfælde bør der anvendes potenser med negativ eksponent eller  

 parenteser.
 Symboler for præfikser skrives med lodret (ordinær) type (uanset hvilken  

 type der bruges i den øvrige tekst) uden mellemrum mellem præfikset og  

 enhedssymbolet.
 Et præfiks anses for at høre til det enhedssymbol, som følger umiddelbart  

 efter det; sammen danner de et nyt enhedssymbol, som kan opløftes til potens  

 med positiv eller negativ eksponent, og som kan kombineres med andre  

 enhedssymboler til symboler for sammensatte enheder.
 Eksempler:
1 cm3 = (10-2m)3 = 10-6 m3 1ms-1 = (10-6s)-1 = 106 s-1 1 kA/m = (103A) /m = 103 A/m Sammensatte præfikser må ikke forekomme.
 Eksempel: Skriv nm (nanometer) og ikke m Mu m.
 Note:
 Skrivereglerne er vedtaget på 9. CGPM, 1948.
Bilag II 1. Masse, længde, areal og rumfang De i § 8 i lov af 4. maj 1907 om indførelse af det metriske system for mål  

 og vægt anførte omregningsforhold mellem dagældende enheder og metriske  

 enheder anvendes fortsat.
9. Omregningsnøjagtighed Ved omregning mellem gamle og nye enheder bør der i almindelighed ikke  

 medtages flere betydende cifre, end der forekommer i den oprindeligt givne  

 størrelse.
 (* 1) Denne bekendtgørelse indeholder bestemmelser, der gennemfører Rådets  

 Direktiv nr. 80/181/EØF af 20. december 1979 om indbyrdes tilnærmelse af  

 medlemsstaternes lovgivning om måleenheder som ændret ved Rådets Direktiver  

 nr. 85/1/EØF af 18. december 1984 og nr. 89/617/EØF af 27. november 1989,  

 herefter benævnt rådsdirektiverne.
