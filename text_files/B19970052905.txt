 I medfør af § 20 a, stk. 2, § 48, stk. 1, og § 61 i lov nr. 476 af 30.  

 juni 1993 om beskyttelse af havmiljøet som senest ændret ved lov nr. 435 af  

 10. juni 1997, § 25, § 36, stk. 1, og § 47 i anordning nr. 1012 af 15.  

 december 1994 om ikrafttræden for Grønland af lov om beskyttelse af  

 havmiljøet og § 34, stk. 1, § 50 og § 61 i anordning nr. 318 af 26. juni 1985  

 om ikrafttræden for Færøerne af lov om beskyttelse af havmiljøet fastsættes:
Affaldsjournalen § 1.  Ethvert skib med en bruttotonnage på 400 eller  

 derover, og ethvert skib, der er godkendt til at befordre 15 personer eller  

 flere, skal være forsynet med en affaldsjournal.
Af affaldsjournalen skal det  

 fremgå, hvorledes skibets affald er blevet behandlet.
 Stk. 2.  Skibe, der har en sejladstid på en time eller  

 mindre og som er godkendt til befordring af 15 personer eller flere, er ikke  

 omfattet af kravet i denne bekendtgørelse om affaldsjournaler.
 § 2. »  Skib« omfatter i denne  

 bekendtgørelse et fartøj af en hvilken som helst type, som bruges i  

 havmiljøet, herunder platforme, når de fremdrives for egen kraft, forhales  

 eller bugseres.
Stk. 2. »  Affald« omfatter i denne  

 bekendtgørelse enhver form for levnedsmiddel-, husholdnings-, eller  

 driftsaffald, som fremkommer ved skibets normale drift og som bortskaffes  

 løbende eller periodevis. »Affald« omfatter alene ubrugelige,  

 unødvendige eller overskydende stoffer eller materialer.
Frisk fisk eller  

 dele deraf samt stoffer eller materialer, som er omfattet af havmiljølovens  

 kapitel 2-6 og 10, udgør ikke affald.
 § 3.  Affaldsjournalen udgives ved miljøstyrelsens  

 foranstaltning.
 Stk. 2.  Enhver affaldsjournal skal opbevares i 2 år  

 efter datoen for sidste indførelse.
Affaldsjournalens førelse § 4.  Affaldsjournalen skal føres af skibsføreren  

 eller af en ansvarlig officer.
 Stk. 2.  I de tilfælde hvor affaldsjournalen føres af  

 den ansvarlige officer, skal skibsføreren påse, at journalen føres  

 forskriftsmæssigt og skal for hver udskreven side kontrollere journalen.  

 Skibsføreren skal give journalen påtegning om den stedfundne kontrol.
 § 5.  Affaldsjournalen skal føres i overensstemmelse  

 med den i affaldsjournalen indeholdte anvisning.
 Stk. 2.  Indførelser i affaldsjournalen skal foretages  

 på flagstatens officielle sprog og på engelsk eller fransk.
Stk. 3.  Affaldsjournalen skal føres tydeligt, og intet  

 blad må udrives.
Det, der en gang er indført, må ikke raderes eller på anden  

 måde gøres ulæseligt.
Bliver det nødvendigt at foretage rettelse i journalen,  

 skal rettelsen tilføjes som anmærkning.
Straf og ikrafttræden § 6.  Den, der overtræder bekendtgørelsens § 1, stk.  

 1, § 3, stk. 2, § 4, eller § 5 straffes med bøde, medmindre højere straf er  

 forskyldt efter den øvrige lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3.  På Grønland og Færøerne kan der for  

 overtrædelser, der begås af aktieselskaber, andelsselskaber, anpartsselskaber  

 eller lignende, pålægges selskabet som sådant bødeansvar.
 Stk. 4.  Er overtrædelsen begået af Grønlands  

 Hjemmestyre, en kommune eller et kommunalt fællesskab, der er omfattet af §  

 64 i landstingslov om kommunalbestyrelser og bygdebestyrelser m.v., kan der  

 pålægges hjemmestyret, kommunen eller det kommunale fællesskab bødeansvar.
 § 7.  Bekendtgørelsen træder i kraft den 1. juli 1997.
 Stk. 2.  For skibe, der er bygget før denne dato,  

 fastsættes ikrafttrædelsesdatoen til den 1. juli 1998.
 Stk. 3.  Miljø- og energiministeren fastsætter  

 tidspunktet for bekendtgørelsens ikrafttræden for Grønland.
