Nr BTL 220 Betænkning over Forslag til lov om investeringsforeninger og  

 specialforeninger   

 Nr L 220 1996-97, 1. samling Afgivet af Erhvervsudvalget Afgivet: 19970522 Udvalget har behandlet lovforslaget i nogle møder og har herunder stillet spørgsmål til økonomiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Assurandør-Societetet og Foreningen af Registrerede Revisorer.
 Der er af økonomiministeren og nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets, Det Radikale  

 Venstres og Centrum-Demokraternes medlemmer af udvalget) lovforslaget til  

vedtagelse med de af økonomiministeren stillede ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til vedtagelse med de  

 af økonomiministeren og det under nr. 3 stillede ændringsforslag.
 Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse med de af økonomiministeren og  

 de under nr. 1 og 6 stillede ændringsforslag.
Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 1, 2 og 6  

 stillede ændringsforslag.
Mindretallet vil redegøre for sin stilling til de  

 af økonomiministeren stillede ændringsforslag ved 2. behandling.
 Et femte mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for de  

 af økonomiministeren og de under nr. 1, 2 og 6 stillede ændringsforslag.
 ÆndringsforslagAf et mindretal (FP), tiltrådt af et  

mindretal (SF og EL):
 Til § 16 1) I stk. 1 udgår 1. og 2. pkt., og i  

 stedet indsættes:
»Bestyrelsen kan tillade, at direktører kan være bestyrelsesmedlem i  

 en investeringsforening eller specialforening uden for den i § 15, stk. 6,  

 nævnte gruppe af foreninger, jf. dog § 18.« Af et mindretal (FP), tiltrådt af et mindretal (EL):
 Til § 17 2) Paragraffen udgår.
 Af et mindretal (V og KF):
 Til § 18 3) Paragraffen udgår.
 Til § 23Af økonomiministeren, tiltrådt af et flertal  

 (udvalget med undtagelse af FP):
 4) I stk. 1 ændres i 2. pkt. ordene »med ansvar  

 for fonds- eller valutafunktioner« til: »med et særligt ansvar for  

 fonds- eller valutafunktioner«.
 5) I stk. 2 indsættes efter 1. pkt. som nyt punktum:
»Retningslinjerne skal omfatte ledende medarbejdere med ansvar for  

 fonds- eller valutafunktioner, der ikke er omfattet af stk. 1.« Af et mindretal (FP), tiltrådt af et mindretal (SF og EL):
 6) Efter stk. 6 indsættes som nyt stykke:
»Stk. 7. Bestyrelsen skal meddele Finanstilsynet, hvis den  

 bliver bekendt med eller har formodning om, at nogen har overtrådt  

 bestemmelsen i stk. 1, den i stk. 3 nævnte bekendtgørelse eller de af  

 bestyrelsen udstedte retningslinjer.« Af økonomiministeren, tiltrådt af et flertal (udvalget med  

 undtagelse af FP):
 Til § 76 7) Efter ordene »i medfør af loven« indsættes:  

 »undtagen § 23, stk. 1 og 3«.
Bemærkninger Til nr. 1 Det foreslås, at bestemmelsen om, at direktører m.fl. kan være  

 medlem af bestyrelsen i et pengeinstitut, realkreditinstitut m.v., udgår.
 Til nr. 2 Det foreslås, at bestemmelsen om, at en direktør kan være medlem  

 af bestyrelsen i andre erhvervsvirksomheder, udgår.
Til nr. 3 Ændringsforslaget indebærer, at lovforslagets bestemmelse om  

 begrænsning af antallet af bestyrelsesposter, som direktøren kan varetage,  

 udgår.
Herefter er det alene op til bestyrelsen i den enkelte forening at  

 regulere antallet af bestyrelsesposter, som selskabets direktør kan besidde.
Til nr. 4 og 5 Lovforslagets spekulationsforbud foreslås at omfatte  

 direktionen og dermed ligestillede.
Ved dermed ligestillede forstås  

 medarbejdere med direkte reference til direktionen og med et betydeligt  

 ledelsesansvar.
Hermed er medarbejdere med et betydeligt overordnet  

 ledelsesansvar bl.a. i kraft af den direkte reference til direktionen  

 omfattet af forbudet.
Dvs. lovens forbud omfatter de ledelsesmedlemmer, der  

 gennem deres overordnede ledelsesfunktion har en særlig mulighed for at  

 udnytte deres stilling til egen vinding.
Der gør sig dog særlige forhold gældende, for så vidt angår ledende  

 medarbejdere med et særligt ansvar for fonds- og valutafunktioner.
Disse  

 medarbejdere har under alle omstændigheder et ansvarsområde, der gør det  

 muligt for dem at misbruge deres stilling til egen vinding.
Det er derfor  

 naturligt, at sådanne medarbejdere er direkte omfattet af lovens forbud.  

 Andre ledende medarbejdere, som kommer i berøring med valuta- eller  

 fondsfunktioner, men som ikke har disse funktioner som særligt ansvarsområde,  

 omfattes af stk. 2.
 Andre ledende medarbejdere, der ikke er omfattet af stk. 1, og som har et  

 ansvar for fonds- og valutafunktioner, skal omfattes af bestyrelsens  

 retningslinjer for, hvilke andre medarbejdere der ikke for egen regning må  

 udføre spekulationsforretninger.
Til nr. 6 Bestemmelsen indebærer, at bestyrelsen har pligt til at  

 indberette overtrædelser m.v. til Finanstilsynet.
Det følger af lovforslagets  

 bestemmelser, at Finanstilsynet ikke påser overholdelse af  

 spekulationsbestemmelserne, selvom disse er strafbelagte.
For at sikre, at  

 Finanstilsynet kan få viden om konkrete overtrædelser og dermed sikre, at der  

 sker strafforfølgelse, foreslås indført en indberetningspligt for  

 bestyrelsen.
Forslaget svarer i øvrigt til § 11 i lov om værdipapirhandel om  

 indberetning ved overtrædelser af gældende regler.
 Til nr. 7 Der er tale om en teknisk ændring.
Lissa Mathiasen (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde  

 ikke medlemmer i udvalget.
