 Direktoratet fastsætter herved følgende bestemmelser vedrørende tildeling  

 af tjenestefrihed til personalet med henblik på deltagelse i  

 idrætsbegivenheder.
 Tildeling af tjenestefrihed i disse tilfælde sker ved direktoratets  

 foranstaltning efter indstilling fra tjenestestedet.
 1. Såfremt tjenesten tillader det, kan der inden for  

 rimelige grænser meddeles ansatte i kriminalforsorgen tjenestefrihed med løn  

 til deltagelse i internationale stævner på højeste plan, f.eks. olympiader,  

 europamesterskaber eller lignende, hvortil de har kvalificeret sig.
 Tildeling af den ovenfor nævnte tjenestefrihed skal meddeles  

 Fængselsfunktionærerenes Idrætsforbund under hensyn til forbundets naturlige  

 interesse i personalets idrætspræstationer.
 2. På lignende måde vil der efter ansøgning indgivet  

 af Fængselsfunktionærernes Idrætsforbund kunne meddeles tjenestefrihed med  

 løn til deltagelse i internationale arrangementer for idrætsudøvere  

 tilknyttet forbundet.
 3. Til aktiv deltagelse i Fængselsfunktionærernes  

 Idrætsforbunds landsstævner og kvalifikationsstævner vil der efter ansøgning  

 indgivet af forbundet kunne tilstås halv tjenestefrihed, såfremt dette for  

 den enkelte kan finde sted uden væsentlig ulempe for tjenestestedet.
 For at muliggøre deltagelse bør der såvidt muligt gives de pågældende  

 lejlighed til at skaffe sig den øvrige frihed ved tjenestebytning eller  

 lignende.
 4. Efter ansøgning fra Fængselsfunktionærernes  

 Idrætsforbund vil der kunne meddeles nødvendig tjenestefrihed til de for  

 forbundets afvikling af større internationale idrætsstævner og danske  

 mesterskaber - samt de hertil knyttede kvalifikationsstævner - nødvendige  

 stævneledere, dommere, jury, sekretærer, baneudlæggere m.m.
 5. Efter ansøgning fra Fængselsfunktionærernes  

 Idrætsforbund vil der kunne tilstås nødvendig tjenestefrihed til deltagelse i  

 forbundets repræsentantskabsmøder og forretningsudvalgsmøder.
 6. Tjenestefrihed i anden anledning uden for den  

 egentlige ferie kan kun indrømmes i ganske særlige tilfælde.
 E.B.
Jon Johnsen Kriminalforsorgens anstalter, afdelinger, pensioner samt  

 arrestinspektørerne.
