 I henhold til arbejdsministeriets bekendtgørelse nr. 551 af 1. november  

 1978 om økonomisk støtte til specialarbejdere m.fl. under faglig oplæring  

 samt dertil knyttede AF-cirkulærer nr. 29/79 og 90/79 kan der ydes  

 kursusgodtgørelse under § 30 lærlinges deltagelse i læretiden i den inden for  

 vedkommende fag fastsatte obligatoriske dagskoleundervisning, når  

 nedenstående betingelser er opfyldt:
 1. Alderskriterium.
 Lærlingen skal være fyldt 19 år ved læreforholdets påbegyndelse, jf.  

 bek.s. § 2.
 2. Anmeldt uddannelsesaftale.
 Den indgåede uddannelsesaftale efter lærlingelovens § 30 skal være anmeldt  

 hos AF, jf. bek.s. § 1.
 3. Beskæftigelse eller arbejdssøgende som specialarbejder.
 Lærlingen skal i de sidste 12 måneder før uddannelsesforholdets  

 påbegyndelse have været beskæftiget som specialarbejder eller have været  

 tilmeldt AF som arbejdssøgende til et sådant arbejde, jf. bek.s. § 2.
 Vedrørende beregningen af 12 måneders perioden skal bemærkes:
 At arbejde, der ligger før det fyldte 18. år, ikke kan medregnes ved  

 beregningen af de 12 måneders arbejde.
 At tjenestetiden for en værnepligtig kan medtages ved beregningen af 12  

 måneders perioden, såfremt lærlingen i en periode umiddelbart før eller efter  

 aftjening af værnepligten har været beskæftiget eller arbejdssøgende som  

 specialarbejder.
At det tidsrum, hvor lærlingen har deltaget i kurser m.v. (herunder  

 højskolekurser) medtages ved beregningen af 12 måneders perioden under  

 forudsætning af, at pågældende har været tilmendt AF som arbejdssøgende til  

 et job som specialarbejder.
Om pågældende har deltaget i kurser, hvor  

 a-kassemedlemmer bevarer retten til dagpenge er uden betydning for  

 beregningen af 12 måneders perioden.
At den periode, hvor lærlingen har været under uddannelse på et  

 universitet eller en anden højere læreanstalt, ikke kan medtages ved  

 beregningen af 12 måneders perioden.
Universitetsophold m.v. kan heller ikke  

 beregnes som »død periode«.
Dette betyder, at arbejde som  

 specialarbejder eller tilmelding som arbejdssøgende hos AF til et sådant  

 arbejde kun kan medtages ved beregningen af 12 måneders perioden, hvis dette  

 arbejde/tilmelding tidsmæssigt ligger efter afslutningen eller opgivelsen af  

 studieforløbet.
 At tidsrum i hvilket pågældende har været syg vil være at betragte som  

 »død periode«.
 4. Lønvilkår m.m. under læretiden.
 Lærlingens løn i læretiden må ikke være mindre end mindste  

 specialarbejderløb inden for vedkommende fagområde, jf. bek.s. § 3, stk. 1.  

 Hvis der ikke foreligger overenskomst om specialarbejderløn inden for  

 vedkommende fagområde, finder den for medlemmer af Specialarbejderforbundet i  

 Danmark fastsatte mindsteløn anvendelse.
 Mindste specialarbejderløn vil i relation til støtteordningen om  

 kursusgodtgørelse være den til enhver tid overenskomstmæssigt fastsatte  

 mindstebetaling for voksne specialarbejdere.
 Det respektive faglige udvalg kan dog godkende, at der til lærlinge, som  

 forud for læreforholdets påbegyndelse har været i beskæftiget ved et andet  

 fagområde end lærefagets, i indtil 6 måneder i begyndelsen af læretiden ydes  

 en mindre løn end specialarbejderløn, dog mindst almindelig lærlingeløn inden  

 for faget, jf. bek.s. § 3, stk. 1.
Hvis det læreforhold, hvortil lærlingen søger støtte, er en fortsættelse  

 af et tidligere læreforhold, skal lærlingen også i det tidligere læreforhold  

 have oppebåret mindste specialarbejderløn.
Såfremt der er gået mindst 1 år  

 fra det første læreforholds ophør og til det nye læreforholds påbegyndelse,  

 kan der ses bort fra, at lærlingen i det første læreforhold eventuelt ikke  

 har fået mindste specialarbejderløn.
Jf. bek.s. § 3, stk. 2.
 Arbejdsgiver skal endvidere i henhold til uddannelsesaftalen forpligte sig  

 til at afholde de med lærlingens deltagelse i fagets dagskoleundervisning og  

 svendeprøveaflæggelse forbundne udgifter, jf. bek.s. § 3, stk. 3.
 5. Allerede faglært.
 Der kan som hovedregel ikke ydes kursusgodtgørelse til faglærte under  

 disses oplæring til en ny faglig uddannelse, jf. bek.s. § 6, stk. 3.
 Der kan dog dispenseres:
a.
Når en faglært ved lægeerklæring kan dokumentere, at pågældende af  

 helbredsmæssige grunde ikke kan arbejde inden for faget, hvor pågældende er  

 uddannet, og derfor er henvist til ufaglært arbejde eller oplærling inden for  

 et andet fag.
I sådanne tilfælde, hvor AF i øvrigt kan gå ind for  

 erhvervsskifte, skal ansøgning kun i tvivlstilfælde forelægges for  

 arbejdsdirektoratet.
b.
Når en faglært ønsker en ny faglig oplærling, såfremt der må skønnes at  

 foreligge særlige omstændigheder.
Sådanne særlige omstændigheder har  

 kursusnævnet bl.a. skønnet, at der foreligger, når den faglærte er oplært i  

 et fag, hvor det på grund af samfundsudviklingen eller den tekniske udvikling  

 er vanskeligt for den pågældende at opnå eller genopnå beskæftigelse  

 indenfor.
I denne forbindelse har kursusnævnet tillige lagt vægt på, om den  

 tidligere uddannelse ligger mere end 5-6 år tilbage, og i hvilket omfang  

 pågældende har været beskæftiget som ufaglært, eventuelt inden for det nye  

 fag.
 6. Kursusgodtgørelsen.
 Kursusgodtgørelsen ydes med et beløb, der svarer til den maksimale  

 dagpengesats i den statsanerkendte a-kasse, som lærlingen er eller kunne være  

 medlem af, jf. bek.s. § 4, stk. 1. Der kan ikke ydes forhøjet godtgørelse,  

 således som det er tilfældet f.eks. for deltagere i specialarbejderkurser.  

 Hvis lærlingen i de første 6 måneder får udbetalt en mindre løn end mindste  

 specialarbejderløn, vil godtgørelsen under de skoleophold, der falder inden  

 for 6 måneders perio- den, ikke kunne udbetales med mere end den aftalte lø  

 jf. bek.s. § 4, stk. 1.
 Såfremt arbejdsgiver ved påtegning blanket AR 155 og AR 160 har beskæftet,  

 at der vil blive udbetalt lærlingen sædvanlig løn med fradrag af kildeskat,  

 ATP og AUD under skoleophold, indtræder arbejdsgiveren i lærlingens ret til  

 godtgørelse, som i så fald udbetales til arbejdsgiveren efter kursets  

 afslutning, jf. bek.s. § 4, stk. 2.
 7. Administration af ordningen.
 Ordningen administreres af AF - også for medlemmer af a-kasser, jf. bek.s.  

 §§ 5 og 6 - dog således at støtten til lærlinge, der er medlemmer af en  

 anerkendt a-kasse, udbetales af a-kassen.
Ansøgningen om læreforholdets henførelse under § 9 b i lovbekendtgørelse  

 nr. 140 af 2. april 1984 om erhvervsmæssig uddannelse af specialarbejdere  

 m.fl. og omskoling (uddannelsesloven) og efter 1. juli 1986 under § 56 i lov  

 nr. 237 af 6. juni 1985 om arbejdsmarkedsuddannelser, skal indgives på en  

 særlig blanket (AR 155) til det AF-kontor, hvortil læreforholdet i øvrigt  

 skal anmeldes, d.v.s. det kontor, i hvis område lærestedet er beliggende.  

 Ansøgningsblanketten udleveres af AF-kontoret.
AF-kontoret giver herefter  

 lærlingen besked om, hvorvidt ansøgningen har kunnet imødekommes eller ej på  

 blanketterne AR 156 eller AR 162 med genpart til a-kassen.
Derudover skal lærlingen i forbindelse med hvert enkelt skoleophold  

 udfylde en almindelig ansøgningsblanket AR 160 angående kursusgodtgørelse.
De  

 almindelige tidsfrister for indgivelse af blanket AR 160 skal overholdes,  

 d.v.s. senest inden afslutningen af hvert enkelt skoleophold, jf. bek.s. § 5, stk. 2.
Det påhviler AF at give meddelelse om bevilling af kursusgodtgørelse til  

 lærlingen med genpart til skolen.
Hvis lærlingen er medlem af en  

 statsanerkendt a-kasse, sendes genpart til kassen sammen med genpart af  

 ansøgningen (blanket AR 160).
 8. Klageadgang.
 Klager over et AF-kontors afgørelser med hensyn til et læreforholds  

 henførelse under uddannelsesloven og fra 1. juli 1986 om loven om  

 arbejdsmarkedsuddannelser samt beregning og udbetaling af godtgørelse kan  

 indbringes for kursusnævnet, jf. bek.s § 6, stk. 2.
 P.D.V.
 E.B.
