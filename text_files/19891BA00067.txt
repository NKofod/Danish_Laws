Nr BSF 67 Folketingsbeslutning om en forsøgsordning med nye reaktioner over for unge  

 lovovertrædere (ungdomskontrakter) Fremsat af justitsministeren (Engell) den 3. april 1990 Vedtaget ved anden (sidste) behandling den 29. maj 1990 Folketinget tilslutter sig, at der ved justitsministerens og socialministerens foranstaltning iværksættes en forsøgsordning med ungdomskontrakter i en række udvalgte kommuner og politikredse.
 Forsøgsordningen gælder primært for unge lovovertrædere i alderen 15-17  

 år, og gennemføres på grundlag af retsplejelovens regler om tiltalefrafald og  

 bistandsloven.
Der lægges vægt på, at ungdomskontrakten indgås umiddelbart efter  

 opklaringen af forbrydelsen.
De sociale myndigheder udarbejder på baggrund af  

 samtaler med den unge og dennes forældre kontraktens nærmere indhold, som  

 skal godkendes af politiet.
Det skal i alle tilfælde fastsættes som vilkår i  

 kontrakten, at den unge holder sig kriminalitetsfri i kontraktsperioden, som  

 normalt ikke bør overstige 1 år og ikke være kortere end 3 måneder.  

 Kontrakten underskrives foruden af politiet og de sociale myndigheder af den  

 unge og dennes forældre.
I forsøgsområderne tilvejebringes de praktiske forudsætninger for, at unge  

 lovovertrædere kan tilbydes at indgå en ungdomskontrakt, ved hvilken den unge  

 forpligter sig til at deltage i visse nærmere opregnede aktiviteter m.v., der  

 er umiddelbart mærkbare og relevante.
Dette kan dels ske ved en koordinering  

 af de allerede eksisterende tilbud til unge i kommunen, dels ved etablering  

 af nye kontakter om samarbejde med foreninger, arbejdsgivere m.fl.
 Endvidere forudsættes indgået en aftale med de implicerede retter om, at  

 vilkårene i ungdomskontrakten kan godkendes hurtigt efter indgåelsen.
De sociale myndigheder fører tilsyn med, at de aktiviteter, der er fastsat  

 i kontrakten, overholdes.
De sociale myndigheder skal hurtigt underrettet  

 politiet, hvis aktiviteterne ikke følges.
 Forskrifterne for det centrale kriminalregister ændres, således at  

 lovovertrædelsen ikke vil blive registreret på straffeattesten, hvis den unge  

 gennemfører ungdomskontrakten.
 Socialministeren og justitsministeren udarbejder vejledninger til  

 politiet/anklagemyndigheden og de sociale myndigheder om fremgangsmåden ved  

 indgåelse af ungdomskontrakter, om det nærmere indhold af kontrakterne og om  

 tilsynet med overholdelsen af kontrakterne.
 Der gennemføres systematiske undersøgelser af forsøgsordningens anvendelse  

 og forløb.
Folketingsbeslutning Folketinget tilslutter sig, at der ved justitsministerens og socialministerens foranstaltning iværksættes en forsøgsordning med ungdomskontrakter i en række udvalgte kommuner og politikredse.
 Forsøgsordningen gælder primært for unge lovovertrædere i alderen 15-17  

 år, og gennemføres på grundlag af retsplejelovens regler om tiltalefrafald og  

 bistandsloven.
Der lægges vægt på, at ungdomskontrakten indgås umiddelbart efter  

 opklaringen af forbrydelsen.
De sociale myndigheder udarbejder på baggrund af  

 samtaler med den unge og dennes forældre kontraktens nærmere indhold, som  

 skal godkendes af politiet.
Det skal i alle tilfælde fastsættes som vilkår i  

 kontrakten, at den unge holder sig kriminalitetsfri i kontraktsperioden, som  

 normalt ikke bør overstige 1 år og ikke være kortere end 3 måneder.  

 Kontrakten underskrives foruden af politiet og de sociale myndigheder af den  

 unge og dennes forældre.
I forsøgsområderne tilvejebringes de praktiske forudsætninger for, at unge  

 lovovertrædere kan tilbydes at indgå en ungdomskontrakt, ved hvilken den unge  

 forpligter sig til at deltage i visse nærmere opregnede aktiviteter m.v., der  

 er umiddelbart mærkbare og relevante.
Dette kan dels ske ved en koordinering  

 af de allerede eksisterende tilbud til unge i kommunen, dels ved etablering  

 af nye kontakter om samarbejde med foreninger, arbejdsgivere m.fl.
 Endvidere forudsættes indgået en aftale med de implicerede retter om, at  

 vilkårene i ungdomskontrakten kan godkendes hurtigt efter indgåelsen.
De sociale myndigheder fører tilsyn med, at de aktiviteter, der er fastsat  

 i kontrakten, overholdes.
De sociale myndigheder skal hurtigt underrettet  

 politiet, hvis aktiviteterne ikke følges.
 Forskrifterne for det centrale kriminalregister ændres, således at  

 lovovertrædelsen ikke vil blive registreret på straffeattesten, hvis den unge  

 gennemfører ungdomskontrakten.
 Socialministeren og justitsministeren udarbejder vejledninger til  

 politiet/anklagemyndigheden og de sociale myndigheder om fremgangsmåden ved  

 indgåelse af ungdomskontrakter, om det nærmere indhold af kontrakterne og om  

 tilsynet med overholdelsen af kontrakterne.
 Der gennemføres systematiske undersøgelser af forsøgsordningens anvendelse  

 og forløb.
Bemærkninger til forslaget 1. Beslutningsforslaget indebærer, at Folketinget giver tilslutning til,  

 at der på grundlag af de gældende regler i retsplejeloven om tiltalefrafald  

 og bistandsloven gennemføres en forsøgsordning med ungdomskontrakter i en  

 række udvalgte kommuner og politikredse.
2. Spørgsmålet om nye reaktioner overfor unge lovovertrædere har tidligere  

 været drøftet i Folketinget.
I forbindelse med folketingsdebatten om unge  

 lovovertrædere den 23. februar 1989 (forespørgsel F 14 til justitsministeren,  

 Folketingstidende 1988/89, sp. 6906-6974) vedtoges et dagsordensforslag, som  

 opfordrede regeringen til - Inden den 1. oktober 1989 fra kommunale myndigheder og sagkyndige at  

 indhente forslag med henblik på ændrede foranstaltninger over for unge  

 lovovertrædere, - på baggrund af den foreliggende redegørelse og de således indhentede  

 yderligere informationer at udarbejde en egentlig plan for forbedring af  

 indsatsen over for unge lovovertrædere med bl.a. en angivelse af det  

 formodede behov for ressourcer og effektovervejelser, - herefter at forelægge nødvendige lov- eller bevillingsforslag for  

 Folketinget.
 Baggrunden for forespørgslen var daværende justitsminister Erik  

 Ninn-Hansens skriftlige redegørelse til Folketinget den 24. november 1988 om  

 unge lovovertrædere, som for så vidt var en opfølgning af regeringens  

 handlingsplan vedrørende børn fra marts 1988. I redegørelsen henvises til den  

 undersøgelse, som forud var iværksat af Socialministeriet og  

 Justitsministeriet og som resulterede i Justitsministeriets »Rapport om  

 unge lovovertrædere« (Justitsministeriet, november 1988). Redegørelsen  

 munder ud i en skitse til en ny ordning, der skal kunne erstatte  

 tiltalefrafaldene, og som muliggør fastsættelsen af reaktioner, som er  

 umiddelbart mærkbare og som iværksættes hurtigt efter den begåede  

 kriminalitet.
 3. I overensstemmelse med det vedtagne dagsordensforslag har  

 Justitsministeriet forhandlet skitsen til nye reaktioner med  

 Socialministeriet og Socialstyrelsen, udvalgte kommuner og politikredse,  

 Københavns politis kriminalpræventive afdeling og Det kriminalpræventive Råd.  

 Herudover har Justitsministeriet foretaget visse statistiske undersøgelser af  

 ungdomskriminaliteten i Slagelse og Gladsaxe politikredse, jf. nedenfor under  

 pkt. 9.
4. Efter gældende retspraksis vil unge lovovertrædere ofte have modtaget  

 indtil flere tiltalefrafald og betingede domme, før der idømmes en ubetinget  

 straf.
Dette betyder, at den unge da vil have begået flere strafbare  

 handlinger, førend der fra myndighedernes side - bortset fra eventuelle  

 bødeafgørelser - reageres på en umiddelbart mærkbar måde.
Ved den enkelte sag  

 kan der yderligere forløbe lang tid - ofte 6 måneder eller mere - fra det  

 tidspunkt, hvor sagen er opklaret, og indtil tiltalefrafaldet meddeles.  

 Hertil kommer en ofte manglende opfølgning af, om vilkårene for  

 tiltalefrafaldet overholdes.
Disse forhold må betragtes som stødende for retsfølelsen.
Dette gælder  

 både set ud fra offerets og omverdenens synspunkt, og ud fra den unges  

 synspunkt.
Den unge får nemt følelsen af, at ingen reelt interesser sig for  

 ham i denne periode.
Det har derfor fra begyndelsen været regeringens hensigt, at finde  

 reaktioner, som er umiddelbart mærkbare, og som kan iværksættes hurtigt efter  

 opklaringen af den begåede kriminalitet.
En mere fast og konsekvent holdning  

 fra myndighedernes side vil tillige kunne medvirke til at styrke de unges  

 ansvarsbevidsthed.
Samtidig skal de foreslåede reaktioner give en ramme og et  

 perspektiv for den unge.
 5. Ungdomskontrakten kan kort beskrives som en kontrakt, hvorved den unge  

 med forældremyndighedsindehaverens samtykke forpligter sig til at deltage i  

 visse nærmere opregnede aktiviteter m.v. mod, at anklagemyndigheden afstår  

 fra yderligere retsforfølgning, og at lovovertrædelsen ikke bliver  

 registreret på den unges straffeattest.
 Kontrakten etableres ved at politiet, når efterforskningen er  

 afsluttet, og der foreligger en bestyrket tilståelse, straks vurderer om  

 sagen egner sig til en ungdomskontrakt og herefter kontakter de sociale  

 myndigheder, som umiddelbart herefter foretager en nærmere undersøgelse af  

 den unges forhold og mulighederne for at iværksætte en reaktion i form af en  

 ungdomskontrakt.
 Såfremt de sociale myndigheder skønner sagen egnet, udarbejdes i  

 fællesskab med den unge og dennes forældre et udkast til en ungdomskontrakt.
 De initiativer, som er fastsat i kontrakten, skal iværksættes straks efter  

 indgåelsen.
Kontrakten skal udarbejdes individuelt, således at der konkret tages  

 hensyn til den unges forhold.
Kontrakten skal indeholde en plan, som  

 fastlægger de initiativer, som inden for et bestemt tidsforløb skal udgøre en  

 samlet og helhedsorienteret indsats over for den unge.
 Det er ikke hensigten, at unge, der efter en lovovertrædelse får en  

 ungdomskontrakt, skal stilles bedre end andre unge, og således kan opnå en  

 økonomisk fordel som følge af den begåede lovovertrædelse.
 Som eksempler på indhold af ungdomskontrakter kan nævnes:
a.
Arbejds- og beskæftigelsesmæssige forhold.
Disse kan etableres i såvel offentligt som privat regi.
For eksempel  

 kommunale beskæftigelsesprojekter, ansættelse hos stadsgartneren,  

 stadsingeniøren, hos DSB, i offentlige kontorer eller arbejds/læreforhold hos  

 private arbejdsgivere, såsom landbrugsarbejde, fabriksarbejde,  

 værkstedsarbejde m.v.
Der er mellem Justitsministeriet og Socialministeriet enighed om, at  

 ovennævnte beskæftigelsesarbejder skal udføres på vilkår svarende til dem,  

 der tilbydes andre unge f.eks. efter bistandslovens regler.
Herved undgås en  

 række væsentlige retssikkerhedsmæssige betænkeligheder, som ville være  

 forbundet med en ordning, der indebærer gratis udførelse af arbejde.
En sådan  

 ordning ville nemlig være vanskelig at adskille fra samfundstjeneste, der  

 idømmes af domstolene for langt grovere kriminalitet, hvor der er forskyldt  

 ubetinget frihedsstraf.
b.
Skole/uddannelse/kursusvirksomhed.
 Påbegyndelse af et egentligt uddannelsesforløb eller deltagelse i kurser,  

 ophold på højskole, efterskole, søfartsskole, eller anden  

 uddannelsesaktivitet.
c.
Boligforhold.
 Bestemmelser om, at den unge har bopæl hos forældre eller eventuelt anden  

 fast bopæl efter de sociale myndigheders nærmere bestemmelse.
d.
Fritidsbeskæftigelse.
 Indmeldelse i forskellige former for klubber og foreninger, f.eks.  

 fritidsklub, sportsklub eller anden privat forening.
e.
Andre foranstaltninger i fritiden.
Disse foranstaltninger kan være, at den unge tilknyttes fritidstilbud, for  

 eksempel vedrørende krop og bevægelse.
Andre tænkelige fritidstilbud kan for  

 eksempel angå medieproduktion (radio, video, plakat, udstilling, litteratur,  

 kunst- og kulturprodukter).
 I en ungdomskontrakt vil der i særlige tilfælde efter en konkret vurdering  

 som yderligere aftalevilkår kunne indgå behandling mod alkohol- og  

 narkotikamisbrug, ligesom der vil kunne knyttes vilkår om betaling af  

 erstatning.
 Kontrakten skal ligeledes indeholde bestemmelser om tilsyn med kontraktens  

 overholdelse og oplysninger om virkningen af kontraktbrud og betydningen af  

 ny kriminalitet i kontraktsperioden.
De sociale myndigheder fastsætter kontraktens løbetid, som normalt ikke  

 bør overstige 1 år og ikke være kortere end 3 måneder.
Praksis for  

 opretholdelse af vilkår om tilsyn ved tiltalefrafald er idag ca. et år.
Kontrakten forelægges politiet til godkendelse.
Hvis det undtagelsesvis  

 drejer sig om sager, som det tilkommer Statsadvokaten at påtale, skal  

 politiet i overensstemmelse med retsplejelovens sædvanlige kompetenceregler  

 forelægge sagen for Statsadvokaten.
Kontrakten underskrives foruden af de  

 sociale myndigheder og politiet af den unge og dennes  

 forældremyndighedsindehavere.
 De initiativer, som er fastsat i kontrakten, skal iværksættes straks efter  

 indgåelsen.
De sociale myndigheder står for tilsynet med, at de aktiviteter, der er  

 fastsat i kontrakten, overholdes, og skal underrette politiet om eventuelle  

 overtrædelser.
Politiet afgør, om sagen skal indbringes for retten, jf.  

 retsplejelovens § 723 a, stk. 4. Det er endvidere politiet, der påser  

 overholdelsen af vilkår om straffri vandel i prøvetiden og om betaling af  

 eventuel erstatning.
 Justitsministeriet og Socialministeriet udarbejder vejledninger til  

 henholdsvis politiet/anklagemyndigheden og de sociale myndigheder om  

 indgåelse og indhold m.v. af ungdomskontrakter samt om tilsynet hermed.
Ungdomskontrakten skal især tilbydes unge 15-17-årige, der ikke er kommet  

 ind i et mere fast kriminalitetsmønster, men som efter den gældende  

 retspraksis står for ellers at skulle have tiltalefrafald med vilkår eller  

 eventuelt den første betingede dom.
Lovovertrædelser, der efter den gældende  

 retspraksis afgøres med bøde/advarsel, er ikke omfattet.
Der vil typisk være  

 tale om første, anden eller tredjegangslovovertrædere, der har begået  

 indbrudstyveri eller andet tyveri, visse hærværksforhold eller brugstyveri af  

 cykler eller knallerter eller helt enkeltstående brugstyverier af biler uden  

 samtidig forvoldelse af konkret fare for skade på personer eller ting.  

 Ungdomskontrakt bør ikke tilbydes unge der har begået voldshandlinger.
 6. Forsøgsordningen gennemføres på grundlag af de gældende regler i  

 retsplejeloven om tiltalefrafald og bistandslovens særlige regler for børn og  

 unge.
 Det følger af retsplejelovens § 723, stk. 1, nr. 1 og 2, at tiltalefrafald  

 kan meddeles unge lovovertrædere, når det fastsættes som vilkår, at der  

 fastsættes hjælpeforanstaltninger efter § 33 i lov om social bistand (nr. 1),  

 eller når sigtede var under 18 år på gerningstidspunktet, og der fastsættes  

 samme vilkår, som i betingede domme, jf. straffelovens § 57 (nr. 2). Efter  

 bistandslovens § 33 kan kommunalbestyrelsen meddele henstilling eller pålæg  

 til forældremyndighedens indehaver med hensyn til den unges pleje eller  

 behandling, opdragelse, uddannelse eller arbejde.
Det er Justitsministeriets og Socialministeriets opfattelse, at  

 retsplejelovens § 723 og bistandslovens § 33 indeholder tilstrækkelig hjemmel  

 til at indgå en ungdomskontrakt med de vilkår, som er nævnt ovenfor.
Det er  

 normalt de sociale myndigheder som står for tilsynet med, at den unge  

 overholder vilkår, som gives i forbindelse med et tiltalefrafald.
Ifølge retsplejelovens § 723 a kan vilkår i tiltalefrafald kun fastsættes,  

 såfremt den unge i retten har afgivet en uforbeholden tilståelse, hvis  

 rigtighed er bestyrket, og såfremt vilkårene godkendes af retten.
Ligeledes  

 skal den underskrevne ungdomskontrakt godkendes af retten.
For at opnå  

 mulighed for hurtigt efter sagens opklaring at kunne iværksætte  

 ungdomskontrakter er det derfor nødvendigt, at indgå aftaler med de  

 implicerede retter om, at sager om tiltalefrafald med ungdomskontrakter  

 bliver berammet og behandlet umiddelbart efter modtagelsen i retten.
Indsatsen efter den sociale lovgivning over for børn og unge ophører som  

 hovedregel ved det fyldte 18. år, men kan i visse tilfælde med den unges  

 samtykke opretholdes eller iværksættes for denne aldersgruppe.
I tilfælde,  

 hvor en ungdomskontrakt indgås efter at den unge er fyldt 18 år, kræves ikke  

 samtykke fra forældremyndighedens indehaver.
7. Hovedsigtet med forsøgsordningen er at tilvejebringe erfaringer, der  

 kan belyse ungdomskontrakternes praktiske virkemåde og brugbarhed, herunder  

 spørgsmålet om muligheden for at finde egnede aktiviteter m.v. og om,  

 hvorvidt de unge lovovertrædere, der indgår en ungdomskontrakt, vil være i  

 stand til at overholde de aftalte vilkår.
I forbindelse med forsøgsordningen  

 vil der derfor blive gennemført løbende, systematiske undersøgelser af  

 kontrakternes antal, indhold og forløb, aktivitetsstederne, tilsynsordningen,  

 klientellet m.v.
Tilrettelæggelsen af disse undersøgelser vil ske i  

 samarbejde med Socialministeriet og kan f.eks. henlægges til Det  

 kriminalpræventive Råds sekretariat, idet der forudsættes nedsat en særlig  

 styringskomite, der dels løbende skal tage stilling til de tvivlspørgmsål,  

 der måtte opstå dels skal evaluere forsøgsordningen efter en 2-årig  

 forsøgsperiode.
Undersøgelserne skal tage sigte på en vurdering af, om ungdomskontrakterne  

 skal indføres som permanent reaktion overfor unge lovovertrædere, eventuelt  

 ved at der i retsplejelovens § 723 a og bistandslovens § 33 indføres en  

 selvstændig hjemmel (henvisning) til ungdomskontrakter.
Endvidere er det  

 tanken i forbindelse med etableringen af en permanent ordning at skabe en  

 særlig hjemmel til udenretlig indgåelse af kontrakten.
 Herved opnås mulighed for at indgå kontrakten endnu hurtigere efter sagens  

 opklaring, og reaktionernes karakter af at være en kontrakt mellem samfundet  

 og den unge (og dennes forældre) fremtræder tydeligere.
 8. Udgifterne til forsøgsordningen vil blive holdt indenfor de  

 eksisterende budgetrammer.
9. Udviklingen i de senere år viser et fald i antallet af tiltalefrafald  

 over for unge lovovertrædere.
For årene 1985-88 har udviklingen i det totale  

 antal af tiltalefrafald, betingede og ubetingede domme samt bødeafgørelser  

 for de 15-17 årige i forhold til det totale antal af tiltalefrafald,  

 betingede og ubetingede domme samt bødeafgørelser været således:
(Kilde: Kriminalstatistik for de pågældende år) Udviklingen på landsplan viser således et ikke ubetydeligt fald i antallet  

 af tiltalefrafald, men til gengæld en mindre stigning i antallet af betingede  

 domme.
 Med hensyn til bødeafgørelserne, er det Justitsministeriets opfattelse, at  

 dette system fungerer tilfredsstillende, og at bøderne gennemgående betales.  

 Disse afgørelser indgår således ikke i regeringens planer om nye reaktioner.  

 Med hensyn til de ubetingede domme, er der tale om unge som er belastede med  

 hård kriminalitet, og for så vidt angår disse, henvises til pkt. 10 og Det  

 kriminalpræventive råds Handleplan 5.
Justitsministeriet har foretaget visse undersøgelser af  

 ungdomskriminaliteten - herunder særligt tiltalefrafaldene - i Gladsaxe og  

 Slagelse politikredse med udgangspunkt i 1985. Disse politikredse blev  

 udvalgt, idet de repræsenterer såvel landkommuner som kommuner med større  

 bymæssig bebyggelse.
Det bemærkes, at undersøgelsen er forbundet med nogen  

 usikkerhed, da kriminaliteten ikke registreres i kriminalregistret efter de  

 her angivne kriterier.
For så vidt angår bødeafgørelserne bemærkes, at der i  

 undersøgelsen (bortset fra recidivundersøgelsen) kun indgår de bøder, som er  

 registreret i politikredsenes kriminalpolitis arkiver.
Undersøgelsen viser, at der blev meddelt ialt 44 tiltalefrafald til 42  

 personer i 1985 og 1986 for kriminalitet begået i Gladsaxe politikreds  

 i 1985. Aldersmæssigt fordeler gruppen sig således, at 2 personer var 15 år  

 på tidspunktet for sigtelsens rejsning, henholdsvis politimesterens  

 resolution om tiltalefrafald, 15 var 16 år og 27 var 17 år.
Blandt de  

 undersøgte var der 5 kvinder og 2 udlændinge.
Hovedkriminaliteten var i 32 tilfælde indbrudstyverier, og kriminaliteten  

 bestod i hovedsagen af 5 forhold og derunder.
Der forelå tidligere  

 kriminalitet i 13 tilfælde.
Med hensyn til recidivet viser undersøgelsen, at 30 af de 42 personer, som  

 fik meddelt tiltalefrafald begik ny kriminalitet med ialt 73 afgørelser i  

 perioden 1985-88. Dette svarer til, at ca. 71% af de unge, som fik meddelt  

 tiltalefrafald begik ny kriminalitet indenfor nævnte periode.
Afgørelserne  

 fordeler sig med 32 bødeafgørelser, 23 betingede domme, 6 ubetingede domme og  

 12 tiltalefrafald.
Undersøgelsen viser endvidere, at der var 21 personer  

 (50%) som begik ny kriminalitet med tiltalefrafald eller betinget eller  

 ubetinget frihedsstraf til følge.
Der var yderligere 7 personer, som begik ny  

 straffelovskriminalitet med bøde til følge, d.v.s. ialt 67% som begik ny  

 straffelovskriminalitet.
Herudover var der 2 personer som begik  

 særlovskriminalitet med bøde til følge.
 Hovedkriminaliteten var i 22 af tilfældene indbrudstyverier, og bestod i  

 hovedsagen af 5 forhold og derunder.
 Ialt blev der truffet 154 afgørelser overfor unge lovovertrædere for  

 kriminalitet begået i Gladsaxe politikreds i ovennævnte periode, fordelt på  

 betingede og ubetingede domme, bøder og tiltalefrafald.
Der blev, foruden de nævnte 44 tiltalefrafald, afsagt 36 betingede domme,  

 13 ubetingede domme og 61 bødeafgørelser.
Kriminaliteten bestod hovedsagelig  

 i indbrud, simpelt tyveri og vold.
I perioden 1985-88 recidiverede i alt 56  

 af de 87 personer, som havde fået bøde, betinget dom eller ubetinget  

 fængselsstraf, hvilket svarer til ca. 65%.
For så vidt angår Slagelse politikreds viser undersøgelsen, at der  

 i 1985 og 1986 blev meddelt ialt 30 tiltalefrafald til unge lovovertræder for  

 kriminalitet begået i 1985. Aldersmæssigt fordeler gruppen af tiltalefrafald  

 sig således, at 14 var 15 år på gerningstidspunktet, 12 var 16 år og 4 var 17  

 år.
Blandt de unge var der 3 kvinder og 1 udlænding.
Hovedkriminaliteten var  

 i 23 af sagerne indbrudstyveri, og bestod i hovedsagen af 5 forhold og  

 derunder.
Ingen af de undersøgte havde tidligere begået alvorlig  

 kriminalitet.
Undersøgelsen viser, at 20 af de undersøgte recividerede med ialt 50  

 afgørelser for kriminalitet begået i perioden 1985-88. Dette svarer til, at  

 ca. 65% af de unge, som modtog tiltalefrafald, begik ny kriminalitet indenfor  

 nævnte periode.
Afgørelserne fordeler sig med 17 bødeafgørelser, 15  

 ubetingede domme, 9 betingede domme og 9 tiltalefrafald.
Undersøgelsen viser  

 endvidere, at der i nævnte periode var 13 personer eller ca. 43% som begik ny  

 kriminalitet med tiltalefrafald eller betinget eller ubetinget frihedsstraf  

 til følge.
Der var yderligere 2 personer, som begik ny  

 straffelovskriminalitet, som medførte bødestraf, d.v.s. ialt 50% som begik ny  

 straffelovskriminalitet.
Herudover var der 5 personer som begik  

 særlovskriminaltiet med bøde til følge.
 Ialt blev der truffet 55 afgørelser overfor unge lovovertrædere for  

 kriminalitet begået i Slagelse politikreds i ovennævnte periode, fordelt på  

 betingede og ubetingede domme, bøder og tiltalefrafald.
Der blev, foruden de nævnte 30 tiltalefrafald, afsagt 11 betingede domme,  

 5 ubetingede domme og 9 bødeafgørelser.
Kriminaliteten bestod i hovedsagen af  

 indbrud og simpelt tyveri.
 I perioden 1985-88 recidiverede ialt 19 af de 25 personer, som havde fået  

 bøde eller betinget eller ubetinget frihedsstraf, hvilket svarer til ca. 75%.  

 Af de 4 personer, som fik ubetinget frihedsstraf recidiverede de 3 indenfor  

 nævnte periode. 10 af de 11 betinget dømte recidiverede og 5 af de 9 personer  

 med bødeafgørelser recidiverede.
Undersøgelserne i Gladsaxe og Slagelse politikreds viser en  

 sanktionsfordeling, som ganske godt svarer til landsgennemsnittet, bortset  

 fra bødeafgørelserne.
Det er naturligvis vanskeligt at drage sikre  

 konklusioner på et så spinkelt grundlag.
Undersøgelserne synes imidlertid -  

 med nogen usikkerhed - at vise, at unge lovovertrædere, som har modtaget  

 tiltalefrafald eller måske første betingede dom, recidiverer i et ikke  

 ubetydeligt omfang, ofte med betinget eller ubetinget frihedsstraf til følge.
10. Regeringens forslag til nye reaktioner over for unge lovovertrædere  

 vedrører som nævnt den gruppe, som efter gældende praksis ville have fået  

 meddelt et tiltalefrafald eller eventuelt betinget dom.
Forslaget vedrører  

 ikke den væsentligt mindre gruppe af unge lovovertrædere, som efter gældende  

 ret står til en ubetinget fængselsstraf.
Der er her tale om en gruppe af så  

 hårdt belastede unge, at de næppe vil kunne overholde vilkårene i en  

 ungdomskontrakt, ligesom hensynet til retshåndhævelsen vil gøre  

 ungdomskontrakten til en inadækvat reaktion.
 I Det kriminalpræventive Råds regie foregår imidlertid en forsøgsordning  

 som bl.a. omfatter denne gruppe af hårdt belastede unge - den såkaldte  

 Handleplan 5.
Forsøgsordningen indebærer, at der oprettes lokale tværfaglige samråd  

 under SSP-udvalgene som består af repræsentanter for social- og  

 sundhedsforvaltningen, skole-, kultur- og fritidsforvaltningen, politiet,  

 anklagemyndigheden, kriminalforsorgen og eventuelt amtslige institutioner.  

 Samrådet skal bl.a. øge muligheden for at iværksætte de mest hensigtsmæssige  

 reaktioner og handleplaner over for unge, der har været involveret i  

 kriminalitet.
I Handleplanen indgår hvilke tiltag indenfor bolig-, fritids-,  

 uddannelse- og arbejdsområdet, der bør iværksættes.
Handleplanens  

 iværksættelse forudsætter forældrenes samtykke, ligesom ved  

 ungdomskontrakterne forudsætter Handleplan 5, at der meddeles den unge et  

 tiltalefrafald.
Forsøgsordningen er iværksat i 3 kommuner.
 11. Regeringen har som led i overvejelserne om nye reaktioner over for  

 unge lovovertrædere overvejet at etablere en forsøgsordning med de såkaldte  

 konfliktråd, hvor lovovertræderen og offeret kan mødes og eventuelt forlige  

 sagen.
Siden 1982 har der i Norge været en forsøgsordning med konfliktråd.  

 Forsøgsordningen foregår indenfor rammerne af den gældende lovgivning, og er  

 igangsat af Socialministeriet og Justitsministeriet.
Forsøgsperioden udløb  

 med udgangen af 1989, men der foreligger endnu ikke nogen gennemgribende  

 sanktionsundersøgelse.
En evalueringsrapport forventes at foreligge i løbet  

 af dette år.
Regeringen vil overveje spørgsmålet om gennemførelse af forsøg  

 med konfliktråd i Danmark, når den norske undersøgelse foreligger.
