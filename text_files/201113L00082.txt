Vedtaget af Folketinget ved 3. behandling den 22. marts 2012 Forslag til Lov om ændring af tobaksafgiftsloven1) (Fastsættelse af minimumsantal af cigaretter i cigaretpakker) § 1 I lov om tobaksafgifter (tobaksafgiftsloven), jf. lovbekendtgørelse nr. 635 af 21. august 1998, som ændret senest ved § 4 i lov nr. 1383 af 28. december 2011, foretages følgende ændring:
 1. I § 3 indsættes som stk. 3:
»Stk. 3. Pakninger med cigaretter skal indeholde mindst 20 cigaretter.« § 2 Stk. 1. Loven træder i kraft den 1. april 2012.
 Stk. 2. Loven finder anvendelse for varer, som efter lovens ikrafttræden udleveres til forbrug fra registrerede virksomheder, angives til fortoldning eller importeres.
Folketinget, den 22. marts 2012 Mogens Lykketoft / Bent Bøgsted 1) Loven har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
