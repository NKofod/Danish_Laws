 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988, meddeles:
 § 1.  Undervisnings- og Forskningsministeriet har den  

 16. november 1988 godkendt frikommuneregulativ nr. 2 for Lyngby-Taarbæk  

 Kommune om at ophæve kommunens skoledistriktsgrænser.
 § 2.  Det i § 1 nævnte frikommuneregulativ indebærer,  

 at § 22, stk. 1, § 23, stk. 1, 1. pkt., § 24, stk. 1, punkt 1 og § 36, stk.  

 1, 1. pkt., i lov om folkeskolen, jf. lovbekendtgørelse nr. 541 af 21. august  

 1986, ikke gælder i Lyngby-Taarbæk Kommune.
 § 3.  Frikommuneregulativet har virkning fra 1. august  

 1989 og bortfalder senest ved udgangen af skoleåret 1992/93.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse, § 8, stk. 4.
Undervisnings- og Forskningsministeriet,  

 den 5. januar 1989 P.M.V.
 E.B.
