 Det medddeles herved til efterretning og bekendtgørelse for provstiudvalg  

 og menighedsråd, at der ved ministeriets skrivelse af 14. januar 1971 er  

 nedsat et udvalg med den opgave at afgive rådgivende indstilling i alle  

 sager, som forelægges udvalget, og som vedrører løn- og ansættelsesvilkår for  

 kirke- og kirkegårdsfunktionærer, der aflønnes efter lønrammesystemet.  

 Udvalget skal endvidere udtale sig i alle sager vedrørende faglige spørgsmål,  

 der angår medlemmer af de i udvalget repræsenterede organisationer.
Udvalget, for hvilket kontorchef i kirkeministeriet N.
Holm er beskikket  

 som formand, består iøvrigt af yderligere en repræsentant for ministeriet  

 samt repræsentanter for stiftsøvrigheder, provstiudvalg, menighedsråd og  

 følgende forhandlingsberettigede organisationer for kirke- og  

 kirkegårdsfunktionærer:
Fællesudvalget for Danmarks Kirketjenerforening og Danmarks Kordegneforening, Dansk Organist- og Kantorsamfund, Foreningen af Danske Kirkegårdslederes CO II sektion.
 Udvalgets virksomhed angår alene de nævnte organisationers medlemmer,  

 såvel tjenestemænd som kirkefunktionærer ansat i tjenestemandslignende lønnet  

 stilling.
Ved ministeriets cirkulærskrivelse af 16. december 1970 er det fastsat, at  

 forslag om ændring af lønvilkår og ansættelsesvilkår af generel karakter for  

 tjenestemandsansatte kirkefunktionærer og kirkefunktionærer, der aflønnes med  

 tjenestemandslignende lønning, skal indsendes til ministeriet, der vil  

 forhandle forslagene med de forhandlingsberettigede organisationer.
Der vil i  

 almindelighed vedrørende sådanne forslag af ministeriet blive indhentet en  

 erklæring fra udvalget.
Forslag vedrørende ansættelsesvilkår af ikke-generel karakter og faglige  

 spørgsmål iøvrigt kan af meninghedsråd og provstiudvalg forhandles direkte  

 med organisationerne, eventuelt med henblik på indgåelse af aftale.  

 Menighedsråd og provstiudvalg vil angående ethvert sådant spørgsmål kunne  

 indhente udvalgets rådgivende indstilling.
Spørgsmål vil kunne forelægges  

 udvalget enten gennem udvalgets formand eller menighedsrådenes og  

 provstiudvalgenes repræsentanter i udvalget:
provst O.
Lollesgaard, Nørre Broby, proprietær Steen Fibiger, Gyrstinge, 4100 Ringsted, forretningsfører Anker Honore, Bygvangen 15, 8200 Århus N.
 Sagernes forhandling i udvalget og dets indstillinger medfører ingen  

 begrænsning i de repræsenterede parters forhandlingsrettigheder og -pligter i  

 henhold til de herom gældende bestemmelser og -pligter i henhold til de herom  

 gældende bestemmelser i lov nr. 291 af 18. juni 1969 om tjenestemænd i  

 staten, folkeskolen og folkekirken og den mellem ministeren for statens  

 lønnings- og pensionsvæsen og tjenestemændenes centralorganisationer  

 indgående hovedaftale.
/Finn Brostrøm fm.
 Til stiftsøvrigheder og overtilsyn for kirkerne i København og på  

 Frederiksberg.
 (* 1)Landsbygraverforeningen for Danmark er som forhandlingsberettiget  

 organisation indtrådt i udvalget med en repræsentant.
