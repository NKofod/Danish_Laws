 Et medlem, der tog ophold på Færøerne for at overtage arbejde inden  

 for en anden kasses faglige område, kunne overflyttes, når han havde til  

 hensigt at vende tilbage til Danmark efter opholdet på Færøerne.
Metalarbejdernes Arbejdsløshedskasse Vedrørende kassens medlem nr. 060759-, X.
 Ved brev af 26. februar 1988 har arbejdsløshedskassens hovedledelse bedt  

 direktoratet om at oplyse, hvorvidt ovennævnte er berettiget til overflytning  

 til kassen, når det arbejdsforhold, der begrunder overflytningen, er indgået  

 med en færøsk arbejdsgiver, og medlemmet tager ophold på Færøerne.
 I den anledning skal man meddele, at direktoratet kan godkende  

 overflytningen under forudsætning af, at medlemmet har til hensigt at vende  

 tilbage til Danmark efter opholdet på Færøerne.
 Direktoratet har herved blandt andet lagt vægt på, at han under samme  

 betingelse ville kunne optages som nyt medlem af kassen eller eventuelt have  

 bevaret medlemskabet af ASE i henhold til arbejdsløshedsforsikringslovens §  

 43, stk. 1, 2. punktum.
 Det tilføjes, at problemstillingen i øvrigt vil blive inddraget i  

 direktoratets overvejelser om ændring af reglerne om overflytning af  

 medlemmer mellem statsanerkendte arbejdsløshedskasser.
 Genpart til afdelingen vedlægges.
 P.D.V.
 E.B.
Ole Poul Pedersen fm.
