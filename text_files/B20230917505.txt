Straksregulering nr. 12 - 2023 Midlertidig lukning af et område i Skagerrak efter dybvandsreje, på baggrund af prøve nr.
RTCDNK2305 I medfør af bekendtgørelse nr. 1586 af 22. december 2022 om regulering af fiskeriet § 17, jf. bilag 4, fastsættes:
1. Midlertidig lukning af et område i Skagerrak efter dybvandsreje, på baggrund af prøve nr.
RTCDNK2305 I perioden fra og med fredag den 3. marts 2023 til og med torsdag den 16. marts 2023 er det forbudt at fiske efter dybvandsrejer med en maskestørrelse på mindst 35 mm inden for et område i den danske del af Skagerrak, der afgrænses af geodætiske linjer mellem følgende punkter målt efter WGS84-koordinatsystemet:
1) 57° 597 N 009° 243 Ø 2) 58° 068 N 009° 426 Ø 3) 58° 040 N 009° 462 Ø 4) 57° 571 N 009° 268 Ø 2. Fortsat tilladte redskaber Uanset forbuddet, er det fortsat tilladt at fiske i det midlertidigt lukkede område med følgende redskaber:
 - Bundtrawl, der ikke fisker efter dybhavsrejer, er ikke omfattet af lukningen.
3. Baggrunden for lukningen Baggrunden for lukningen er, at det er konstateret, at forekomsten af antal unge individer af arten dybhavsreje af det samlede antal dybhavsrejer i en stikprøver overskrider det tilladte niveau, jf.
Kommissionens delegerende forordning (EU) 2201/2019 af 1. oktober 2019 om supplerende regler til Europa-Parlamentets og Rådets forordning (EU) 1241/2019 for så vidt angår de nærmere bestemmelser for gennemførelsen af realtidslukninger af fiskeriet efter dybhavsrejer i Skagerrak, som ændret.
