§ 1 I bekendtgørelse nr. 540 af 3. december 1969 om tilvirkning, forhandling,  

 udførsel og indførsel af ost og smelteost m.m. som senest ændret ved  

 bekendtgørelse nr. 558 af 2. november 1978 foretages følgende ændringer:
 1. I § 3 indsættes efter stk. 2 som nyt stykke:
Stk. 3. »  Uanset bestemmelsen i stk. 1 kan  

 statskontrollen efter forhandling med De danske Mejeriers Fællesorganisation  

 på nærmere betingelser meddele tilladelse til, at der med henblik på  

 afblegning af mælkefedtet ved tilvirkning af nærmere anførte ostesorter  

 benyttes mælk, hvori indgår fløde, der har været underkastet en særlig  

 behandling, hvorved mælkefedtet først udskilles, derefter varmebehandles,  

 filtreres eller underkastes anden lignende behandling og endelig reemulgeres  

 i skummetmælken.
Behandlingen af fløden som anført skal foregå i samme  

 arbejdsgang og på samme virksomhed«.
 2. § 4, stk. 1-4, affattes således:
»Stk. 1.  Ved tilvirkning af ost og osteprodukter  

 må kun anvendes ostefarve af vegatabilsk oprindelse.
Tilsætning kalciumklorid  

 må ikke overstige 200 mg pr. kg ostemælk.
Konserveringsstoffer må kun  

 anvendes, såfremt der er meddelt tilladelse hertil enten i cirkulærer eller i  

 speciel tilladelse fra statskontrollen.
Stk. 2.  Den tilsatte osteløbe, jfr. § 1, stk. 17, må  

 ikke indeholde andre konserveringsmidler end benzoesyre, og der må ikke ud  

 over kogsalt være tilsat andre tilsætningsstoffer.
Mængden af tilsat  

 benzoesyre (benzoat) må ikke overstige 1500 ppm (beregnet som benzoesyre).  

 Andre enzympræparater, (koagulerende enzymer, modningsenzymer o.lign.) må kun  

 anvendes ved tilvirkning af ost og osteprodukter, såfremt det enkelte  

 præparat er anmeldt til og accepteret af statens Levnedsmiddelinstitut, og  

 kun såfremt der er meddelt tilladelse til anvendelsen enten i cirkulærer  

 eller i speciel tilladelse fra statskontrollen.
 Stk. 3.  Ved tilvirkning af ost og osteprodukter må kun  

 anvendes bakterie- og skimmelkulturer, der er anmeldt til og accepteret af  

 statens Levnedsmiddelinstitut, og kun såfremt der er meddelt tilladelse  

 hertil enten i cirkulærer eller i speciel tilladelse fra statskontrollen.
Stk. 4.  Statskontrollen kan fastsætte særlige regler  

 for sammensætning og mærkning af kogsalt til brug ved ostefremstilling.« 3. Nuværende stykker 2-11 i § 4 ændres til stykkerne  

 5-14.
 4. I 1. linje i § 4, nyt stk. 10, i linje 3 og 4 i §  

 4, nyt stk. 11, ændres ordene »flødeost og spisekvarg« til  

 »umodnede oste«.
 5. § 4, nyt stk. 15, affattes således:
Stk. 15. »  Til faste oste, jfr. § 8 B, samt til de  

 i § 8, C, litra a-e, anførte oste, må tilsættes kommen samt andre krydderier,  

 urter, frugter m.v. krydderiagtig karakter.
Statskontrollen kan fastsætte  

 nærmere bestemmelser herom, herunder fastsætte begrænsninger i omfanget af  

 disse tilsætninger eller eventuelt helt forbyde anvendelse heraf til de  

 enkelte ostesorter«.
 6. § 4, nyt stk. 14, affattes således:
 »Tilsætning iøvrigt af ingredienser m.v. - udover kogsalt - til  

 ostemælk, ost, smelteost og andre osteprodukter må kun finde sted efter derom  

 hos statskontrollen indhentet og på nærmere betingelser tilladelse«.
 7. § 7, stk. 2, og § 8, stk. 1, 3. punktum ophæves.
 8. I § 8, C litra a, affattes de første 6 punktummer  

 således:
 »Osten må tilvirkes i følgende størrelser og med det tilføjede  

 indhold af fedt i tørstof:
 1. Vægt fra 0,2 kg til 1,5 kg: 60 og 45 pct. fedt i  

 tørstof.
 Form:
 Længden mindst dobbelt så lang som bredden, kvadratisk tværsnit.
 Højde mere end det halve af diameteren.
 2. Vægt fra 2,0 kg og derover: 60, 45 og 30 pct. fedt  

 i tørstof.
 Form: Cylindrisk eller rektangulær inkl. kvadratisk grundflade.
Højde: Minimum ca. 10 cm.« 9. I § 8, C litra c) affattes de første 4 punktummer  

 således:
 »Osten må tilvirkes i følgende størrelser og med det tilføjede  

 indhold af fedt i tørstof:
 1. Vægt fra 0,2 kg til ca. 1,5 kg: 60 og 45 pct. fedt  

 i tørstof.
 Form: Rektangulær grundflade, længden ca. dobbelt så lang som bredden.
 Højde:
 2. Vægt fra 2,0 kg og derover: 60 og 45 pct. fedt i  

 tørstof.
 Form: Rektangulær inkl. kvadratisk grundflade.
Højde: 4,0 cm til 5,5 cm.« 10. § 8, c, litra e, 3. punktum affattes således:
»Vandindhold henholdsvis højst 53 pct., 58 pct., 60 pct. og 61  

 pct.« 11. I § 8, c. litra e, indføjes som nyt sidste  

 punktum:
»Vandindhold i fedtfri ost i 45 pct. og 40 pct. dansk feta ost må  

 ikke overstige 72 pct.« 12. § 10, stk. 9, affattes således:
Stk. 9.  De i § 8 nævnte ostesorter, smelteost samt  

 osteblandinger, der er tilsat særlige bestanddele af animalsk eller  

 vegetabilsk oprindelse, jfr. § 4, stk. 10-16, skal være tydelig  

 karakteriseret af vedkommende tilsætning.
Tilsætningens art skal fremgå af  

 benævnelsen, f.eks.
Danbo med Kommen, Havarti med rød peber, Esrom med dild,  

 Smelteost med skinke etc.' 13. Nuværende § 10, stk. 10, udgår.
 14. Nuværende stk. 11 i § 10 ændres til stk. 10.
 15. § 12, stk. 8 og 15, stk. 2, ophæves.
 16.I § 30 indsættes som stk. 2:
Stk. 2. »  Statskontrollen kan efter forhandling  

 med De danske Mejeriers Fællesorganisation foreskrive, at mejerier, der  

 tilvirker dansk feta ost til udførsel, jfr. § 8, C, litra c, for egen regning  

 skal gennemføre driftskontrol efter nærmere fastsatte regler og på  

 laboratorier, der er godkendt hertil af statskontrollen.« 17. § 39, stk. 1, affattes således:
 »Stk. 1.  Indførsel her til landet og genudførsel  

 her fra landet af udenlandsk ost, herunder smelteost og andre osteprodukter,  

 samt udskæring, pakning eller viderebehandling af udenlandsk ost, smelteost  

 eller andre osteprodukter med henblik på salg eller fordeling en gros her i  

 landet eller udførsel i viderebehandlet stand, må kun foretages af  

 virksomheder, der har modtaget autorisation hertil at statskontrollen.
»Stk. 2.  Anmodning om de i stk. 1 nævnte  

 autorisationer indsendes til det det distrikt for statskontrollen, hvori  

 virksomheden er beliggende.« 18. Nuværende § 39, stk. 9, udgår.
 19. Nuværende stykker 2-8 i § 39 ændres til stykkerne  

 3-9.
20. I § 39, stk. 8, 1. pkt. ændres »der  

 forhandles her i landet« til »der viderebehandles eller forhandles  

 her i landet.« 21. Efter § 39 indsættes:
»§ 39 a.  Indførsel af ost og osteprodukter må  

 kun finde sted, såfremt der for hver enkelt forsendelse til toldvæsenet  

 afleveres en af statskontrollen på varemodtagerens begæring udfærdiget  

 passerseddel, der indeholder angivelse af varemodtagerens navn og adresse,  

 varens art, mængde, emballage og oprindelsesland, samt hvor varen skal  

 opbevares, indtil forhandling (fordeling) finder sted.
Statskontrollen kan  

 som betingelse for udstedelse af passerseddel kræve fornøden dokumentation  

 for, at der i det pågældende land er fastsat krav til tilvirkning af ost og  

 osteprodukter af mindst tilsvarende art som de krav, der er gældende for  

 tilvirkning af ost og osteprodukter her i landet.
 Stk. 2.  Indført ost og osteprodukter må ikke forhandles  

 her i landet eller udføres her fra landet, forinden statskontrollen efter  

 eventuel undersøgelse af varen og dennes mærkning har meddelt tilladelse  

 dertil«.
§ 2 Bekendtgørelsen træder i kraft ved offentliggørelsen i Lovtidende.
