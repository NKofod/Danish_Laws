 Meddelt forbund, at LG under hensyn til, at en arbejdsgiver havde  

 afgivet insolvenserklæring i fogedretten, at han over et halvt år ikke havde  

 beskæftiget lønmodtagere, og at han efter det oplyste ved udførelse af  

 arbejde for andre ikke lagde materiale til, men alene sin egen arbejdskraft,  

 efter omstændighederne var indforstået med at anse arbejdsgiveren for  

 omfattet af loven.
 I brev af 3. oktober 1973 har forbundet anmodet Lønmodtagernes Garantifond  

 (LG) om at tage ovennævnte sag op til fornyet overvejelse, idet der efter  

 forbundets opfattelse foreligger en situation, som er omfattet af § 1, nr. 4,  

 i loven om Lønmodtagernes Garantifond.
 I denne anledning bemærkes:
 Under hensyn til, at N.N. har afgivet insolvenserklæring i fogedretten, at  

 han i over et halvt år ikke har beskæftiget lønmodtagere, og at han efter det  

 til sagen oplyste ved udførelse af arbejde for andre ikke lægger materialer  

 til men alene sin egen arbejdskraft, er LG efter omstændighederne indforstået  

 med at anse N.N. for at være ophørt som arbejdsgiver og dermed begge  

 betingelser i lovens § 1, nr. 4, for at være opfyldt.
 De berørte lønmodtageres krav vil herefter blive dækket af LG i det  

 omfang, hvor lovens betingelser herfor i øvrigt er opfyldt.
