INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE § 10.  Tjenestefrihed § 11.  Ikrafttræden og opsigelse GENERELLE BEMÆRKNINGER Finansministeriet og Konstruktørforeningen har den 16. december 1992  

 indgået medfølgende organisationsaftale.
Bemærkninger til organisationsaftalens enkelte bestemmelser Til § 1. Organisationsaftalens område Det henstilles, at der i forbindelse med en ansættelse i henhold til  

 organisationsaftalen gives hurtig meddelelse herom til Konstruktørforeningen.
Til § 2. Løn Finansministeriet har bemyndiget ministerier og styrelser - inden for  

 visse nærmere fastsatte rammer - at indgå aftale om kvalifikationstillæg.
 Sager om indgåelse af aftaler om tillæg, der ikke er omfattet af  

 decentraliseringen, forelægges for Finansministeriet.
 I forbindelse med omlægningen af puljesystenet pr. 1. april 1989 blev  

 kravene til, hvornår der foreligger en væsentlig stillingsændring, der kan  

 give sig udslag i tillæg uden for pulje, præciseret.
 Lønændringer, der begrundes med »væsentlig stillingsændring«,  

 kan alene ydes uden for pulje ved egentlig forfremmelse - typisk efter  

 stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
Til § 5. Pension Der kan mellem den ansatte og organisationen eller pensionsforeningen  

 træffes aftale om tilbageholdelse af et ekstraordinært penionsbidrag over en  

 nærmere fastsat periode.
 Cirkulæret har virkning fra 1. april 1991, medmindre andet er anført.  

 Samtidig ophæves cirkulæret (af 9. januar 1991) om overenskomst for  

 bygningskonstruktører (BTH) i staten.
Finansministeriet Administrations- og Personaledepartementet Den 11. januar 1993 P.M.V.
 E.B.
Bendt Alsted ORGANISATIONSAFTALE FOR BYGNINGSKONSTRUKTØRER (BTH) I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Overenskomstansattes Centralorganisation.
§ 1.  Organisationsaftalens område Bygningskonstruktører (BTH), som ansættes i statens tjeneste, uden at  

 ansættelse sker som tjenestemand, aflønnes i overensstemmelse med de i denne  

 organisationsaftale indeholdte regler.
§ 2.  Løn For bygningskonstruktører udgør den normale løn i forhold til  

 ancienniteten følgende beløb (okt. 1984-niveau):
 Stk. 2. Der ydes udover de i stk. 1 nævnte lønninger et  

 ikke-pensionsgivende tillæg, der udgør følgende årlige beløb (okt.  

 1984-niveau):
 Stk. 3. Til bygningskonstruktører, der er beskæftiget med  

 undervisningsarbejde ved byggetekniske højskoler i København og Horsens - for  

 så vidt angår bygningskonstruktørskolen og byggeteknikeruddannelsen - ydes  

 der et særligt tillæg på 6.100 kr. (okt. 1984-niveau).
 Stk. 4. Der kan mellem Finansministeriet og Konstruktørforeningen - eller  

 dem, der måtte være bemyndiget dertil - træffes speciel aftale om tillæg til  

 lønnen og eventuelle andre vilkår.
 Betingelsen herfor er, at stillingen i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for organisationsaftalens  

 lønninger mv.
 I overenskomstperioden kan der kun aftales nye tillæg eller forhøjelse af  

 gældende tillæg i henhold til denne bestemmelse ved nyansættelse eller ved  

 væsentlige ændringer i den pågældendes stilling.
 Anmodning om ydelse af tillæg skal være indgivet til Finansministeriet  

 (eller den styrelse, der måtte være bemyndiget til at indgå aftalen) senest  

 1/2 år efter ansættelsen.
Stk. 5. Lokalløn Der kan ydes tillæg i henhold til Finansministeriets cirkulære af 18.  

 april 1991 om lokalløn og chefløn.
§ 3.  Deltidsbeskæftigedes anciennitet For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
§ 4.  Procentregulering Den samlede faste løn forhøjes pr. 1. april 1991 med 21,6382 pct. og pr.  

 1. april 1992 med yderligere 1.2540 pct.
 Stk. 2. Pr. 1. april 1992 foretages desuden eventuel ekstraordinær  

 løn-regulering af den aktuelle løn i overensstemmelse med de for tjenestemænd  

 gældende regler.
§ 5.  Pension Som bidrag til bygningskonstruktørers pension betaler  

 ansættelsesmyndigheden 10 pct. af de i § 2, stk. 1, nævnte pensionsgivende  

 løndele.
Endvidere tilbageholder ansættelsesmyndigheden i den ansattes løn et  

 beløb på 5 pct. af de samme løndele.
Pensionsbidragene indbetales af  

 ansættelsesmyndigheden til en pensionsordning, som kan godkendes af  

 Finansministeriet.
 Stk. 2. Der tilkommer, ud over det i stk. 1 nævnte pensionsbidrag, ikke  

 den ansatte nogen ret til pension eller understøttelse fra  

 ansættelsesmyndigheden på grundlag af ansættelsen.
 Stk. 3. I tilfælde, hvor den ansatte ikke ønsker etableret den i stk. 1  

 omhandlede pensionsordning, kan der alene udbetales løn i henhold til  

 organisationsaftalen med fradrag af eget pensionsbidrag.
§ 6.  Arbejdstid Lønnen i § 2 forudsætter fuldtidsbeskæftigelse svarende til en ugentlig  

 arbejdstid på 37 timer inkl. spisepause.
 Stk. 2. Bygningskonstruktører ansat ved erhvervsskolerne er omfattet af  

 aftalen af 25. april 1991 mellem Finansministeriet og Akademikernes  

 Centralorganisation og Statstjenestemændenes Centralorganisation II om  

 arbejdstid mv. på erhvervsskolerne.
§ 7.  Overarbejdsbetaling Overarbejde bør så vidt muligt undgås.
Stk. 2. For beordret og kontrollabelt overarbejde ydes der en  

 timebetaling på 1/1924 af den ansattes sædvanlige nettoårsløn (inkl.  

 eventuelt individuelt tillæg) med tillæg for 1. 2. og 3. overtime på 50 pct.  

 og for 4. og følgende overtimer samt for overarbejde på søn- og helligdage  

 100 pct.
Ved opgørelse af overarbejde sker beregning pr. påbegyndt 1/2 time  

 dog således, at tilfældige meget kortvarige overskridelser af arbejdstiden  

 ikke medregnes.
 Stk. 3. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg i frihed svarende til den  

 i stk. 2 nævnte procentsats.
 Stk. 4. Bygningskonstruktører, der er ansat i ledende stillinger eller i  

 stillinger, som kan sidestilles hermed, og som følge heraf oppebærer  

 kvalifikationstillæg, er undtaget fra bestemmelserne i stk. 1 - 3. Der kan i  

 stedet ydes godtgørelse for merarbejde efter de for tjenestemænd gældende  

 regler.
§ 8.  Rådighedstjeneste Der kan lokalt indgås aftale om rådighedsvagt i hjemmet.
§ 9.  Flyttegodtgørelse Det supplerende flyttegodtgørelsesbeløb, der reguleres og eventuelt  

 forhøjes og/eller nedsættes som for tjenestemænd, udgør 1.660 kr. (grundbeløb  

 pr. 1. okt. 1975). For ansatte på 7. løntrin og derover udgør beløbet dog  

 2.140 kr. (grundbeløb pr. 1. okt. 1975).
§ 10.  Tjenestefrihed Der henvises til fællesoverenskomstens § 16.
 Stk. 2. Der tilkommer de ansatte fridage efter de for tjenestemænd under  

 ansættelsesmyndigheden gældende regler.
§ 11.  Ikrafttræden og opsigelse Organisationsaftalen har virkning fra den 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst den  

 31. marts 1993.
København, den 16. december 1992 Konstruktørforeningen Finansministeriet P.M.V.
