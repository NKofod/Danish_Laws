 Om behandlingen af sager om illegal  

 grænseoverskridelse i henhold til den dansk-tyske  

 grænseløberoverenskomst af 31. maj 1954.
 I henhold til overenskomsten, artikel IV, kan  

 personer, som ulovligt er indrejst fra Forbundsrepublikken Tyskland til  

 Danmark, og som pågribes i Danmark inden 7 dage efter  

 grænseoverskridelsen, overgives til de tyske grænsemyndigheder  

 (Bundesgrenzschutz) - og skal overtages formløst af disse - når  

 de danske grænsemyndigheder giver oplysninger, som gør det  

 muligt for de tyske grænsemyndigheder at konstatere, at de  

 pågældende personer ulovligt har overskredet grænsen.
Den overordnede grænsemyndighed i Tyskland har i en  

 instruks af 4. maj 1995 meddelt, at kompetencen til at afgøre, om  

 udlændinge, der tilbagesendes af dansk politi, skal modtages eller ej,  

 er udlagt til de største af de lokale grænsekontorer.
Kun i  

 tvivlstilfælde og i tilfælde af uenighed skal der indhentes en  

 afgørelse fra den overordnede myndighed.
Af instruksen fremgår yderligere, at tilbagetagelse  

 til Tyskland ikke er afhængig af, hvorledes den illegale  

 grænseoverskridelse fra Tyskland til Danmark har fundet sted.
Det er i  

 den forbindelse alene afgørende, om dansk politi kan  

 sandsynliggøre, at udlændingen er rejst direkte fra Tyskland til  

 Danmark og har overtrådt de danske indrejseregler.
Undtaget herfra er  

 dog tilfælde, hvor indrejse i Danmark er tilladt af dansk politi, selv  

 om der ved indrejsen er anvendt let erkendelige falske dokumenter.
 Dette vil i praksis indebære, at oplysninger fra en  

 udlænding om et forudgående ophold i Tyskland inden indrejsen i  

 Danmark, der bekræftes af, at der er optaget fingeraftryk af  

 udlændingen i Tyskland, rejst sigtelse mod den pågældende  

 for strafbart forhold, eller den pågældende har været  

 indlogeret på asylcenter i Tyskland mv., vil bidrage til, at der kan  

 ske tilbagesendelse til Tyskland.
 I den anledning fastsættes følgende  

 retningslinier for behandling af sagerne:
1. Ved pågribelsen af en udlænding, som  

 mistænkes for illegal grænseoverskridelse, bør  

 udlændingen underkastes en meget grundig ransagning, idet vedkommende  

 bør fratages alt, der kan tjene til dokumentation af et ophold i et  

 andet land, f.eks. billetter, regninger, kvitteringer,  

 tøjmærker, fødevarer og lignende.
Det samme gælder  

 alt, der kan tjene til dokumentation af længden af opholdet i  

 Danmark.
 2. Der bør ske en meget nøje  

 identitetsfastlæggelse, og legitimationsdokumenter af enhver art  

 bør sikres, det vil sige ikke blot rejsedokumenter, men også  

 identitetspapirer, attester, medlemskort, foreningsbeviser og lignende.
3. Rapporten bør indeholde en nøje  

 beskrivelse af selve grænseoverskridelsen med oplysning om tidspunktet  

 for ankomsten til Danmark.
Der bør ske besigtigelse af  

 udlændingens beklædning til konstatering af, hvorvidt den  

 pågældende kan antages at have krydset åbent terræn,  

 moser, vandløb mv.
 4. Påstår udlændingen, at  

 grænsepassagen er sket gennem et grænsekontrolsted, bør  

 det i rapporten nøje fastlægges, hvorledes vedkommende har  

 unddraget sig paskontrol, f.eks. ved at skjule sig i tog, bus, bil eller  

 lignende.
 5. Søger udlændingen om asyl her i landet,  

 indhentes resolution fra Udlændingestyrelsen jf. udlændingelovens  

 § 48, stk. 2, og rundskrivelse af 8. december 1993.
 6. Der optages fingeraftryk af den pågældende,  

 jf. udlændingelovens § 40a, stk. 1 og stk. 2, og rundskrivelse af 26.  

 juli 1995. Fingeraftrykkene sendes snarest med tjenestepost til  

 Rigspolitichefens, Afdeling A, Centralbureauet for identifikation (CFI).
 7. Pågribes en udlænding i en politikreds, og  

 er der mistanke om, at udlændingen ulovligt har overskredet den  

 dansk-tyske grænse enten ved at have passeret grænsen uden for et  

 paskontrolsted eller ved at have undladt at melde sig til paskontrol ved et  

 paskontrolsted, f.eks. ved at have skjult sig eller på anden måde  

 at have unddraget sig paskontrol, foretages der omgående underretning  

 efter følgende retningslinier:
a) Pågribes udlændingen vest for  

 Storebælt inden 7 dage efter grænseoverskridelsen,  

 underrettes politimesteren i Gråsten, der forestår den videre  

 sagsbehandling i forhold til Bundesgrenzschutz.
Henvendelse rettes til  

 politistationen i Padborg, tlf. 74 672525.
b) Pågribes udlændingen øst for  

 Storebælt inden 7 dage efter grænseoverskridelsen,  

 underrettes politimesteren i Nakskov, der forestår den videre  

 sagsbehandling i forhold til Bundesgrenzschutz.
Henvendelse rettes til  

 politistationen i Rødbyhavn, tlf. 54 605148.
 c) Pågribes udlændingen efter udløbet  

 af 7 dages fristen, eller er der tvivl om, hvorvidt fristen er  

 udløbet, underrettes Rigspolitichefen, Afdeling E, Den Centrale  

 Politiafdeling, der foretager forhandling med Forbundsrepublikken Tysklands  

 Ambassade i København.
 8. Vedrørende anbringelse af  

 frihedsberøvede/varetægtsfængslede asylansøgere i  

 Institutionen for frihedsberøvede asylansøgere i Sandholm og i  

 arresthuse henvises til rundskrivelse af 15. december 1993.
 Rundskrivelse af 17. februar 1988 ophæves.
