 Undervisningen tilrettelægges over et år og omfatter læseplanerne for både  

 fællesfag og tilvalgsfag, idet undervisningen planlægges som et ubrudt forløb  

 afsluttende med eksamen på tilvalgsniveau; der henvises til bekendtgørelse og  

 vejledning.
Det samlede timetal for musik er 160. Af disse skemalægges 130  

 undervisningstimer til undervisning i sang, gruppesammenspil, hørelære og  

 musikorientering.
Det vil normalt betyde 4 ugentlige undervisningstimer, men  

 dette tal kan naturligvis justeres under hensyntagen til kursusårets længde.
Udover de 130 timers holdundervisning skal hver studerende - uanset  

 holdets størrelse - have 1/3 lektion pr. uge i instrumentalundervisning; for  

 hele kursusåret giver det et samlet timetal pr. studerende på ca. 10 hele  

 lektioner.
Undervisningen kan gives på hold med tre deltagere med samme  

 instrument eller som enkeltmandsundervisning; i sidste tilfælde er der intet  

 til hinder for at samle undervisningen for den enkelte studerende, således at  

 der gives 1/2 (klokke)times undervisning hver 14. dag.
Undervisningen i  

 instrumentalspil kan vælges inden for alle almindelige orkesterinstrumenter  

 samt klaver, orgel, harmonika, guitar og blokfløjte; derimod kan man ikke  

 vælge solosangundervisning i stedet for instrumentalundervisning.
 P.d.v.
