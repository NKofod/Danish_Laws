Skriftlig fremsættelse (10. november  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsmarkedsuddannelser, lov om godtgørelse ved deltagelse i  

 erhvervsrettet voksen- og efteruddannelse og lov om bestyrelse for  

 Arbejdsmarkedets UddannelsesFinansiering og om efteruddannelsesudvalg.  

 (Udvidelse af dagpengeberettigede lediges ret til 6 ugers selvvalgt  

 uddannelse til 8 uger i konkrete tilfælde indenfor  

 arbejdsmarkedsuddannelser).
(Lovforslag nr.
L 104).
 Forslaget er led i justeringer inden for lov om en aktiv  

 arbejdsmarkedspolitik til opfølgning af aftalen om FL 2000 mellem  

 regeringen (Socialdemokratiet og Det radikale Venstre), Det Konservative  

 Folkeparti, Venstre, Centrum Demokraterne og Kristeligt Folkeparti med det  

 formål at give mulighed for at dagpengeberettigede lediges selvvalg kan  

 udvides indenfor konkrete arbejdsmarkedsuddannelser, der i dag er af mellem 6  

   8 ugers varighed.
 Det er hensigten, umiddelbart at udnytte bemyndigelsen i  

 forslaget til at udvide selvvalgsretten til 2 transportuddannelser  

 personbefordring med busser over 9 personer og godstransport med lastbil over  

 3500 kg.
 Med ret til selvvalgt uddannelse i disse tilfælde  

 følger godtgørelse m.v.
 Selvvalgt uddannelse finansieres indenfor rammerne af lov  

 om bestyrelse for Arbejdsmarkedets UddannelsesFinansiering og om  

 efteruddannelsesudvalg, og statens tilskud hertil er derfor øget med  

 15 mill. kr.
 Forslaget indeholder herudover et par mindre tekniske  

 ændringer i lov om arbejdsmarkedsuddannelser, der vedrører  

 klageadgang over afslag på godkendelse til at udbyde  

 arbejdsmarkedsuddannelser og afskaffelse af foreløbige  

 uddannelsesplaner.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
