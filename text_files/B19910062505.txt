 I henhold til § 2, stk. 3 og 4, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989,  

 fastsættes:
Uddannelsernes struktur og formål § 1.  Bekendtgørelsen omfatter:
 Stk. 2.  Bacheloruddannelsens første år består af den  

 samfundsvidenskabelige basisuddannelse (1.-2. semester).
 Stk. 3.  Bacheloruddannelsen og en  

 overbygningsuddannelse udgør tilsammen en kandidatuddannelse.
 Stk. 4.  Bacheloruddannelsen skal give grundlag for at  

 udøve erhvervsfunktioner og er samtidig forudsætningen for en  

 overbygningsuddannelse.
Stk. 5.  Bacheloruddannelsen eller uddannelse fra en  

 anden videregående uddannelsesinstitution, hvor tilsvarende kvalifikationer  

 er erhvervet, skal være gennemført, før den studerende kan begynde på  

 overbygningsuddannelsen.
Universitetscentret kan dispensere herfra.
 § 2.  Bacheloruddannelsen i administration og  

 samfundsfag (1.-6. semester) er fælles for de to uddannelser.
 § 3.  Undervisnings- og forskningsministeren  

 fastsætter nærmere regler om det antal måneder, den studerende skal kunne  

 fuldføre uddannelsen på.
 § 4.  I forbindelse med uddannelserne kan  

 universitetscentret tilbyde afrundede uddannelsesdele af mindst 1/2 og højst  

 2 års varighed, der kan indgå i eller supplere andre uddannelser ved de  

 videregående uddannelsesinstitutioner.
§ 5.  Overbygningsuddannelser efter § 1, stk. 1, nr.  

 4, består af overbygningsuddannelsen i samfundsfag eller dele heraf  

 kombineret med studier udenfor det samfundsvidenskabelige område i et omfang,  

 der svarer til 11/2 årsværk.
Nærmere regler fastsættes i studieordning.
§ 6.  I overbygningsuddannelserne kan der indgå  

 praktik af indtil 1/2 års varighed.
De nærmere regler fastsættes i  

 studieordning.
§ 7.  Der er en projektenhed i hvert semester.
De  

 nærmere regler fastsættes i studieordning.
 § 8.  En bacheloruddannelse i administration og  

 samfundsfag giver ret til betegnelsen B.A.
 Stk. 2.  En kandidatuddannelse i administration giver  

 ret til betegnelsen cand. scient.adm. (candidatus(a) scientiarum  

 administrationis).
 Stk. 3.  En kandidatuddannelse i samfundsfag giver ret  

 til betegnelsen cand.phil. (candidatus(a) philosophiae).
 Stk. 4.  En kandidatuddannelse i henhold til § 1, stk.  

 1, nr. 4 giver ret til betegnelsen cand. mag. (candidatus(a) magisterii).
 § 9.  Formålet med den administrative  

 kandidatuddannelse er at uddanne kandidater, der kan kombinere en  

 grundlæggende teoretisk og metodisk viden om samfundet og dets udvikling med  

 en kompetence til at administrere og planlægge i administrative og  

 serviceproducerende organisationer samt gennemføre forandringer i disse.
 § 10.  Formålet med kandidatuddannelsen i samfundsfag  

 er at uddanne kandidater, der kan undervise i samfundsfag i gymnasiet og HF  

 og bestride andre erhvervsfunktioner, som kræver en bred  

 samfundsvidenskabelig kompetence.
 § 11.  Om den samfundsvidenskabelige basisuddannelse  

 henvises til bekendtgørelse om fællesbestemmelser om uddannelserne ved  

 Aalborg Universitetscenter (fællesbekendtgørelsen). Om bachelor- og  

 overbygningsuddannelserne henvises til bestemmelserne i denne bekendtgørelse  

 samt til fællesbekendtgørelsen.
Uddannelsernes indhold Bacheloruddannelsen § 12.  I uddannelsens 3.-6. semester skal de  

 studerende indlære en række grundlæggende samfundsvidenskabelige teorier,  

 metoder og brugen af analyseredskaber i forhold til økonomiske, sociologiske  

 og politologiske problemstillinger.
I forbindelse hermed skal de studerende  

 opnå kendskab til såvel nationale/danske som internationale politiske  

 forhold.
 § 13.  I 3.-6. semester skal den studerende gennemgå  

 følgende studieenhedskurser: 1) Samfundsvidenskabelig teori og metode.
 De nærmere regler fastsættes i studieordning.
Overbygningsuddannelserne Kandidatuddannelsen i administration § 14.  I den administrative kandidatuddannelses 7.-9.  

 semester skal de studerende opnå kompetence i at analysere og evaluere  

 policies i administrative/serviceproducerende organisationer med særlig vægt  

 på gennemførelse af ændringsprocesser.
 § 15.  I 7.-9. semester afholdes der  

 studieenhedskurser i:
 De nærmere regler fastsættes i studieordning.
 § 16.  I administrationsuddannelsens 8.-9. semester  

 kan i stedet for projektenhederne indgå et specialiseringsår efter  

 universitetscentrets godkendelse, jf. fællesbekendtgørelsens § 8.  

 Specialiseringsåret erstatter projektenhederne i de to semestre, men de  

 studerende skal deltage i studieenhedskurserne, jf. § 15.
§ 17.  I 10. semester udarbejder den(de) studerende et  

 speciale.
Den(de) studerende skal her anvende teorier og metoder fra  

 uddannelsen på en dybtgående måde i forhold til et valgt emne inden for  

 overbygningsuddannelsens rammer.
Specialeemnet vælges af den(de) studerende  

 og godkendes af universitetscentret.
Kandidatuddannelsen i samfundsfag § 18.  I samfundsfagsuddannelsens 7. semester  

 afsluttes de samfundsvidenskabelige kvalifikationer i  

 sociologi/socialpsykologi og internationale forhold samt  

 samfundsvidenskabelig pædagogik og formidling med henblik på undervisning på  

 gymnasialt niveau.
§ 19.  Studerende på overbygningsuddannelsen efter §  

 1, stk. 1, nr. 4, kan gennemføre samfundsfag på 7 semestre.
Disse studerende  

 følger det normale fælles bachelorforløb, men skal supplere 5.-6. semester  

 med elementer fra samfundsfags 7. semester.
De nærmere regler fastsættes i  

 studieordning.
§ 20.  I 7. semester på overbygningsuddannelsen efter  

 § 1, stk. 1, nr. 4, jf. § 19, og i 8. semester på kandidatuddannelsen i  

 samfundsfag, jf. § 18, udarbejder den(de) studerende et speciale.
Den(de)  

 studerende skal her anvende teorier og metoder fra uddannelsen på en  

 dybtgående måde i forhold til et valgt emne inden for samfundsfags område.  

 Emnet for specialet vælges af den(de) studerende og godkendes af  

 universitetscentret.
Bedømmelse Fælles for uddannelserne Interne prøver § 21.  Studieenhedskurserne bedømmes ved intern prøve.  

 De nærmere regler for prøveformen fastsættes i studieordning.
Eksterne prøver § 22.  Inden en studerende kan deltage i  

 uddannelsernes eksterne prøver, skal interne prøver i de forudgående semestre  

 være bestået.
Universitetscentret kan dispensere herfra.
 § 23.  I eksterne prøver, jf. §§ 24-27 deltager en  

 ekstern censor.
Stk. 2.  Eksterne prøver bedømmes med karakterer efter  

 13-skalaen.
For hver prøve gives en karakter.
 Stk. 3.  For at bestå en prøve kræves karakteren 6 eller  

 derover.
 § 24.  Uddannelsernes 3.-6. semester bedømmes ved to  

 mundtlige prøver.
Stk. 2.  Den ene prøve omfatter en mundtlig fremlæggelse  

 og diskussion af et emne fra enten 3.-4. semester eller 3.-5. semester.
De  

 nærmere regler fastsættes i studieordning.
Stk. 3.  Den anden prøve omfatter en eksamination, der  

 tager udgangspunkt i en projektrapport fra 5.-6. semester eller  

 projektrapporten fra 6. semester valgt af den(de) studerende.
De nærmere  

 regler fastsættes i studieordning.
 Stk. 4.  Bedømmelsen af den anden prøve finder sted på  

 grundlag af den skriftlige projektrapport med tilhørende diskussion.
 § 25.  Efter 9. semester i overbygningsuddannelsen i  

 administration afholdes der mundtlig, ekstern prøve, der omfatter studiets  

 7.-9. semester.
Stk. 2.  Prøven tager udgangspunkt i en projektrapport  

 fra 7.-9. semester valgt af den(de) studerende.
Der eksamineres i den  

 studerendes overblik over indholdet i studieaktiviteterne i studieenheden.
 Stk. 3.  For de studerende, der vælger  

 specialiseringsår, jf. § 16, tager prøven udgangspunkt i en projektrapport  

 fra specialiseringsåret valgt af den(de) studerende.
 § 26.  Efter 7. semester i overbygningsuddannelsen i  

 samfundsfag afholdes der mundtlig, ekstern prøve.
 Stk. 2.  Prøven tager udgangspunkt i den projektrapport,  

 der er udarbejdet i 7. semester.
 Stk. 3.  Bestemmelsen i stk. 1 gælder ikke for  

 overbygningsuddannelsen efter § 1, stk. 1, nr. 4.
 § 27.  Efter 8. semester i overbygningsuddannelsen i  

 samfundsfag, efter 10. semester i overbygningsuddannelsen i administration og  

 efter 7. semester i overbygningsuddannelsen efter § 1, stk. 1, nr. 4,  

 afholdes der specialeeksamen.
 Stk. 2.  Bedømmelsen finder sted på grundlag af  

 specialet og en diskussion heraf mellem den(de) studerende, læreren og  

 censor.
Andre bestemmelser § 28.  Inden en studieordning fastsættes, tager  

 universitetscentret kontakt til aftagerrepræsentanter.
 § 29.  Universitetscentret udsteder bevis for  

 gennemført uddannelse.
 Stk. 2.  På eksamensbeviset oplyses det, hvilke  

 projektenheder og studieenhedskurser der er gennemført under uddannelsen samt  

 oplysning om emnet for specialet, jf. i øvrigt fællesbekendtgørelsen §§ 22 og  

 23.
 Ikrafttræden m.v.
 § 30.  Bekendtgørelsen træder i kraft den 1. september  

 1991.
 Stk. 2.  Bekendtgørelse nr. 660 af 18. december 1975 om  

 samfundsvidenskabelig kandidatuddannelse og HA-uddannelsen ved Ålborg  

 Universitetscenter som ændret ved bekendtgørelse nr. 466 af 27. juli 1988  

 ophæves for så vidt angår bestemmelserne om samfundsvidenskabelig  

 kandidatuddannelse med specialisering i administration.
 Stk. 3.  Bekendtgørelse nr. 664 af 18. december 1975 om  

 gymnasie- og HF-læreruddannelsen ved Ålborg Universitetscenter ophæves.
 Stk. 4.  Universitetscentret fastsætter  

 overgangsbestemmelser for studerende, der er begyndt på  

 overbygningsuddannelsen før 1. september 1991, og som ønsker at færdiggøre  

 uddannelsen efter reglerne i denne bekendtgørelse.
 Stk. 5.  Studerende, der ønsker at færdiggøre  

 uddannelsen efter de hidtidige regler, skal senest afslutte uddannelsen ved  

 sommereksamen 1995. Universitetscentret kan dispensere herfra.
 Stk. 6.  Kandidater med den tidligere anvendte  

 betegnelse, kand. samf., der har gennemført specialiseringen i  

 administration, kan vælge betegnelsen cand. scient. adm. for fremtiden.  

 Universitetscentret foretager efter begæring den nødvendige ændring af  

 eksamensbeviset.
