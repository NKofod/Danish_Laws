 Vedligeholdelse og reparation af mindre bygværker på hovedlandevejsnettet  

 udføres i overensstemmelse med samarbejdsaftalens § 1 og § 2.
 § 1  vedrører drift og vedligeholdelse og indeholder  

 følgende angående aftaler med rådgivende ingeniører (§ 1.3):
 »Vejdirektoratet udfærdiger regler for, i hvilket omfang aftaler  

 mellem amtsrådet/kommunalbestyrelsen og rådgivende ingeniører, entreprenører  

 og større leverandører om mere omfattende arbejder og leverancer skal  

 godkendes af Vejdirektoratet«.
 § 2  vedrører mindre anlægsforanstaltninger og omtaler  

 følgende vedrørende aftaler (§ 2.1):
 »Aftaler mellem amtsrådet/kommunalbestyrelsen og rådgivende  

 ingeniører, entreprenører og leverandører (bortset fra vognmænd) om mere  

 omfattende arbejder og leverancer skal godkendes af Vejdirektoratet«.
 De citerede bestemmelser suppleres med Vejdirektoratets meddelelse nr.  

 0.13 »Almindelige vilkår for gennemførelse af drift- og  

 vedligeholdelsesarbejder samt mindre anlægsarbejder på hovedlandeveje,  

 inklusive motorveje« af 4. marts 1980 stk. 1.1.:
 »Forinden et projekt udarbejdes skal projektets omfang, samt  

 medvirken af fremmed teknisk bistand, aftales med Vejdirektoratet«.
 På baggrund af Vejdirektoratets vurdering af omfanget af fremtidige  

 rådgivningsopgaver i forbindelse med forvaltning af bygværker på  

 hovedlandevejsnettet har man fundet det nødvendigt at være opmærksom på  

 antallet af benyttede rådgivere, således at en ajourført ekspertise på  

 området kan bevares i de anvendte firmaer ved en passende tildeling af  

 opgaver.
 For at opnå en rimelig jævn fordeling af opgaverne blandt de firmaer der  

 er i stand til at påtage sig opgaverne anmodes amtsrådet/ kommunalbestyrelsen  

 om, så snart et behov for fremmed teknisk bistand konstateres i forbindelse  

 med de nævnte opgaver, at rette henvendelse til Vejdirektoratet, som i lyset  

 af opgavernes art og omfang vil træffe afgørelse om, hvilket firma, der i det  

 enkelte tilfælde skal anvendes.
 For så vidt angår store broer ændres der ikke ved den etablerede fordeling  

 af rådgivningsopgaver.
 Landmålingsteknisk bistand i forbindelse med større opmålingsarbejder ved  

 broarbejder ønskes i almindelighed udført af landinspektørafdelingerne ved  

 Jysk Motorskontor og Sjællandsk Motorvejskontor.
 Vejdirektoratet har med meddelelse nr. 019.10 af 22. september 1981,  

 udsendt paradigmaer for aftaler med 2 rådgivende firmaer om drift,  

 vedligeholdelses- og reparationsarbejder på hovedlandevejenes bygværker.
 Nærværende cirkulæreskrivelse erstatter tidligere cirkulæreskrivelse af  

 25. maj 1982.
 P.D.V.
