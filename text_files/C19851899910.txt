 Det meddeles herved til orientering, at skattedepartementet den 17.  

 oktober 1984 har skrevet således til Sønderjyllands statsamt:
 »Statsamtet har ved skrivelse af 10. september 1984, j.nr.  

 851-164-84, forelagt en konkret sag, hvor det samme stempel først overføres  

 fra et pantebrev, der begæres aflyst, til et nyt pantebrev, oprettet mellem  

 samme parter, og dernæst godtgøres i medfør af stempellovens § 29.
 Det fremgår af sagen, at kun det nye pantebrev er forsynet med en  

 påtegning om, at stemplet fra det samtidig aflyste pantebrev er overført.
 Da det ikke fremgår af det aflyste kreditforeningspantebrev, at stemplet  

 er overført, godtgør statsamtet på begæring 3/4 af den erlagte stempelafgift,  

 idet det fremgår, at lånet ikke har været udbetalt.
I den anledning skal man pege på, at der kan være grund til at henstille,  

 at dokumenter, der fremsendes til aflysning, og hvor stemplet overføres til  

 andet dokument, forsynes med en påtegning om, at stemplet er overført.« e.b.
