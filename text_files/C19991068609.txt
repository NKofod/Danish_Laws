Kundgørelse om bortgåede/savnede  

 personer samt ikke identificerede dødfundne personer I.
Bortgåede/savnede  

 personer Anmeldelsen 1.
 Er bortgåede/savnede ikke kommet til stede inden for  

 det første døgn, og det kan befrygtes, at  

 pågældende findes død, udfyldes rapportens side 3 med  

 identifikationsoplysninger med så mange enkeltheder som muligt.
Efterlysning 2.	Ved efterlysning af bortgåede/savnede  

 personer skal der ske opdatering i KR under de særlige  

 gerningsindholdskoder for bortgåede/savnede personer, eventuelt i  

 forbindelse med en rundkastning til relevante områder med så  

 udførligt signalement som muligt, alt under hensyn til sagens  

 karakter.
 I ganske særlige tilfælde kan efterlysningen  

 tillige ske gennem Danmarks Radio (jfr. kundgørelse IX nr. 2).
Rigspolitichefens Eftersøgningstjeneste 3.	Ifølge kundgørelse IV nr. 3 er  

 eftersøgningstjenesten til rådighed for politikredsene med  

 bistand ved eftersøgning af bortgåede/savnede personer,  

 såvel her i landet som i udlandet.
Den ønskede bistand, der kan  

 være fra en enkelt undersøgelse til overtagelse af den videre  

 eftersøgning, aftales nærmere med  

 eftersøgningstjenesten.
 Også i de tilfælde, hvor efterforskningen er  

 afsluttet, og der er faldet ro over sagen, er det muligt at overgive denne  

 til eftersøgningstjenesten, der i så fald vil stå for  

 besvarelse af henvendelser fra pårørende, skifteretter,  

 forsikringsselskaber og kriminalregisterets revision.
 4.	Har politikredsenes eftersøgning ikke  

 givet resultat inden 14 dage, indsendes under alle omstændigheder en  

 kopi af rapporten med udfyldte identifikationsoplysninger til  

 eftersøgningstjenesten til brug for registrering i registeret over  

 bortgåede/savnede personer.
 5.	Ved anmeldelse om drukneulykker, hvor  

 pågældende stadig savnes, samt ved bortgåede/savnede  

 personer, der formodes at være forulykket eller have begået  

 selvmord, indsendes snarest en kopi af rapporten forsynet med  

 identifikationsoplysninger til eftersøgningstjenesten med henblik  

 på registrering i registeret over bortgåede/savnede.
6.	Eftersøgningstjenesten modtager  

 jævnligt gennem Interpol meddelelse fra udlandet om ikke identificerede  

 dødfundne personer, hvorfor politikredsene anmodes om snarest at  

 indsende en rapport (blanket P 279), hvis man modtager anmeldelse om danske  

 statsborgere, der meldes savnet i udlandet.
Det samme er tilfældet,  

 hvis man får kendskab til - f.eks. gennem søforklaringer - at  

 danske statsborgere er forulykket i eller uden for dansk  

 søterritorium.
7.	På grundlag af de fra politikredsene  

 modtagne rundkastninger og rapporter vil bortgåede/savnede samt ikke  

 identificerede dødfundne personer dels blive søgt, dels blive  

 registreret i et register over bortgåede/savnede.
Fremkommer der  

 herunder positive oplysninger, - vil disse straks blive meddelt til  

 politikredsen.
Indeholder de modtagne rapporter ikke tilstrækkelige,  

 brugbare oplysninger, vil disse blive søgt fremskaffet i samarbejde  

 med politikredsene.
 8.	Eftersøgningstjenestens register over  

 bortgåede/savnede samt ikke identificerede dødfundne personer  

 føres med følgende specialoplysninger:
HOVEDGRUPPER UNDERGRUPPER HØJDE:
Stor: Mænd over 185, kvinder over 175 cm.
Lille: Mænd under  

 175, kvinder under 165.
 HÅR-SKÆG:
 Beskrives med form, farve og eventuelt  

 skaldethed.
 DEFORMITETER:
 Art, hoved, arme, ben og  

 krop.
 AR:
 Placering og form: Hoved, arme, ben og  

 krop.
 MODERMÆRKER m.v.:
 Placering og form: Hoved, arme, ben og  

 krop.
 TATOVERING:
 Placering og udseende.
 TÆNDER:
 Guld, proteser, mangler.
 RINGE:
 Udseende og inskriptioner.
 ANDRE EFFEKTER:
 Ur, pung, personlige papirer, cykel,  

 tøj, andre smykker mv.
II		Ikke identificerede dødfundne  

 personer Optagelse af rapport 9.	Ved optagelse af rapport om ikke  

 identificerede dødfundne personer benyttes blanket P. 278.
 10. Meddelelse om ikke identificerede  

 dødfundne personer indberettes til rigsregistraturen samt til  

 eftersøgningstjenesten.
Rigspolitichefens Eftersøgningstjeneste 11. Eftersøgningstjenesten er til  

 rådighed med assistance ved identifikation af dødfundne  

 personer, og kan eventuelt efter nærmere aftale med politikredsen  

 overtage identifikationen.
Alle indberettede oplysninger om ikke identificerede  

 dødfundne personer bliver sammenholdt med oplysninger i  

 eftersøgningstjenestens register over bortgåede/savnede og  

 forulykkede personer.
Fremkommer der herved oplysninger, der kan bruges under  

 identificeringsarbejdet, vil den pågældende politikreds blive  

 underrettet, ligesom eventuelle yderligere oplysninger, der kan have  

 betydning for identifikationen, vil blive søgt indhentet i samarbejde  

 med politikredsen.
12. Såfremt en dødfunden person ikke  

 umiddelbart kan identificeres, bør der, såfremt ligets tilstand  

 gør det muligt, foruden kriminaltekniske fotos - herunder farvefotos  

 af specielle kendetegn, for eksempel deformiteter, tatoveringer eller  

 lignende - optages fotos, der under det videre arbejde med identifikationen  

 kan bruges til forevisning, eventuelt offentliggørelse.
Kosmetiske  

 midler kan eventuelt tages i anvendelse under denne fotografering.  

 Eftersøgningstjenesten kan efter aftale eventuelt bistå  

 politikredsen med denne fotografering.
Fingeraftryk skal endvidere optages,  

 hvis ligets tilstand gør det muligt.
13. Er identifikation ikke muligt på  

 ovennævnte grundlag, bør liget obduceres.
Obduktionen kan  

 foruden at fastslå den nøjagtige dødsårsag tillige  

 give vigtige oplysninger til identifikationsarbejdet.
I forbindelse hermed  

 bør ligets tandstatus optages af en retsodontolog.
 14. Såfremt en dødfunden person ikke  

 er identificeret inden 14 dage indsendes en kopi af rapporten til  

 eftersøgningstjenesten.
 15. Skønnes det formålstjenligt,  

 underretter eftersøgningstjenesten efter aftale med politikredsen  

 tilstødende landes politi, eventuelt større område inden  

 for Interpol, med henblik på identifikation af den dødfundne  

 person.
 Kundgørelse IV nr. 12 af 4.januar 1984  

 ophæves.
