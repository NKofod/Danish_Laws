Nr BTL 69 Betænkning over Forslag til lov om ændring af lov om styrelsen af  

 statsbanerne   

 Nr L 69 1991-92, 1. samling Afgivet af Trafikudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til trafikministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling og  

 vil redegøre for sin stilling til det stillede ændringsforslag ved 2.  

 behandling.
 Et andet mindretal (Fremskridtspartiets medlemmer af udvalget)  

 indstiller lovforslaget til forkastelse ved 3. behandling og vil  

 stemme imod det stillede ændringsforslag.
 Et tredje mindretal (CentrumDemokraternes medlem af udvalget) vil  

 redegøre for sin stilling til lovforslaget ved 2. behandling og vil stemme  

 for det stillede ændringsforslag.
 ÆndringsforslagAf et mindretal (SF), tiltrådt af et flertal  

 (S, CD, RV og KRF):
 Til § 1 1) Paragraffen affattes således:
 »§ 1 I lov nr. 109 af 1. april 1969 om styrelsen af  

 statsbanerne foretages følgende ændring:
 I § 3, stk. 2 , ændres i 1. pkt. »15 medlemmer«  

 til: »16 medlemmer«, og efter 5. pkt. indsættes som nyt punktum:
»Endelig beskikker ministeren efter indstilling 1 repræsentant for  

 Forbrugerrådet.«» B e m æ r k n i n g e r Til nr. 1 Det har vist sig meget svært at lokalisere de forskellige  

 pendlerklubber, da klubberne er opstået og etableret lokalt, normalt uden  

 samarbejde med andre pendlerklubber på andre strækninger.
