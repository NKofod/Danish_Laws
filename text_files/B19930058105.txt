 I medfør af § 11 a, stk. 3, § 12, stk. 5, § 14, stk. 5, § 16, stk.
2, § 17, stk. 2, § 18, stk. 3, § 26 a og § 28, stk. 5, i lov om kvalitetskontrol med fisk og fiskevarer, jf. lovbekendtgørelse nr.
339 af 29. maj 1987 som ændret ved lov nr. 1052 af 23. december 1992 om ændring af lov om kvalitetskontrol med fisk og fiskevarer fastsættes:
 § 1.  For overvågning af de områder og varer, som er  

 nævnt i § 11 a, stk. 1, i ovennævnte lov, betales en afgift, som er fastlagt  

 i bilaget til bekendtgørelsen.
 Stk. 2.  Størrelsen af den i stk. 1 nævnte afgift  

 fastsættes af Fiskeriministeren på grundlag af de udgifter, der er forbundet  

 med overvågningen, efter høring af kvalitetsudvalget, jf. § 26 i den  

 ovennævnte lov.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 § 2.  For de af Fiskeriministeriet registrerede  

 virksomheder, der driver anden handel end detailhandel med fisk og  

 fiskerivarer, betales en årlig afgift.
Stk. 2.  Virksomheder, der registreres i første halvår  

 af finansåret, skal betale fuld regisreringsafgift, mens virksomheder, der  

 registreres i finansårets sidste halvdel, skal betale halv afgift i det  

 pågældende finansår.
Virksomheder, som ophører i et finansårs første halvdel,  

 kan få tilbagebetalt halvdelen af den for det pågældende finansår erlagte  

 afgift.
Ved ejerskifte opkræves ingen afgift, såfremt forfalden afgift er  

 betalt af den tidligere indehaver, og den betalte afgift ikke helt eller  

 delvis kræves tilbagebetalt af denne.
 Stk. 3.  Registreringsafgiften for 1993 udgør kr. 1.200.
 Stk. 4.  For 1993 opkræves registreringsafgiften i løbet  

 af første halvår; derefter opkræves afgiften forud efter påkrav for et  

 kalender-år ad gangen.
 Stk. 5.  Undladelse af at betale registreringsafgiften  

 medfører, at registreringen bortfalder.
§ 3.  For de af Fiskeriministeriet autoriserede  

 virksomheder, herunder fartøjer, betales en årlig afgift, som er fastlagt i  

 bilaget til bekendtgørelsen.
De allerede udstedte autorisationer forbliver  

 gældende for de pågældende virksomheder og danner grundlag for betaling af  

 den årlige afgift, indtil der er udstedt nye autorisationer.
Stk. 2.  Virksomheder og fartøjer, som opnår  

 produktionstilladelse i 1. halvår af finansåret, skal betale fuld  

 autorisationsafgift, mens virksomheder og fartøjer, som får  

 produktionstilladelse i finansårets sidste halvdel, skal betale halv afgift i  

 det pågældende finansår.
Virksomheder, herunder fartøjer, som ophører i løbet  

 af et finansårs første halvdel, kan få tilbagebetalt halvdelen af den for det  

 pågældende år betalte afgift.
Ved ejerskifte opkræves ingen afgift, såfremt  

 forfalden afgift er betalt af den tidligere indhaver, og den betalte afgift  

 ikke helt eller delvis kræves tilbagebetalt af denne.
 Stk. 3.  Efter ansøgning kan Fiskeriministeriet i ganske  

 særlige tilfælde, f.eks. under hensyntagen til produktionens størrelse,  

 nedsætte den årlige afgift.
 Stk. 4.  Uanset ejerforholdet til de bygninger, herunder  

 det fartøj, hvorfra en autoriseret virksomhed drives, påhviler  

 betalingspligten den ejer eller bruger af virksomheden eller fartøjet, til  

 hvem autorisationen er udstedt.
 Stk. 5.  Afgiften skal efter påkrav indbetales til  

 Fiskeriministeriet inden for den frist, der er fastsat ved opkrævningen.
Stk. 6.  Afgiften, der i løbet af første halvår 1993 er  

 blevet opkrævet første gang for finansåret 1993, fastsættes af  

 Fiskeriministeren og beregnes på grundlag af de udgifter, der er forbundet  

 med at føre tilsyn med virksomheden, herunder fartøjet, efter høring af det i  

 § 26 i ovennævnte lov nævnte udvalg.
Efter 1993 opkræves afgiften forud for  

 et kalender-år ad gangen.
 Stk. 7.  Undladelse af betaling af autorisationsafgiften  

 medfører inddragelse af virksomhedens, herunder fartøjets, autorisation.
 § 4.  For tilsyn rekvireret af en autoriseret  

 virksomhed, herunder et fartøj, betales en afgift, som er fastlagt i bilaget  

 til bekendtgørelsen.
 Stk. 2.  Størrelsen af den i stk. 1 nævnte afgift  

 fastsættes af Fiskeriministeren på grundlag af de udgifter, der er forbundet  

 med tilsynet, efter høring af kvalitetsudvalget, jf. § 26 i loven.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævning.
§ 5.  For kontrol med fisk og fiskevarer, der indføres  

 fra lande, som ikke er medlemmer af Det Europæiske Økonomiske Fællesskab  

 (EF), til forbrug, forarbejdning eller videreforsendelse inden for EF betales  

 en afgift pr. forsendelse, som er fastlagt i bilaget til bekendtgørelsen.
Ved  

 en forsendelse forstås en mængde fisk eller fiskevarer, der er ensartet med  

 hensyn til art og tilberedning, og som har samme afsender og samme modtager.
 Stk. 2.  Afgiften, der opkræves i forbindelse med den i  

 stk. 1 nævnte kontrol, som udføres ved et af de meddelte grænseovergangs-  

 eller grænsekontrolsteder, skal betales på den af den kompetente myndighed  

 anviste måde, inden de fisk og fiskevarer, afgiften vedrører, kan frigives  

 til forbrug, forarbejdning eller videreforsendelse inden for EF.
 § 6.  For udstedelse af kontrolattester  

 (sundhedscertifikater) for fisk og fiskevarer betales en afgift, som er  

 fastlagt i bilaget til bekendtgørelsen.
 Stk. 2.  Afgiften opkræves i forbindelse med attestens  

 udstedelse og betales på den af Fiskeriministeriet anviste måde.
 § 7.  For rekvireret arbejde ved udstedelsen af  

 særlige attester for fisk og fiskevarer betales en afgift, som er fastlagt i  

 bilaget til bekendtgørelsen.
 Stk. 2.  Afgiften skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 § 8.  Manglende betaling i henhold til § 1, stk. 1, §  

 4, stk. 1, § 5, stk. 1, og § 7, stk. 1, straffes med bøde.
 § 9.  Fiskeriministeren kan dispensere fra de  

 afgiftssatser, der er anført i bilaget til bekendtgørelsen.
 § 10.  Fiskeriministeren kan indgå aftale med  

 erhvervsorganisationer eller sammenslutninger om, at disse bemyndiges til at  

 administrere opkrævningen af de afgifter, der er påbudt i henhold til  

 bekendtgørelsen.
 § 11.  Bekendtgørelsen gælder ikke for Grønland.
 § 12.  Bekendtgørelsen træder i kraft den 17. juli  

 1993, og samtidig ophæves bekendtgørelse nr. 159 af 30. marts 1993 om  

 betaling af afgifter i medfør af lov om kvalitetskontrol med fisk og  

 fiskevarer.
Fiskeriministeriet, den 8. juli 1993 Bjørn Westh / Morten Hansen Bilag 1 Oversigt over betaling af afgifter i medfør af lov om kvalitetskontrol med  

 fiske og fiskevarer For finansåret 1993 fastsættes nedenstående afgifter:
A: Den i § 1 nævnte overvågning betales på grundlag af de faktisk afholdte  

 omkostninger med hensyn til algeovervågning.
Herudover betales til dækning af  

 Fiskeriministeriets administration af overvågningsordningen kr. 15.300 pr.  

 muslingetilladelse.
 B: Den i § 3 nævnte afgift fastlægges i den følgende oversigt:
Oversigt over årligt afgift Princippet for afgiftsfastsættelsen er for sådanne virksomheder, at det/de  

 autorisationsområde(r), der er i den nummerisk laveste kategori under  

 nedenstående afsnit med »autorisationsområder«, er afgørende for  

 virksomhedens indplacering i virksomhedskategori i ovenstående oversigt.
 Det samlede antal autorisationsområder uanset disses kategori er herefter  

 afgørende for afgiftens størrelse inden for den fastlagte kategori.
 C: Den i § 4 nævnte afgift for rekvirerede besøg fastsættes til kr. 775,-.  

 Såfremt besøget på virksomheden incl. transport strækker sig ud over en time  

 vil der blive opkrævet et beløb på kr. 210,- pr. påbegyndt time.
 D: Den i § 5 nævnte afgift udgør kr. 110,- pr. forsendelse på 100 kg eller  

 derover (nettovægt). For forsendelser på under 100 kg betales ingen afgift.
 Hvis der med samme transportmiddel (lastbil, skib, fly, tog) sendes flere  

 forsendelser indeholdende fisk og fiskevarer af samme art og behandlingsgrad  

 fra samme afsender til samme modtager, og forsendelserne enkeltvis vejer  

 mindre end 100 kg, vil disse ikke være omfattet af ovennævnte undtagelse fra  

 betalingen, men blive betragtet som 1 forsendelse, for hvilken der, såfremt  

 den ialt vejer 100 kg eller derover (nettovægt), skal betales for kontrollen.
Størrelsen af afgiften er fastsat på grundlag af det tilsyn, som er  

 forudset ved bekendtgørelsens ikrafttræden.
Såfremt det bliver nødvendigt at  

 intensivere eller udvide kontrolindsatsen, kan størrelsen af betalingen pr.  

 forsendelse ændres efter høring af kvalitetsudvalget, jf. § 26 i ovennævnte  

 lov.
 E: Den i § 6 nævnte afgift udgør kr. 110 pr. attest.
 Hvis attesten alene vedrører en enkelt forsendelse på under 100 kg  

 (nettovægt), betales ingen afgift.
 Hvis der med samme transportmiddel (lastbil, skib, fly, tog) sendes flere  

 forsendelser indeholdende fisk og fiskevarer fra samme afsender til samme  

 modtager, som kan påføres samme sundhedsattest, og forsendelserne enkeltvis  

 vejer mindre end 100 kg, vil disse blive anset for at vedrøre samme attest,  

 for hvilken der, såfremt den således vedrører fisk og fiskevarer der ialt  

 vejer 100 kg eller derover (nettovægt), skal betales for udstedelsen.
 Ønskes der udstedt flere attester, end det er nødvendigt, jfr. det  

 forudgående, skal der ligeledes betales herfor.
 F: Den i § 7 nævnte afgift fastsættes på grundlag af den tid, som medgår  

 ved arbejdet i forbindelse med udstedelsen af en attest, således at der  

 betales kr. 775,- for den første time, medens der betales kr. 210,- for hver  

 efterfølgende påbegyndt time.
 *) Bekendtgørelsen indeholder bestemmelser, der gennemfører Rådets  

 direktiv nr. 89/662, EF-Tidende 1989 L 395 s. 13, og Rådets direktiv nr.  

 90/675, EF-Tidende 1990 L 373 s. 1, som ændret ved Rådets direktiv nr.  

 91/496, EF-Tidende 1991 L 268 s. 56.
