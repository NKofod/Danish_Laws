Bekendtgørelse om aktivering efter integrationsloven I medfør af § 23, stk. 9, i lov nr. 474 af 1.  

 juli 1998 om integration af udlændinge i Danmark (integrationslov) som ændret  

 ved lov nr. 57 af 25  

                                                                          .  

                                                                              

 januar 2000  

 fastsættes:
Kapitel 1 Tilbud om aktivering § 1.  

  

 Kommunalbestyrelsen skal efter lovens § 23, stk. 1, tilbyde  

 aktivering til en udlænding, der i medfør af lovens kapitel 5 er berettiget  

 til  

 introduktionsydelse.
 Stk. 2.  

  

 Kommunalbestyrelsen  

 kan helt eller delvis undlade at tilbyde en udlænding aktivering, hvis ganske  

 særlige grunde taler derfor, herunder hvis en udlænding på grund af alder,  

 fysiske eller psykiske handicaps, torturoplevelser eller stærke traumer ikke  

 er  

 i stand til at deltage i aktiveringen.
 Stk. 3.  

  

 Kommunalbestyrelsen  

 kan udskyde tilbuddet om aktivering, hvis ganske særlige grunde taler derfor,  

 herunder hvis en udlænding på grund af sygdom, graviditet, barsel eller  

 manglende anvisning af børnepasning ikke er i stand til at deltage i  

 aktiveringen.
§ 2.  

  

 Aktiveringen har til formål at fremme nyankomne udlændinges beskæftigelses-  

 og  

 uddannelsesmuligheder.
Aktiveringen skal sammen med danskundervisning og  

 kursus  

 i samfundsforståelse indgå som et led i udlændingens generelle introduktion  

 til  

 det danske samfund, herunder det danske arbejdsmarked.
 § 3.  

  

 Aktiveringen skal tilrettelægges på grundlag af den enkelte udlændings  

 individuelle forudsætninger og i overensstemmelse med den individuelle  

 handlingsplan, jf. lovens § 19. Tidspunktet for påbegyndelse af  

 aktivering  

 fastsættes så vidt muligt i forbindelse med udarbejdelse af handlingsplanen.  

 Aktiveringen kan løbende revideres og ændres i overensstemmelse med  

 udlændingens aktuelle behov.
 Stk. 2.  

  

 Aktiveringen  

 skal tilrettelægges på en sådan måde, at den tidsmæssigt og geografisk kan  

 kombineres med den enkelte udlændings deltagelse i danskundervisning og  

 kursus  

 i samfundsforståelse.
 Stk. 3.  

  

 Kommunalbestyrelsen  

 skal samarbejde med den enkelte udlænding ved den nærmere tilrettelæggelse af  

 aktiveringen og eventuel revision heraf, jf. stk. 1. Hvis andre end  

 kommunalbestyrelsen forestår gennemførelsen af aktiviteten, skal den  

 pågældende  

 myndighed, organisation eller virksomhed inddrages i tilrettelæggelsen.
 Stk. 4.  

  

 Kommunalbestyrelsen skal i forbindelse med tilbud om aktivering så vidt  

 muligt  

 give udlændingen flere tilbud at vælge imellem, jf. kapitel 2.
Kapitel 2 Indholdet af de enkelte typer af aktivering  

 (aktiviteter) Kortvarige vejlednings- og introduktionsprogrammer § 4.  

  

 Kortvarige vejlednings- og introduktionsprogrammer efter lovens § 23,  

 stk. 2, nr. 1, er kortvarige programmer, der har til formål at skabe  

 klarhed over en udlændings uddannelses- og beskæftigelsesønsker og muligheder  

 med henblik på den videre tilrettelæggelse af aktiveringen.
 Stk. 2.  

  

 Vejlednings- og introduktionsprogrammerne kan ud over vejledning om  

 uddannelses- og beskæftigelsesmuligheder indeholde mulighed for at afprøve  

 udlændingens beskæftigelsesønsker ved deltagelse i kurser, praktik eller  

 lignende  

 i private eller offentlige virksomheder.
Jobrotation § 5.  

  

 Ved  

 jobrotation efter lovens § 23, stk. 2, nr. 2, finder § 20,  

 stk.  

 1-3, i lov om en aktiv arbejdsmarkedspolitik samt bestemmelserne om  

 jobrotation  

 i bekendtgørelse om en aktiv arbejdsmarkedsindsats anvendelse.
Jobtræning med  

 løntilskud § 6.  

  

 Ved  

 jobtræning med løntilskud efter lovens § 23, stk. 2, nr. 2, finder  

 §§ 12-14 i lov om en aktiv arbejdsmarkedspolitik samt bestemmelserne om  

 jobtræning med løntilskud i bekendtgørelse om en aktiv arbejdsmarkedsindsats  

 anvendelse, jf. dog stk. 2-4.
 Stk. 2.  

  

 Underretning om fravær på grund af sygdom, jf. § 55 i bekendtgørelse om  

 en  

 aktiv arbejdsmarkedsindsats, foretages af arbejdsgiveren til  

 kommunalbestyrelsen.
 Stk. 3.  

  

 Arbejdstiden for udlændinge i jobtræning med løntilskud fastsættes efter  

 aftale  

 med arbejdsgiveren under hensyntagen til udlændingens mulighed for at deltage  

 i  

 det øvrige introduktionsprogram.
 Stk. 4.  

  

 Aftale om  

 uddannelse som led i et jobtræningsforløb, jf. § 61 i bekendtgørelse om  

 en  

 aktiv arbejdsmarkedsindsats, indgåes mellem arbejdsgiveren,  

 kommunalbestyrelsen  

 og udlændingen.
Virksomhedspraktik § 7.  

  

 Virksomhedspraktik efter lovens § 23, stk. 2, nr. 2, er et forløb,  

 hvor en udlænding tilknyttes en privat eller offentlig virksomhed med henblik  

 på at få kendskab og eventuelt tilknytning til arbejdsmarkedet og en praktisk  

 indføring i nogle af de arbejdsfunktioner, som findes på den pågældende  

 virksomhed, jf. stk. 2 og 3.
 Stk. 2.  

  

 Virksomhedspraktik kan  


  

 bestå i, at en  

 udlænding følger en erfaren medarbejder i den pågældende virksomhed og så  

 vidt  

 muligt udfører de samme arbejdsfunktioner som denne medarbejder (følordning).  

 Tilbud om en følordning retter sig særligt mod udlændinge, der ikke har  

 specifikke faglige kvalifikationer.
 Stk. 3.  

  

 Virksomhedspraktik  

 kan endvidere bestå i individuel jobtræning. §§ 22 og 24 i lov om en  

 aktiv  

 arbejdsmarkedspolitik samt bestemmelserne om individuel jobtræning i  

 bekendtgørelse om en aktiv arbejdsmarkedsindsats finder anvendelse, jf. dog  

 stk. 4-6.
Stk. 4.  

  

 Når en  

 udlænding i individuel jobtræning er fraværende på grund af sygdom, skal den  

 pågældende på den første sygedag give arbejdsgiveren meddelelse herom.  

 Arbejdsgiveren skal vurdere, om sygemeldingen giver anledning til at give  

 kommunalbestyrelsen meddelelse om fraværet.
Ved vurderingen indgår årsagen  

 til,  

 omfanget af og hyppigheden af udlændingens eventuelle sygemeldinger.
 Stk. 5.  

  

 Udlændinge,  

 der er i virksomhedspraktik, herunder individuel jobtræning, modtager  

 introduktionsydelse og et beskæftigelsestillæg, jf. lovens § 29,  

 stk. 2.
 Stk. 6.  

  

 Arbejdstiden for udlændinge i virksomhedspraktik, herunder individuel  

 jobtræning, fastsættes efter aftale med arbejdsgiveren under hensyntagen til  

 udlændingens mulighed for at deltage i det øvrige introduktionsprogram.
Særligt tilrettelagte uddannelsesaktiviteter § 8.  

  

 Særligt tilrettelagte uddannelsesaktiviteter efter lovens § 23,  

 stk. 2, nr. 3, er de uddannelsestilbud, som socialministeren fastsætter  

 i  

 medfør af § 16, stk. 3, i lov om aktiv socialpolitik.
 Stk. 2.  

  

 Særligt  

 tilrettelagte uddannelsesaktiviteter er endvidere deltagelse i kurser i  

 henhold  

 til lov om støtte til folkeoplysning og lov om folkehøjskoler, efterskoler,  

 husholdningsskoler og håndarbejdsskoler, selv om disse kurser ikke er  

 omfattet  

 af § 1, stk. 2, i lov om ungdomsvejledning og brobygningsforløb til  

 ungdomsuddannelse.
 Stk. 3.  

  

 De i  

 stk. 1 og 2 nævnte uddannelsesaktiviteter kan ikke indgå som led i  

 aktivering, hvis udlændingens deltagelse heri berettiger til udbetaling af  

 Statens Uddannelsesstøtte, jf. lovens § 25, stk. 7, jf. § 23,  

 stk. 1.
Særligt tilrettelagte aktiverende forløb § 9.  

  

 Særligt  

 tilrettelagte aktiverende forløb efter lovens § 23, stk. 2, nr. 4,  

 er  

 individuelt tilrettelagte aktiveringsforløb, hvori en kombination af flere  

 forskellige aktiviteter indgår.
 Stk. 2.  

  

 Forløbet  

 kan ud over at indeholde flere af de i dette kapitel nævnte aktiviteter  

 indeholde  

 andre aktiviteter, herunder deltagelse i alment kvalificerende undervisning  

 og  

 i kurser, der har et erhvervsmodnende eller afklarende sigte.
 Stk. 3.  

  

 Forløbet  

 består af flere aktiviteter, der afvikles samtidig eller i forlængelse af  

 hinanden.
 Stk. 4.  

  

 Forløbet  

 kan have til formål at fremme udlændingens faglige kvalifikationer og at  

 fremme  

 den pågældendes personlige, alment faglige eller kulturelle udvikling.
 Stk. 5.  

  

 Udlændinge,  

 der deltager i et særligt tilrettelagt aktiverende forløb, hvori indgår  

 perioder  

 med jobtræning eller virksomhedspraktik, herunder individuel jobtræning,  

 modtager i disse perioder løn efter lovens § 29, stk. 1, eller  

 introduktionsydelse og et beskæftigelsestillæg efter lovens § 29,  

 stk. 2.
Frivillige ulønnede aktiviteter § 10.  

  

 Frivillige  

 ulønnede aktiviteter efter lovens § 23, stk. 2, nr. 5, er  

 aktiviteter, som alene er baseret på frivillig arbejdskraft, og for hvilke  

 der  

 ikke udbetales løn eller andet vederlag.
Aktiviteterne kan eksempelvis være  

 deltagelse i projekter i idrætsforeninger, i boligforeninger eller i  

 kulturelle, humanitære og lignende foreninger.
 Stk. 2.  

  

 Frivillige  

 ulønnede aktiviteter kan kun indgå som led i aktivering, hvis  

 kommunalbestyrelsen anser aktiviteterne for at have samfundsmæssig betydning,  

 eller hvis deltagelsen i aktiviteterne har betydning for udlændingens  

 uddannelses- eller beskæftigelsessituation.
Voksen- og efteruddannelse § 11.  

  

 Voksen- og efteruddannelse efter lovens § 23, stk. 2, nr. 6, er  

 uddannelser, der er omfattet af de regler om uddannelse, hvortil der kan  

 opnås  

 uddannelsesgodtgørelse og orlov til uddannelse (positivlisten), som  

 arbejdsministeren fastsætter i medfør af § 27, stk. 1, i lov om en  

 aktiv arbejdsmarkedspolitik og § 3, stk. 4, i lov om orlov.
 Stk. 2.  

  

 Voksen- og  

 efteruddannelse kan kun indgå som led i aktivering, hvis der ikke er rimelig  

 udsigt til, at udlændingen får stabilt, ustøttet arbejde i den periode,  

 uddannelsesforløbet varer.
 Stk. 3.  

  

 Den i  

 stk. 1 og 2 nævnte voksen- og efteruddannelse kan ikke indgå som led i  

 aktivering, hvis udlændingens deltagelse heri berettiger til udbetaling af  

 Statens Uddannelsesstøtte, jf. lovens § 25, stk. 7, jf. § 23,  

 stk. 1.
 § 12.  

  

 Andre  

 aktivitetstyper end de i §§ 4 - 11 anførte, herunder virksomhedspraktik,  

 der ikke er omfattet af § 7, stk. 2 og 3, kan efter ansøgning fra  

 en  

 kommunalbestyrelse godkendes af indenrigsministeren som værende omfattet af  

 integrationslovens § 23.
Kapitel 3 Ikrafttræden § 13.  

  

 Bekendtgørelsen træder i kraft den 1. februar 2000.
 Stk. 2.  

  

 Bekendtgørelse  

 nr. 993 af 17. december 1998 om aktivering efter integrationsloven ophæves.
