 På given foranledning skal det oplyses, at til unge under 25 år, som har  

 ret og pligt til en uddannelse ifølge lov om en aktiv arbejdsmarkedspolitik §  

 32a og lov om kommunal aktivering § 10, stk. 1, er der 2 former for  

 uddannelsesforløb på et AMU-center.
 Disse 2 former er følgende:
 * Den unge under 25 år kan deltage i de centralt godkendte U18-forløb, som  

 tilrettelægges som holdundervisning.
 * Den unge under 25 år kan - rent undtagelsesvis - få tilrettelagt  

 U18-forløbet ved deltagelse i enkeltstående plankurser.
AMU-centeret kan således afholde et uddannelsesforløb for en enkelt  

 person.
Dog fortrænger ledige under 25 år ikke beskæftigede; men de  

 ledige vil have første prioritet blandt potentielle ledige deltagere, som kan  

 få adgang til plankurser Det skal dog nævnes, at undervisningen bør tilrettelægges som  

 holdundervisning ud fra sociale og socialiseringsmæssige begrundelser, idet  

 U18-forløbene på AMU-centrene er udviklet og udbudt under hensyntagen til  

 målgruppen og AMU-centrenes erfaringer med uddannelser for ledige.
 Disse hensyn kan ikke på samme måde tilgodeses, når der tilrettelægges et  

 uddannelsesforløb til hver enkelt deltager, da kurserne ikke vil være rettet  

 mod målgruppen for U18-forløbene.
 Vedr. ansøgningsskema til godtgørelse til unge under 25 år, der har ret og  

 pligt til en uddannelse, skal der gøres opmærksom på Meddelelse nr. 8/96, da  

 dette ansøgningsskema skal anvendes.
