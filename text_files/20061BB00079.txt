Fremsat den 23. januar 2007 af Per Clausen (EL),  

 Line Barfod (EL), Rune Lund (EL) og  

 Frank Aaen (EL) Forslag til folketingsbeslutning om  

 ernæringsmærkning af alle fødevarer, der sælges i Danmark Folketinget opfordrer regeringen til  

 at sikre, at der indføres en obligatorisk ernæringsmærkning af alle  

 fødevarer,  

 der sælges i Danmark, med udgangspunkt i de principper, som er foreslået af  

 familie-  

 og forbrugerministeren i ministerens oplæg vedrørende en ny ernæringsmærkning  

 i  

 Danmark.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 5, folketingsåret 2005-06 (se Folketingstidende  

 2005-06, forhandlingerne side 691, tillæg A side 766 og 767 og tillæg B side  

 106).
Fødevaresundhed er et  

 højt prioriteret emne for regeringen.
En gennemskuelig ernæringsmærkning af  

 fødevarerne  

 er et vigtigt element i at sikre forbrugerne bedre mulighed for at  

 gennemskue,  

 hvilke fødevarer der er henholdsvis sunde, mindre sunde og usunde.
Derfor er  

 det positivt, at familie- og forbrugerministeren har udarbejdet et sådant  

 ernæringsmærke.
Desværre er forslaget blevet afvist af de relevante aktører i  

 branchen.
Derfor pålægges ministeren nu at tage initiativ til at gennemføre  

 en  

 obligatorisk ernæringsmærkningsordning.
Det kan ske i naturlig forlængelse af  

 den beretning, som et enigt Fødevareudvalg afgav den 30. november 2005 i  

 forbindelse  

 med behandlingen af beslutningsforslag nr.
B 5 om forslag til  

 folketingsbeslutning om ernæringsmærkning af alle fødevarer, der sælges i  

 Danmark.
Skriftlig fremsættelse Per  

 Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ernæringsmærkning af alle fødevarer, der sælges i  

 Danmark.
(Beslutningsforslag nr.
B 79).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
