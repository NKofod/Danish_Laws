Bekendtgørelse om ændring af bekendtgørelse om fastsættelse af særlige betingelser og nærmere procedurer for import af plastkøkkenredskaber af polyamid og melamin med oprindelse i eller afsendt fra Folkerepublikken Kina og Hongkong § 1 I bekendtgørelse nr. 776 af 28. juni 2011 om fastsættelse af særlige betingelser og nærmere procedurer for import af plastkøkkenredskaber af polyamid og melamin med oprindelse i eller afsendt fra Folkerepublikken Kina og Hongkong, foretages følgende ændringer:
 1. I titlen ændres »plastkøkkenredskaber« til: »plastkøkkenartikler«.
 2. Overalt i bekendtgørelsen ændres »plastkøkkenredskaber« til: »plastkøkkenartikler«.
 3. Overalt i bekendtgørelsen ændres »køkkenredskaber« til: »køkkenartikler«.
 4. I noten ændres »plastkøkkenredskaber« til: »plastkøkkenartikler«.
§ 2 Bekendtgørelsen træder i kraft den 30. oktober 2011.
