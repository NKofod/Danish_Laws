 Herved bekendtgøres lov om handelshøjskoler og  

 handelshøjskoleafdelinger, jf. lovbekendtgørelse nr. 544 af 12. juli 1990,  

 med de ændringer, der følger af § 6 i lov nr. 352 af 14. maj 1992.
 § 1.  Handelshøjskoler og handelshøjskoleafdelinger  

 kan meddele undervisning inden for erhvervsøkonomiske og erhvervssproglige  

 eller dermed beslægtede fagområder.
 § 2.  Handelshøjskolen i København og Handelshøjskolen  

 i Århus er højere læreanstalter.
 Stk. 2.  Undervisnings- og forskningsministeren kan  

 godkende oprettelse af en handelshøjskole for Syd- og Sønderjylland, opbygget  

 over en periode til en højere læreanstalt på lige fod med de i stk. 1 nævnte.  

 Handelshøjskolens hjemsted bliver Sønderborg.
 Stk. 3.  § 40, stk. 4, i lov nr. 362 af 13. juni 1973 om  

 styrelse af højere uddannelsesinstitutioner gælder tilsvarende for en  

 handelshøjskole for Syd- og Sønderjylland, opbygget til en højere  

 læreanstalt.
 § 3.  Handelshøjskoler og handelshøjskoleafdelinger  

 skal være selvejende institutioner, hvis vedtægter godkendes af  

 undervisnings- og forskningsministeren.
 § 4.  Det er en betingelse for, at oprettelsen af  

 institutionerne i denne lov kan godkendes, at de indgår som hensigtsmæssige  

 led i en landsomfattende planlægning til opfyldelse af konstaterede eller  

 forventede behov for sådanne institutioner.
Stk. 2.  En meddelt godkendelse kan tilbagekaldes, hvis  

 der ikke længere er behov for institutionen, eller hvis denne ikke i øvrigt  

 opfylder vilkår for godkendelse.
En meddelt godkendelse kan endvidere  

 tilbagekaldes, hvis institutionen ikke overholder de af undervisnings- og  

 forskningsministeren fastsatte bestemmelser eller givne pålæg.
 § 4 a.  I tilfælde af institutionens ophør anvendes  

 tiloversbleven formue til undervisnings- og uddannelsesformål efter  

 undervisnings- og forskningsministerens bestemmelse, jf. dog stk. 2.
 Stk. 2.  Hvis der er dækning i den tiloversblevne  

 formue, anvendes institutionens nettoformue opgjort pr. 31. december 1990  

 samt gaver skænket efter 1. januar 1991 i form af løsøre, fast ejendom og  

 anlægstilskud til fast ejendom til de formål, der er fastsat i de til enhver  

 tid gældende vedtægter.
 Stk. 3.  Undervisnings- og forskningsministeren kan  

 fastsætte nærmere regler om opgørelsen af formuen efter stk. 1 og 2.
 § 5.  En handelshøjskoleafdeling står efter  

 undervisnings- og forskningsministerens nærmere bestemmelse under tilsyn af  

 en handelshøjskole.
§ 6.  Udgiften ved driften af handelshøjskoler og  

 handelshøjskoleafdelinger afholdes af statskassen.
Det er en betingelse, at  

 tilvækst i formuen hidrørende fra perioden efter 1. januar 1991, bortset fra  

 de § 4 a, stk. 2, nævnte gaver, i tilfælde af institutionens ophør anvendes  

 til undervisnings- og uddannelsesformål efter undervisnings- og  

 forskningsministerens bestemmelse.
 Stk. 2.  Statskassen kan yde institutionerne afdragsfri  

 lån til opførelse, ombygning eller køb af bygninger samt tilskud til  

 indretning af lejede lokaler.
Stk. 3.  Lån efter stk. 2 forrentes med den til enhver  

 tid fastsatte officielle diskonto.
Renten tilskrives en gang om året.
Der  

 sker ingen renteindbetaling, men værditilskrivningen optages i institutionens  

 regnskab som en passivpost og forfalder til betaling sammen med statslånet.  

 Rentetilskrivningen skal dog respektere formueanvendelsen efter § 4 a, stk.  

 2. Undervisnings- og forskningsministeren kan efter forhandling med  

 finansministeren fastsætte nærmere regler om rentetilskrivningen m.v.
 Stk. 4.  Udstyr og lignende til brug for institutionerne  

 stilles til rådighed af staten.
 § 7.  Betegnelsen »handelshøjskole« og  

 »handelshøjskoleafdeling« må kun anvendes af godkendte  

 institutioner.
 § 8.  Undervisnings- og forskningsministeren er  

 øverste forvaltningsmyndighed for de institutioner, der er omfattet af loven,  

 og fastsætter bestemmelser om institutionernes drift og virksomhed.
Stk. 2.  Undervisnings- og forskningsministeren  

 fastsætter i forbindelse hermed nærmere regler om ansættelsesforhold og kan  

 herunder fastsætte regler om, at bestemmelserne i lov nr. 291 af 18. juni  

 1969 om tjenestemænd i staten, folkeskolen og folkekirken § 10, stk. 1, og §§  

 19-25 finder anvendelse på personale, der ansat på tjenestemandslignende  

 vilkår, og at § 21, stk. 4, i den nævnte lov gælder for medlemmer af  

 institutionernes styrelsesråd og bestyrelser.
Beslutning om suspension,  

 iværksættelse af tjenstlig undersøgelse, udpegning af forhørsleder, ikendelse  

 af disciplinærstraf og injuriesøgsmål træffes af handelshøjskolens  

 styrelsesråd henholdsvis handelshøjskoleafdelingens bestyrelse.
 § 8 a.  Undervisnings- og forskningsministeren  

 fastsætter nærmere regler om adgangen til at klage og kan herunder bestemme,  

 at afgørelser inden for nærmere fastsatte områder ikke kan indbringes for  

 ministeren.
 § 9.  (Ikrafttrædelsesbestemmelse).
 Udeladt.
§ 10.  Loven gælder ikke for Færøerne og Grønland.
Lov  

 nr. 258 af 8. juni 1983, der ophævede lov nr. 355 af 24. juli 1971, trådte i  

 kraft den 1. juli 1983. Lov nr. 245 af 23. maj 1984, der medførte indsættelse  

 af § 8, stk. 2. trådte i kraft ved bekendtgørelsen i Lovtidende den 26. maj  

 1984. Lov nr. 217 af 23. april 1986, hvis § 24 har medført indsættelse af § 8  

 a, trådte i kraft den 1. juli 1986. Lov nr. 281 af 2. maj 1990, der tilføjer  

 § 4 a, § 6, stk. 1, 2. pkt. samt nyt stk. 3 i § 6 og fjerner ordene  

 »rente- og« i § 6, stk. 2, indeholder i § 6 følgende  

 ikrafttrædelsesbestemmelse:
 » Stk. 1.  Loven træder i kraft den 1. januar 1991.
Stk. 2.  Uanset betingelsen om opdeling af formuen som  

 indsat ved denne lovs § 1, nr. 1, § 2, nr. 4, § 3, nr. 2, § 4, nr. 2, og § 5,  

 nr. 2, kan der ydes driftstilskud til uddannelsesinstitutioner, som inden den  

 1. januar 1992 har iværksat procedure til ændring af institutionernes  

 vedtægter i overensstemmelse med de nævnte bestemmelser.
Dette gælder dog kun  

 indtil 1. januar 1996.« Lov nr. 352 af 14. maj 1992, hvis § 6 ændrede  

 affattelsen af § 8, stk. 2, 2. pkt., og § 8 a, trådte i kraft den 15. juni  

 1992, jf. bekendtgørelse nr. 441 af 2. juni 1992.
