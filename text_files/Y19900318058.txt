 På vegne af tjenerforeningen rejses erstatningskrav overfor  

 arbejdsformidlingen, idet det gøres gældende, at arbejdsformidlingen, på  

 trods af sin status som formidler, har pådraget sig et erstatningsansvar ved  

 at medvirke til en uberettiget annullation af det ved anvisningen etablerede  

 kontraktsforhold mellem tjenerne og arbejdsgiveren.
 Arbejdsmarkedsstyrelsen udtaler at lovens § 1 anfører som et  

 grundlæggende krav til arbejdsformidlingens virksomhed at den skal være  

 neutral, hvorfor den arbejdssøgendes faglige organisatoriske tilhørsforhold  

 ikke registreres hos arbejdsformidlingen.
 Udtaler endvidere, at det er arbejdsgiverens ret at ansætte eller  

 afvise de formidlede arbejdssøgende, hvorfor arbejdsformidlingen må foretage  

 annullation, uanset årsagen til arbejdsgiverens afvisning, ligesom  

 arbejdsformidlingen er forpligtiget til at søge at foretage genformidling.
 AF's medvirken til anvisning af arbejdskraft til virksomheder, der er  

 berørt af konkurrerende fagforbunds sortlistning , ministeriets sag nr.  

 4315-9.
I skrivelse af 9. februar 1990 har Arbejdsministeriet, på baggrund af en  

 aktuel sag vedrørende AF's anvisning af tjenere  

 til Hotel H.
C.
Andersen, Odense, anmodet Arbejdsmarkedsstyrelsen om at ville  

 overveje og udarbejde forslag til omlægning af AF's medvirken til  

 formidlinger, i tilfælde hvor der kan rejses spørgsmål om, hvorvidt der sker  

 misbrug af AF, i forbindelse med at AF inddrages i en sortering af  

 arbejdskraften efter de arbejdssøgendes organisatoriske tilhørsforhold.
I skrivelse af 22. februar 1990 har ministeriet endvidere anmodet om  

 arbejdsmarkedsstyrelsens bemærkninger til en henvendelse af 16. februar 1990  

 til ministeren fra advokat Erik Bo Rasmussen, Odense, der som advokat  

 for Fyns Amts Tjenerforening har fremsendt et brev af 16. februar 1990, som  

 advokaten har sendt til AF-Odense med krav om erstatning i forbindelse med  

 AF's fremgangsmåde ved anvisning.
Ministeriet har anmodet om, at styrelsens  

 bemærkninger til Fyns Amts Tjenerforenings brev af 31. januar 1990 til  

 arbejdsministeren bliver inddraget i besvarelsen af ministeriets skrivelse af  

 22. februar 1990.
Vedrørende henvendelsen fra  Fyns Amts Tjenerforening af 31. januar 1990,  

 bemærkes, at det er et grundlæggende krav til Arbejdsformidlingens  

 virksomhed, at den skal være neutral, jfr. § 1 i lov om arbejdsformidling og  

 arbejdsløshedsforsikring mv.
Arbejdsformidlingen må derfor ikke inddrage den  

 arbejdssøgendes faglige organisatoriske tilhørsforhold som et kriterium i  

 formidlingsarbejdet.
Oplysning om organisatorisk tilhørsforhold registreres  

 da heller ikke i AF-MATCH, der alene indeholder oplysninger om, hvilken  

 a-kasse den pågældende er medlem af.
I den konkrete sag har AF netop også  

 foretaget anvisning uanset organisatorisk tilhørsforhold.
For så vidt angår  

 annullering af det anviste arbejde har AF efter de gældende retningslinier og  

 principper for formidling ingen mulighed for, at gå ind i arbejdsgiverens ret  

 til at ansætte eller afvise de formidlede arbejdssøgende.
AF må derfor også  

 som led i formidlingsservicen søge at foretage genformidling, jfr. cirkulære  

 om behandling af jobordrer pkt. 6.2.
For så vidt angår Fyns Amts Tjenerforenings bemærkninger, om at AF  

 genformidlede til det pågældende arbejde bemærkes, at AF-Odense har oplyst,  

 at det i forbindelse med det store antal anvisninger til det samlede  

 arrangement på Hotel H.
C.
Andersen var nødvendigt at anvise ganske få  

 personligt tilmeldte arbejdssøgende, som i forvejen var i beskæftigelse, og  

 som tidligere har været anvist fra AF til tilsvarende situationer.
Vedrørende henvendelsen fra advokat Erik Bo Rasmussen bemærkes, at AF ikke  

 indgår i noget kontraktforhold mellem arbejdsgiveren og den arbejdssøgende.  

 Da det som ovenfor nævnt er arbejdsgiverens ret til at ansætte eller afvise  

 de formidlede arbejdssøgende, må AF foretage annullation, såfremt  

 arbejdsgiveren oplyser, at han ikke vil beskæftige en eller flere af de  

 anviste, uanset hvad årsagen til arbejdsgiverens beslutning måtte  

 være.
AF-Odense har oplyst at fremgangsmåden ved annullation i den konkrete  

 sag ikke adskiller sig fra fremgangsmåden i andre tilfælde, hvor  

 arbejdsgiveren af den ene eller anden grund beslutter sig til ikke at ville  

 ansætte formidlet arbejdskraft.
Det kan iøvrigt oplyses, at AF har oplyst at  

 man først efterfølgende erfarede, at der i den konkret sag har været tale om  

 en organisationskonflikt.
For så vidt angår advokatens påstand om, at AF-Odense vidste eller burde  

 vide, at de anviste tjenere på grund af annullation stod i risiko for at  

 miste retten til dagpenge, bemærkes af AF uanset om en sådan regel måtte være  

 gældende, ikke vil kunne påtvinge arbejdsgiveren at foretage  

 ansættelse.
AF-Fyn har iøvrigt oplyst, at AF ikke på anvisnings- og  

 annulleringstidspunktet var vidende om særregler for tjenere, men  

 efterfølgende er blevet gjort opmærksom på en særlig 24 timers regel af  

 tjenernes a-kasse.
Det kan iøvrigt oplyses, at Direktoratet for  

 Arbejdsløshedsforsikring, som dette spørgsmål hører under, telefonisk overfor  

 styrelsen har oplyst, at men har meddelt a-kassen, at den skulle udbetale  

 dagpenge til de afviste tjenere, idet en sådan 24 timers regel ikke  

 eksisterer i de gældende regelsæt for arbejdsløshedsforsikring.
 Vedrørende spørgsmålet om, i hvor stort omfang Arbejdsformidlingen er  

 blevet inddraget i en sortering af arbejdskraften efter organisatorisk  

 tilhørsforhold, herunder om der gælder specielle forhold for AF's service i  

 forbindelse med tjeneranvisning samt spørgsmålet om udarbejdelse af forslag  

 til omlægning af reglerne for AF's medvirken til formidling af den omhandlede  

 karakter henvises til styrelsens skrivelse af 23. februar 1990.
 Styrelsen har udarbejdet en skitse til et cirkulære om AF's  

 formidlingsvirksomhed og de arbejdssøgendes faglig organisationsforhold, som  

 styrelsen vil forelægge Landsarbejdsnævnet til drøftelse.
 Der vedlægges kopi af 2 telefaxer af henholdsvis 27. og 28. februar 1990  

 fra AF -Odense.
