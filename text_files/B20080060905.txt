Bekendtgørelse om henlæggelse af beføjelser til Sikkerhedsstyrelsen samt om klageadgang over afgørelser om metrologi, akkreditering og fyrværkeri I medfør af § 15, § 16, § 25 og § 27, stk. 5, i lov nr. 364 af 18. maj 1994 om produktsikkerhed, som ændret ved lov nr. 1170 af 19. december 2003, § 14, stk. 1, § 15, stk. 1, § 16, stk. 1, § 17, § 17 a og § 22, stk. 4, i lov nr. 602 af 24. juni 2005 om erhvervsfremme, som ændret ved lov nr. 375 af 27. maj 2008, § 6, § 7, stk. 7 og 8, § 9, stk. 6, § 15, stk. 1 og 2, § 24, stk. 3 og 4, § 24 b og § 25, stk. 2, i lov om gasinstallationer og installationer i forbindelse med vand- og afløbsledninger, jf. lovbekendtgørelse nr. 988 af 8. december 2003, som ændret ved § 2 i lov nr.1382 af 20. december 2004, lov nr. 1601 af 20. december 2006 og lov nr. 375 af 27. maj 2008, § 3, stk. 7, § 5, stk. 5, § 5 a, stk. 4, § 6, stk. 2, § 14 b og § 15, stk. 2, i lov om autorisation af elinstallatører m.v. jf. lovbekendtgørelse nr. 989 af 8. december 2003, som ændret ved lov nr. 1601 af 20. december 2006 og lov nr. 375 af 27. maj 2008, § 6, § 7, stk. 1, § 9, § 12, stk. 1, § 14, § 23, stk. 3, § 23 b og § 24, stk. 2, i lov om elektriske stærkstrømsanlæg og elektrisk materiel, jf. lovbekendtgørelse nr. 990 af 8. december 2003 som ændret ved lov nr. 375 af 27. maj 2008, § 1, stk. 4 og 6, § 2, stk. 5, § 3, § 3 a, stk. 3 og 4, § 5, § 6 b, § 7, stk. 2 og § 11 i lov nr. 193 af 24. maj 1972 om fyrværkeri, som ændret ved lov nr. 1096 af 21. december 1994, lov nr. 458 af 10. juni 2003, § 1 i lov nr. 1060 af 9. november 2005, lov nr. 1600 af 20. december 2006 og lov nr. 375 af 27. maj 2008 fastsættes:
 § 1. Følgende beføjelser i henhold til produktsikkerhedsloven er henlagt til Sikkerhedsstyrelsen:
1) fastsættelse af regler om sikkerhedskrav til legetøj og produkter, der på grund af deres ydre fremtræden kan forveksles med levnedsmidler og herigennem være til fare for forbrugernes sundhed eller sikkerhed, jf. lovens § 15, 2) fastsættelse af regler om forbud mod fremstilling og udbud, herunder forbud mod indførsel til Danmark, krav vedrørende fremstilling i overensstemmelse med standarder, vedrørende typegodkendelser, betaling af gebyr for typegodkendelser, betaling af omkostninger forbundet med myndighedskontrol, såfremt det i forbindelse med kontrollen konstateres, at legetøjet ikke opfylder de væsentlig sikkerhedskrav eller ikke er fremstillet i overensstemmelse med standarderne eller en godkendt prototype og udstedelse af påbud om tilbagekøb, jf. lovens § 16, 3) fastsættelse af regler om lovens administration, jf. lovens § 25, stk. 1, 4) fastsættelse af regler der er nødvendige for gennemførelse eller anvendelse af EU-retsakter, jf. lovens § 25, stk. 3, 5) fastsættelse af regler for indholdet af underretningspligten i lovens § 9, stk. 6 og samarbejdet mellem producent, distributør og kontrolmyndighed, jf. lovens § 25, stk. 4, og 6) fastsættelse af bestemmelser om bødestraf for overtrædelse af regler, der udstedes i medfør af §§ 13, 15 og 25, stk. 3 og 4, jf. lovens § 27, stk. 5.
 § 2. Følgende beføjelser i henhold til lov om erhvervsfremme er henlagt til Sikkerhedsstyrelsen:
1) fastsættelse af regler om akkreditering af laboratorier til prøvning og kalibrering samt af virksomheder til certificering, inspektion, attestering og miljøverifikation, jf. lovens § 14, stk. 1, 2) fastsættelse af regler om metrologi, om anmeldelsespligt for ibrugværende måleinstrumenter og om hvilke varer der skal sælges i bestemte enheder i henseende til mål eller vægt, herunder regler om klassificering, sortering og lign., jf. lovens § 15, stk. 1, 3) fastsættelse af regler om gebyr til dækning af udgifterne ved administration af loven, jf. lovens § 16, stk. 1, 4) fastsættelse af regler om at tekniske forskrifter og tekniske specifikationer ikke indføres i Lovtidende, jf. lovens § 17 a, stk. 1, 5) fastsættelse af regler om hvordan oplysninger om indholdet af tekniske forskrifter og tekniske specifikationer, der ikke indføres i Lovtidende kan fås, jf. lovens § 17 a, stk. 2, 6) fastsættelse af regler om, at tekniske specifikationer, som ikke indføres i Lovtidende, skal være gældende, selvom de ikke foreligger på dansk, jf. lovens § 17 a, stk. 3, og 7) fastsættelse af regler om bødestraf for overtrædelse af regler udstedt i medfør af loven, jf. lovens § 22, stk. 4.
 § 3. Følgende beføjelser i henhold til lov om gasinstallationer og installationer i forbindelse med vand og afløbsledninger er henlagt til Sikkerhedsstyrelsen:
1) fastsættelse af bestemmelser om undtagelser fra autorisationskravet eller kravet om godkendelse som kompetent virksomhed, jf. lovens § 6, 2) fastsættelse af regler om fremgangsmåden ved ansøgning om autorisation, godkendelse som kompetent virksomhed og godkendelse som teknisk ansvarlig person, herunder om digital indsendelse af ansøgning, jf. lovens § 7, stk. 7, nr. 1, 3) fastsættelse af regler om de vilkår, der skal gælde for autorisationen eller godkendelsen som kompetent virksomhed, om forbindelsen mellem virksomheden, den teknisk ansvarlige person og det personale, der udfører arbejde under autorisationen eller godkendelsen som kompetent virksomhed, herunder regler om den teknisk ansvarlige persons tilknytning til virksomheden, jf. lovens § 7, stk. 7, nr. 2, 4) fastsættelse af regler om udøvelse af virksomheden som autoriseret og godkendt kompetent virksomhed, jf. lovens § 7, stk. 7, nr. 3, 5) fastsættelse af regler om de prøver, der giver adgang til godkendelse som teknisk ansvarlig person og godkendelse som kompetent virksomhed, samt administrationen af disse prøver, jf. lovens § 7, stk. 7, nr. 4, 6) fastsættelse af regler som er nødvendige for at opfylde Danmarks EU-retlige forpligtelser på de områder, som er omfattet af autorisations- og godkendelseskrav i medfør af denne lov og bestemmelser fastsat i henhold til denne lov, jf. lovens § 7, stk. 7, nr. 5, 7) fastsættelse af regler om størrelsen og opkrævningen af disse gebyrer, jf. lovens § 7, stk. 8 8) fastsættelse af regler om kvalitetsstyringssystemers indhold, omfang, godkendelse og efterprøvning m.v., og den særlige tilsynsordnings omfang og procedure samt om godkendelse og efterprøvning af kontrolinstanser, jf. lovens § 9, stk. 6 9) fastsættelse af bestemmelser for gasinstallationer, gasproduktionsanlæg, distributionsledninger og øvrige gasforsyningssystemer, herunder krav til gasmateriel, der indgår i gasinstallationer og anlæg, jf. lovens § 15, stk. 1, 10) fastsættelse af regler om konstruktion, funktion, overensstemmelsesvurdering, mærkning, salg og markedsføring af gasmateriel, jf. lovens § 15, stk. 2, nr. 1, 11) fastsættelse af regler om udførelse, afprøvning og kontrol af og service på gasinstallationer, herunder det anvendte gasmateriel, jf. lovens § 15, stk. 2, nr. 2, 12) fastsættelse af regler om benyttelse og vedligeholdelse af gasinstallationer, herunder det anvendte gasmateriel, jf. lovens § 15, stk. 2, nr. 3, 13) fastsættelse af regler om pligt for bygherrer, leverandører og installatører til at give gasleverandørerne oplysninger om konkrete installationer og installationsarbejder, jf. lovens § 15, stk. 2, nr. 4, 14) fastsættelse af regler om tilladelse til at udføre særlige arbejder på gasinstallationer og gasmateriel på grundlag af en særlig uddannelsesmæssig kompetence, herunder bestemmelser om, hvorledes sådanne tilladelser kan frakendes, jf. lovens § 15, stk. 2, nr. 5, 15) fastsættelse af regler om bygherrers, leverandørers og installatørers egenkontrol af udførte installationer samt leveret gasmateriel, jf. lovens § 15, stk. 2, nr. 6, 16) fastsættelse af regler om godkendelse af og tilsyn med gasleverandører og disses sikkerhedsarbejde, herunder tilsyn med de gasinstallationer, hvortil levering sker, samt bestemmelser om tilbagekaldelse af godkendelse, jf. lovens § 15, stk. 2, nr. 7, 17) fastsættelse af overgangsbestemmelser med hensyn til eksisterende gasinstallationer, herunder gasmateriel, der ikke er i overensstemmelse med reglementets bestemmelser, jf. lovens § 15, stk. 2, nr. 8, 18) fastsættelse af bestemmelser med henblik på at opfylde Danmarks forpligtelser i henhold til EU-retten vedrørende krav til gasinstallationer, jf. lovens § 15, stk. 2, nr. 9, 19) fastsættelse af gebyrer for deltagelse i kompetencegivende prøver, jf. lovens § 24, stk. 3, 20) fastsættelse af regler om betaling af omkostninger forbundet med Sikkerhedsstyrelsens tilsyn og kontrol, jf. lovens § 24, stk. 4, 21) fastsættelse af regler om at tekniske forskrifter og tekniske specifikationer ikke indføres i Lovtidende, jf. lovens § 24 b, stk. 1, 22) fastsættelse af regler om hvordan oplysninger om indholdet af tekniske forskrifter og tekniske specifikationer, der ikke indføres i Lovtidende kan fås, jf. lovens § 24 b, stk. 2, 23) fastsættelse af regler om, at tekniske specifikationer, som ikke indføres i Lovtidende, skal være gældende, selvom de ikke foreligger på dansk, jf. lovens § 24 b, stk. 3, og 24) fastsættelse af regler om bødestraf for overtrædelse af regler udstedt i medfør af loven, jf. lovens § 25, stk. 2.
 § 4. Følgende beføjelser i henhold til lov om autorisation af elinstallatører er henlagt til Sikkerhedsstyrelsen:
1) fastsættelse af bestemmelser om, hvilke brugsgenstande der er omfattet af § 3, stk. 5, hvilke bygningsdele og installationsdele der er omfattet af § 3, stk. 6, oplysningspligt for forhandlere af elektrisk materiel med hensyn til materiel, der kun må installeres af autoriserede elinstallatører, jf. § 2, nr. 2, samt med hensyn til forbrugervejledning om montering af elektrisk materiel, jf. lovens § 3, stk. 7, 2) fastsættelse af regler om størrelsen og opkrævningen af gebyrer i forbindelse med ansøgning om autorisation som elinstallatør til virksomheder og personer, jf. lovens § 5, stk. 5, 3) fastsættelse af regler om de i § 5 a, stk. 1 og 2, nævnte kvalitetsstyringssystemers indhold, omfang, godkendelse og efterprøvning samt om godkendelse og efterprøvning af kontrolinstanser, jf. lovens § 5 a, stk. 4, 4) fastsættelse af regler om fremgangsmåden ved ansøgning om autorisation, herunder om digital indsendelse af ansøgning, om de vilkår, der skal gælde for autorisationen, om forbindelsen mellem virksomheden, den autoriserede og det personale, der udfører arbejde under autorisationen, herunder regler om den personligt autoriseredes tilknytning til virksomheden, om udøvelse af virksomheden som autoriseret elinstallatør, om de prøver, der giver adgang til autorisation, de dertil knyttede praksiskrav og krav om ajourføring af viden, såfremt der er forløbet 5 år eller mere fra den dag, hvor ansøgeren bestod den prøve, der giver adgang til autorisation, og regler som er nødvendige for at opfylde Danmarks EU-retlige forpligtelser på de områder, som er omfattet af autorisationskrav i medfør af denne lov og bestemmelser fastsat i henhold til denne lov, jf. lovens § 6, stk. 2, 5) fastsættelse af regler om at tekniske forskrifter og tekniske specifikationer ikke indføres i Lovtidende, jf. lovens § 14 b, stk. 1, 6) fastsættelse af regler om hvordan oplysninger om indholdet af tekniske forskrifter og tekniske specifikationer, der ikke indføres i Lovtidende kan fås, jf. lovens § 14 b, stk. 2, 7) fastsættelse af regler om, at tekniske specifikationer, som ikke indføres i Lovtidende, skal være gældende, selvom de ikke foreligger på dansk, jf. lovens § 14 b, stk. 3, og 8) fastsættelse af bestemmelser om bødestraf for overtrædelse af regler, der udstedes i medfør af §§ 3 og 6, stk. 2, jf. lovens § 15, stk. 2.
 § 5. Følgende beføjelser i henhold til lov om elektriske stærkstrømsanlæg og elektrisk materiel er henlagt til Sikkerhedsstyrelsen:
1) fastsættelse af bestemmelser om lovens administration, om tilsyn og kontrol med stærkstrømsanlæg og elmateriel og om prøvning og certificering af elmateriel, jf. lovens § 6, 2) fastsættelse af bestemmelser om elsikkerhed i forbindelse med udførelse og drift af stærkstrømsanlæg, om elsikkerhed for elinstallationer og elmateriel og for udførelse og drift af andre anlæg i nærheden af eller i forbindelse med stærkstrømsanlæg, jf. lovens § 7, stk. 1, 3) fastsættelse af bestemmelser med henblik på gennemførelse af EU-retsakter om elmateriel, jf. lovens § 9, 4) fastsættelse af bestemmelser, der bruges ved gennemførelse af kontrollen med elmateriel, om oplysning, når elmateriellet markedsføres, udleveres eller installeres, jf. lovens § 12, stk. 1, 5) fastsættelse af regler om betaling af omkostninger forbundet med tilsyn og kontrol efter §§ 11  13, jf. lovens § 14, 6) fastsættelse af bestemmelser om, at tilsyn og kontrol med stærkstrømsanlæg og elmateriel skal varetages af myndigheder, private foretagender eller elforsyningsvirksomheder, der er akkrediteret til inspektion, jf. lovens § 23, stk. 1, 7) fastsættelse af bestemmelser om, at prøvning og certificering af elmateriel skal ske ved brug af akkrediteret prøvning og certificering, jf. lovens § 23, stk. 2, 8) fastsættelse af regler om betaling af omkostninger forbundet med påkrævet prøvning eller certificering, jf. lovens § 23, stk. 3, 9) fastsættelse af regler om at tekniske forskrifter og tekniske specifikationer ikke indføres i Lovtidende, jf. lovens § 23 b, stk. 1, 10) fastsættelse af regler om hvordan oplysninger om indholdet af tekniske forskrifter og tekniske specifikationer, der ikke indføres i Lovtidende kan fås, jf. lovens § 23 b, stk. 2, 11) fastsættelse af regler om, at tekniske specifikationer, som ikke indføres i Lovtidende, skal være gældende, selvom de ikke foreligger på dansk, jf. lovens § 23 b, stk. 3, og 12) fastsættelse af regler om bødestraf for overtrædelse af regler udstedt i medfør af loven, jf. lovens § 24, stk. 2.
 § 6. Følgende beføjelser i henhold til lov om fyrværkeri er henlagt til Sikkerhedsstyrelsen:
1) fastsættelse af regler om at pyrotekniske artikler, der er beregnet til anvendelse som udløsermekanisme i sikkerhedsudstyr og selvoppusteligt redningsudstyr, er undtaget fra § 1, stk. 1, jf. lovens § 1, stk. 4, 2) fastsættelse af regler om, at fyrværkeriartikler med begrænset effekt og meget lav risiko, som er beregnet til anvendelse af forbrugere, er undtaget fra § 1, stk. 1, jf. lovens § 1, stk. 6, 3) fastsættelse af regler om undtagelser fra § 2, stk. 1-4, jf. lovens § 2, stk. 5, 4) fastsættelse af regler om opbevaring, overdragelse og anvendelse af fyrværkeri og andre pyrotekniske artikler, jf. lovens § 3, stk. 1, nr. 1, 5) fastsættelse af regler om anvendelsesklassifikation og tekniske sikkerhedskrav til fyrværkeriartikler og andre pyrotekniske artikler, herunder krav om mærkning og brugervejledning og sikkerhedsinformation i forbindelse med opbevaring, anvendelse og håndtering, jf. lovens § 3, stk. 1, nr. 2, 6) fastsættelse af regler om krav om prøvning og godkendelse af fyrværkeri og andre pyrotekniske artikler, herunder krav om fremlæggelse af dokumentation for godkendt transportklassifikation, jf. lovens § 3, stk. 1, nr. 3, 7) fastsættelse af regler om forbud imod salg til personer under 18 år af fyrværkeri samt kemikalier, der kan anvendes til fremstilling af fyrværkeri, jf. lovens § 3, stk. 1, nr. 4, 8) fastsættelse af regler om uddannelse, herunder krav om efteruddannelse og godkendelse af festfyrværkere, jf. lovens § 3, stk. 1, nr. 5, 9) fastsættelse af regler om meddelelse af tilladelser og godkendelser efter denne lov eller efter regler fastsat i medfør af denne lov, herunder bestemmelser om vilkår, jf. lovens § 3, stk. 1, nr. 6, 10) fastsættelse af regler om tilbagekaldelse af tilladelser og godkendelser udstedt i medfør af denne lov eller efter regler fastsat i medfør af denne lov bortset fra i de af § 2 a, stk. 5, omfattede tilfælde, jf. lovens § 3, stk. 1, nr. 7, 11) fastsættelse af regler om krav om, at en ansøger om godkendelse efter denne lov eller efter regler udstedt i medfør af denne lov har tegnet ansvarsforsikring, jf. lovens § 3, stk. 1, nr. 8, 12) fastsættelse af regler om overgangsordninger vedrørende tilladelser og godkendelser meddelt i medfør af denne lov eller efter regler fastsat i medfør af denne lov, jf. lovens § 3, stk. 1, nr. 9, 13) fastsættelse af regler om kontrol med transportklassifikation af fyrværkeri og andre pyrotekniske artikler, der opbevares eller fremstilles, jf. lovens § 3, stk. 1, nr. 10, 14) fastsættelse af regler om placering, indretning og brug af virksomheder og steder, hvor der opbevares, anvendes eller fremstilles fyrværkeri eller andre pyrotekniske artikler, jf. lovens § 3, stk. 1, nr. 11, 15) fastsættelse af regler om foranstaltninger, der er nødvendige for at forebygge eller formindske brandfare og til at sikre forsvarlige rednings- og slukningsmuligheder i tilfælde af brand ved opbevaring, anvendelse, håndtering og fremstilling af fyrværkeri og andre pyrotekniske artikler, herunder brandvagt i forbindelse med anvendelse af fyrværkeri, jf. lovens § 3, stk. 1, nr. 12, 16) fastsættelse af regler om bestemmelser, som er nødvendige for at opfylde Danmarks forpligtelser på fyrværkeriområdet i henhold til EU-retten, jf. lovens § 3, stk. 1, nr. 13, 17) fastsættelse af regler om, at kommunalbestyrelsen skal foretage indberetning til Sikkerhedsstyrelsen om kontrol og tilsyn efter § 3 a, stk. 2, jf. lovens § 3a, stk. 3, 18) fastsættelse af regler om kontrol med lovens overholdelse, herunder om Sikkerhedsstyrelsens og kommunalbestyrelsens adgang til at meddele påbud, som er nødvendige for at sikre overholdelse af loven eller bestemmelser fastsat i medfør af loven, eller påbud og forbud, som er nødvendige for at formindske risikoen for brand eller anden skade, jf. lovens § 3 a, stk. 4, 19) fastsættelse af regler om, at omkostninger ved undersøgelser efter § 1, stk. 5, og § 4, stk. 1, og afprøvninger og godkendelser efter § 3, stk. 1, nr. 3, 10 og 12, skal afholdes af ansøgeren, jf. lovens § 5, 20) fastsættelse af regler om at tekniske forskrifter og tekniske specifikationer ikke indføres i Lovtidende, jf. lovens § 6 b, stk. 1, 21) fastsættelse af regler om hvordan oplysninger om indholdet af tekniske forskrifter og tekniske specifikationer, der ikke indføres i Lovtidende kan fås, jf. lovens § 6 b, stk. 2, 22) fastsættelse af regler om, at tekniske specifikationer, som ikke indføres i Lovtidende, skal være gældende, selvom de ikke foreligger på dansk, jf. lovens § 6 b, stk. 3, 23) fastsættelse af regler om bødestraf for overtrædelse af regler udstedt i medfør af loven, jf. lovens § 7, stk. 2, og 24) fastsættelse af regler om klageadgang, jf. lovens § 11.
Klageadgang over afgørelser om metrologi, akkreditering og fyrværkeri § 7. Sikkerhedsstyrelsens afgørelser truffet efter lov om erhvervsfremme eller efter regler udstedt i henhold til lov om erhvervsfremme kan ikke indbringes for anden administrativ myndighed.
Styrelsens afgørelser kan dog indbringes for Klagenævnet for Udbud, når der er tale om afslag på eller begrænsning af ansøgt akkreditering, suspendering eller begrænsning af givet akkreditering samt afgørelser om sletning i register over laboratorier, der udfører laboratoriearbejde i henhold til principperne om god laboratoriepraksis (GLP).
Stk. 2. Henlægger Sikkerhedsstyrelsen sine beføjelser efter lov om erhvervsfremme § 14, stk. 4 og 5, og § 15, stk. 2 - 5, til en privat organisation, kan afgørelser truffet af den private organisation indbringes for styrelsen.
Dog kan afgørelser om akkreditering efter § 14, stk. 1, truffet af en privat organisation indbringes for Klagenævnet for Udbud, når der er tale om afslag på eller begrænsning af ansøgt akkreditering, suspendering eller begrænsning af givet akkreditering samt afgørelser om sletning i register over laboratorier, der udfører laboratoriearbejde i henhold til principperne om god laboratoriepraksis (GLP).
§ 8. Afgørelser truffet af Sikkerhedsstyrelsen efter lov om fyrværkeri og andre pyrotekniske artikler eller efter regler udstedt i henhold til loven kan ikke indbringes for anden administrativ myndighed.
Dog kan følgende afgørelser truffet af Sikkerhedsstyrelsen indbringes for Erhvervsankenævnet:
1) afgørelser efter lovens § 1, stk. 1, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. lovens § 2a, stk. 1, nr. 1, 2) afgørelser om tilladelse til detailsalg af konsumfyrværkeri ved fjernsalg truffet af Sikkerhedsstyrelsen i henhold til regler fastsat i medfør af lovens § 3, nr. 1, og 3) afgørelser truffet af Sikkerhedsstyrelsen efter regler fastsat i medfør af lovens § 3, nr. 5, bortset fra afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. lovens § 2a, stk. 1, nr. 1.
§ 9. Bekendtgørelsen træder i kraft den 30. juni 2008 Stk. 2. Samtidig ophæves bekendtgørelse nr. 480 af 24. maj 2007 om henlæggelse af beføjelser til Sikkerhedsstyrelsen samt om klageadgang over afgørelser om metrologi, akkreditering og fyrværkeri.
