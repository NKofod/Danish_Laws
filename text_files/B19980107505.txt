Bekendtgørelse om  

 efterlønsbevis I medfør af § 75 b, stk. 4, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som senest er ændret ved lov nr. 1000 af  23. december  

 1998, fastsættes efter forhandling med Landsarbejdsrådet:
 § 1. Et medlem, der opfylder betingelserne for at  

 få efterløn efter lovens § 75 b, stk. 1-3, har ret til  

 at få udstedt et efterlønsbevis.
 Stk. 2. Et medlem, der har et efterlønsbevis, har ret  

 til efterløn, selv om medlemmet ikke står til rådighed for  

 arbejdsmarkedet på grund af sygdom eller frihedsberøvelse, jf.  

 lovens § 62, stk. 1, nr. 1 og 3, på tidspunktet for overgang  

 til efterløn.
 Stk. 3. Et medlem, der har fået et  

 efterlønsbevis, kan ved overgang til efterløn vælge at  

 få udbetalt efterløn på baggrund af mindst det  

 beregningsgrundlag, medlemmet havde ved udstedelsen af beviset, eller  

 dagpengesatsen efter lovens § 51, stk. 2, 4 eller 5, hvis medlemmet  

 var berettiget hertil.
§ 2. A-kassen skal senest 2 måneder  

 før medlemmet fylder 60 år informere skriftligt om retten til  

 efterlønsbeviset.
Samtidig skal medlemmet have tilsendt en blanket til  

 ansøgning om efterlønsbevis, som medlemmet skal returnere til  

 a-kassen i udfyldt stand.
Stk. 2. Efterlønsbeviset udstedes med virkning fra 60  

 års dagen eller fra det tidligste tidspunkt, hvor alle betingelser i  

 lovens § 75 b, stk. 1-3, er opfyldt.
Beviset kan tidligst udstedes  

 med virkning fra det tidspunkt, hvor a-kassen har modtaget blanketten, jf.  

 dog § 5, stk. 2.
 § 3. A-kassen skal træffe afgørelse  

 om retten til et efterlønsbevis.
 Stk.2. Et efterlønsbevis skal indeholde oplysning om, at  

 medlemmet opfylder betingelserne efter § 1, stk. 1, samt medlemmets  

 beregningsgrundlag opgjort efter lovens § 51, stk. 1, eller  

 dagpengesats efter lovens § 51, stk. 2, 4 eller 5, på det  

 tidspunkt, fra hvilket beviset har virkning.
Stk. 3. Af beviset skal fremgå, 1)	at medlemmet på tidspunktet for overgang til efterløn  

 skal opfylde alle betingelser for ret til efterløn, bortset fra kravet  

 om rådighed efter lovens § 62, stk. 1, nr. 1 og 3, 2)	at medlemmet på tidspunktet for overgang til efterløn  

 har mulighed for at vælge beregningsgrundlaget eller satsen efter  

 stk. 2, og 3)	at a-kassens afgørelse om beviset kan påklages efter  

 lovens § 98.
 Stk. 4. Efterlønsbeviset skal udformes i  

 overensstemmelse med Bilag 1 eller 2.
 Stk. 5. A-kassen skal opbevare dokumentation for udstedelsen  

 af efterlønsbeviset indtil udgangen af den måned, hvor medlemmet  

 fylder 70 år.
 § 4. Bekendtgørelsen træder i kraft  

 den 1. januar 1999.
 Stk. 2. Der udarbejdes en vejledning til  

 bekendtgørelsen.
 § 5. Medlemmer, der er fyldt 60 år  

 før 1. januar 1999, og som ikke får efterløn, skal  

 informeres om retten til et efterlønsbevis.
 Stk. 2. Efterlønsbevis til medlemmer, der er fyldt 60  

 år før 1. juli 1999, kan udstedes med virkning fra den 1. januar  

 1999, hvis betingelserne var til stede den dag eller fra det tidligste  

 tidspunkt herefter, og a-kassen har modtaget en ansøgning fra  

 medlemmet senest den 30. juni 1999.
Bilag 1 A-kassens navn	A-kassens logo Den 26. januar 1999 E F T E R L Ø N S B E V I S Jens Jensen, 050139 - 0000, Vænget 19, 0000  

 X-købing.
 Arbejdsløshedskassen erklærer hermed, at De opfylder  

 betingelserne for at gå på efterløn den 5. januar  

 1999.
De oplysninger, De selv har givet, og a-kassens egne oplysninger viser, at  

 De opfylder betingelserne for efterløn.
Det betyder bl.a., at De har  

 været medlem af en a-kasse i det nødvendige antal år, at  

 De er berettiget til dagpenge, herunder opfylder beskæftigelseskravet  

 og står til rådighed for arbejdsmarkedet, og at De har  

 bopæl i Danmark.
 Med udgangspunkt i beregningsgrundlaget for Deres efterløn er den  

 hidtidige, daglige arbejdsfortjeneste pr. 5. januar 1999 opgjort til  

 .........kr., og Deres efterløn vil udgøre  .........kr.  

 på årsbasis, hvis De går på efterløn nu.  

 Herfra skal trækkes eventuelle fradrag for pension m.v.
*** Dette efterlønsbevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
 Samtidig giver beviset Dem ret til at få beregnet Deres  

 efterløn ud fra mindst den hidtidige, daglige arbejdsfortjeneste  

 på .........kr., som De har nu, hvis De bevarer Deres nuværende  

 forsikringsstatus.
Ved overgang til efterløn på et senere tidspunkt skal De  

 opfylde alle andre betingelser for at gå på efterløn.
Det  

 vil sige, at De fortsat skal kunne stå til rådighed for  

 arbejdsmarkedet, medmindre den manglende rådighed skyldes sygdom, og at  

 De skal være medlem af en a-kasse, have bopæl i Danmark og  

 opfylde beskæftigelseskravet eller i øvrigt have ret til  

 dagpenge.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til  

 Direktoratet for Arbejdsløshedsforsikringen inden 4 uger efter, at De  

 har fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
Bilag 2 A-kassens navn	A-kassens logo Den 26. januar 1999 E F T E R L Ø N S B E V I S Jens Jensen, 050139 - 0000, Vænget 19, 0000  

 X-købing.
 Arbejdsløshedskassen erklærer hermed, at De opfylder  

 betingelserne for at gå på efterløn den 5. januar  

 1999.
De oplysninger, De selv har givet, og a-kassens egne oplysninger viser, at  

 De opfylder betingelserne for efterløn.
Det betyder bl.a., at De har  

 været medlem af en a-kasse i det nødvendige antal år, at  

 De er berettiget til dagpenge, herunder opfylder beskæftigelseskravet  

 og står til rådighed for arbejdsmarkedet, og at De har  

 bopæl i Danmark.
De har pr. 5. januar 1999 ret til at modtage efterløn med 82 % af  

 det maksimale dagpengebeløb.
Det skyldes, at De har ret til  

 mindstesatsen for lønmodtagere eller selvstændige, satsen som  

 dimittend, eller den faste sats for medlemmer, der overgår til  

 efterløn fra overgangsydelse eller har modtaget dagpenge efter lovens  

 § 55, stk. 4. Satsen er på ............ kr, og Deres efterløn  

 vil udgøre ........... kr. på årsbasis, hvis De går  

 på efterløn nu.
Herfra skal trækkes eventuelle fradrag for  

 pension m.v.
*** Dette efterlønsbevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
 Samtidig giver beviset Dem ret til at få beregnet Deres  

 efterløn ud fra mindst den dagpengesats på ...........kr., som  

 De har ret til nu, hvis De bevarer Deres nuværende  

 forsikringsstatus.
Ved overgang til efterløn på et senere tidspunkt skal De  

 opfylde alle andre betingelser for at gå på efterløn.
Det  

 vil sige, at De fortsat skal kunne stå til rådighed for  

 arbejdsmarkedet, medmindre den manglende rådighed skyldes sygdom, og at  

 De skal være medlem af en a-kasse, have bopæl i Danmark og  

 opfylde beskæftigelseskravet eller i øvrigt have ret til  

 dagpenge.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til  

 Direktoratet for Arbejdsløshedsforsikringen inden 4 uger efter, at De  

 har fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
