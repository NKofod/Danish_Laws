Bekendtgørelse om lagerberedskab for  

 brændstoffer i medfør af lov om elforsyning I medfør af § 28, stk. 4, § 30, stk. 1, § 85 b, stk. 3, § 88 og §  

 92 i lov om elforsyning, jf. lovbekendtgørelse nr. 767 af 28. august  

 2001, som ændret ved lov nr. 316 af 22. maj 2002, fastsættes:
 § 1. Bekendtgørelsen fastsætter  

 bestemmelser om lagerberedskab for brændstoffer inden for elsektoren  

 til el- og kraftvarmeproduktion af hensyn til forsyningssikkerheden for  

 el.
 Stk. 2. De systemansvarlige virksomheder skal i  

 nødvendigt omfang samordne deres varetagelse af de i §§ 2-4 angivne  

 opgaver.
§ 2. Den systemansvarlige virksomhed skal  

 udarbejde planer for, hvorledes elforsyningen inden for det  

 sammenhængende elforsyningssystem kan videreføres i  

 tilfælde af manglende brændstofforsyning til landet som  

 følge af beredskabssituationer og andre ekstraordinære  

 situationer, jf. elforsyningslovens § 85 b.
En sådan  

 videreførelse af elforsyningen baseres på anvendelse af de  

 brændstoflagre, som er til stede inden for den samlede elsektor, i  

 sammenhæng med de eksisterende produktions- og transmissionsmuligheder  

 for el.
Planerne baseres på det prognosticerede, gennemsnitlige  

 elforbrug for det pågældende kalenderår korrigeret med  

 antagelser om udviklingen i elforbrug, -produktion og -transmission i en  

 sådan situation.
Stk. 2. Som led i den i stk. 1 nævnte  

 planlægning udarbejder den systemansvarlige virksomhed de  

 nødvendige analyser, herunder af 1)	mulighederne for omstilling af elproduktionsanlæg fra en form  

 for brændstof til andre brændstoffer, 2)	elforbrugets forventede udvikling i de i stk. 1 nævnte  

 situationer, og 3)	elsektorens afhængighed af andre sektorer i de i stk. 1  

 nævnte situationer.
 Stk. 3. De i stk. 1 nævnte planer udarbejdes som en  

 del af den systemansvarlige virksomheds planlægning i henhold til § 11  

 i bekendtgørelse nr. 444 af 11. juni 2002 om systemansvarlig  

 virksomhed og anvendelse af transmissionsnettet m.v.
 Stk. 4. De i stk. 1 nævnte planer skal godkendes af  

 Energistyrelsen.
 § 3. De systemansvarlige virksomheder skal  

 på grundlag af de i § 4 angivne oplysninger overvåge, i hvilket  

 omfang der inden for den samlede elsektor er lagre af brændstoffer, som  

 i tilfælde af manglende brændstofforsyning til landet kan  

 anvendes til videreførelse af elforsyningen inden for de to  

 sammenhængende elforsyningssystemer set under ét.
 Stk. 2. Såfremt de systemansvarlige virksomheder  

 vurderer, at de i stk. 1 angivne brændstoflagre ikke vil kunne danne  

 grundlag for, at elforsyningen i tilfælde af manglende  

 brændstofforsyning til landet kan videreføres i en periode  

 på 3 måneder som planlagt efter § 2, stk. 1, eller at der er  

 udsigt til, at denne situation kan opstå, skal de systemansvarlige  

 virksomheder underrette Energistyrelsen herom.
Stk. 3. I den i stk. 2 angivne situation kan  

 økonomi- og erhvervsministeren træffe beslutning om, at de  

 systemansvarlige virksomheder for en nærmere fastsat periode skal  

 etablere lagre af brændstoffer, som i tilfælde af manglende  

 brændstofforsyning til landet kan anvendes til videreførelse af  

 elforsyningen.
De systemansvarlige virksomheder kan selv etablere  

 sådanne brændstoflagre eller kan indgå aftale herom med  

 andre virksomheder her i landet.
Elproduktionsvirksomheder skal, efter den  

 systemansvarlige virksomheds anmodning, indgå aftale med denne om  

 bistand til indkøb, oplagring m.v. mod rimelig betaling.
 § 4. De månedlige oplysninger om  

 elproduktionsvirksomheders brændstoflagre, som Energistyrelsen modtager  

 i henhold til § 84, stk. 2, i lov om elforsyning, videresendes af  

 Energistyrelsen til de systemansvarlige virksomheder.
 Stk. 2. Elproduktionsvirksomheder skal efter anmodning  

 meddele de systemansvarlige virksomheder de yderligere oplysninger om  

 brændstoflagre, produktionsforhold m.v., som er nødvendige til  

 varetagelsen af opgaverne efter denne bekendtgørelse, jf. § 84, stk.  

 3, i lov om elforsyning.
§ 5. Medmindre højere straf er forskyldt  

 efter anden lovgivning, straffes med bøde den, der 1)	som systemansvarlig virksomhed undlader at udarbejde planer som  

 angivet i § 2, eller undlader at opfylde de i § 3, stk. 1-3, angivne  

 forpligtelser, 2)	som elproduktionsvirksomhed undlader at indgå aftale efter §  

 3, stk. 3, 3. pkt.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 604 af 25. juni 2001 om  

 pligt til oplagring af brændstoffer i medfør af lov om  

 elforsyning ophæves.
