Fremsat den 7. april 2000 af  

 fødevareministeren (Ritt Bjerregaard) Forslag til Lov om ændring af lov om Kongeriget  

 Danmarks Fiskeribank § 1 I lov om Kongeriget Danmarks Fiskeribank, jf. lovbekendtgørelse nr.  

 889 af 22. november 1995, som ændret ved § 14 i lov nr. 903 af 16.  

 december 1998, foretages følgende ændringer:
 1. § 2, stk. 1 og 2, ophæves.
 2. I § 2, stk. 3, der bliver stk. 1, ændres »Udover grundfonden meddeles der  

 banken« til: »Der meddeles«.
 3. § 3, stk. 2, affattes således:
» 4. § 3, stk. 3 affattes således:
» 5. § 4 affattes således:
» 6. § 5 ophæves.
 7. § 6a, stk. 2, affattes således:
» § 2 Kongeriget Danmarks Fiskeribank tilbagefører 40 millioner kr., jf.  

 § 2, stk. 1 i lov om Kongeriget Danmarks Fiskeribank, til statskassen.
§ 3 Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
Bemærkninger til lovforslaget Almindelige bemærkninger 1. Lovforslagets formål Lovforslaget har til formål at tilbageføre  

 Fiskeribankens grundfond på 40 mill. kr., der er stillet til  

 rådighed i henhold til den gældende lovs § 2, stk. 1, til  

 statskassen.
Tilbageførslen sker som en konsekvens af finanslov 2000,  

 jf. finanslovskonto § 24.12.01.40. Ophævelse af Kongeriget Danmarks  

 Fiskeribanks Grundfond.
Fiskeribankloven hjemler ikke mulighed for en  

 sådan overførsel, idet grundfonden i henhold til den  

 gældende lovs § 2, stk. 2, ikke kan forlanges tilbagebetalt, forinden  

 banken har ophørt sin virksomhed og opfyldt alle sine forpligtelser.
Baggrunden for forslaget er, at bankens egenkapital gennem  

 indtjening har været stigende i de senere år.
En vis  

 konsolidering er i almindelighed ønskelig, men det er ikke et  

 selvstændigt formål for Fiskeribanken at skulle opbygge en  

 formue, idet banken som udgangspunkt skal hvile økonomisk i sig selv.  

 Statskassen har gennem bankens levetid ad flere veje bidraget til at sikre  

 bankens økonomiske grundlag.
Med den nævnte vækst i  

 egenkapitalen er der mulighed for at foretage en  

 éngangsoverførsel af en del af disse midler uden at bringe  

 bankens driftsgrundlag under de nuværende forhold i fiskerisektoren i  

 fare.
Endvidere foreslås det med henblik på  

 forenkling at ændre de bevillingsmæssige rammer for bankens  

 virksomhed.
Den hidtidige bestemmelse med fastsættelse af grænser  

 for bankens årlige udlånstilsagn foreslås ændret til  

 en totalramme for bankens samlede låneoptagelse.
For det tredje foreslås en modernisering af  

 bemyndigelsen til finansiering af bankens virksomhed.
Hermed  

 overflødiggøres tillige de hidtidige tekstanmærkninger  

 på de årlige finanslove, hvorefter banken kan optage  

 driftskreditter med statsgaranti.
 Forslaget indeholder desuden en ændring af  

 fritagelsen for betaling af stempel og afgift af Fiskeribankens dokumenter  

 som en følge af den nye lov om afgift af tinglysning og registrering  

 af ejer- og panterettigheder m.v. samt en ændring af  

 straffebestemmelsen om juridiske personers strafansvar som en konsekvens af  

 ændringerne i straffelovens bestemmelser herom.
2. Den gældende lov Formålet med den gældende lov er at yde  

 lån til dansk fiskeri og akvakultur.
 Om Folketingets behandling af lov nr. 401 af 14. juni 1995  

 om Kongeriget Danmarks Fiskeribank, jf. lovbekendtgørelse nr. 889 af  

 22. november 1995, henvises til Folketingstidende 1994-95, FF sp. 4749,  

 5119-5121, 6078-6081, 6340, A sp. 3009-3012, B sp. 616-617 og C sp.  

 498-499.
3. Fiskeribankens etablering og tilførsel af grundkapital Fiskeribanken blev grundlagt i 1932 med det formål  

 at yde lån til fiskerierhvervet.
Banken er etableret i henhold til lov  

 nr. 78 af 23. marts 1932 om Kongeriget Danmarks Fiskeribank, som senere  

 ændret ved lov nr. 54 af 17. februar 1978 om Kongeriget Danmarks  

 Fiskeribank med det formål at yde lån på  

 markedsmæssige vilkår til dansk fiskeri.
Ved aktstykke i 1994  

 blev den grundfond, som statskassen stiller til rådighed for bankens  

 virksomhed, forhøjet til 40 mill. kr.
Dette blev gjort permanent ved  

 ændring af lov nr. 401 af 14. juni 1995 om Kongeriget Danmarks  

 Fiskeribank.
4. Hovedtræk i bankens økonomiske udvikling Fiskerierhvervet havde vanskelige år i slutningen af  

 1980 erne og i begyndelsen af 1990 erne, og banken blev i denne periode  

 påført store udlånstab.
I 1990 var der på grund af  

 udlånstabene udsigt til, at bankens egenkapital helt ville forsvinde,  

 og banken blev i dette år for første gang bevilget statslig  

 kapitaltilskud til underskudsdækning.
I årene 1990-1993 modtog  

 banken statslige tilskud til underskudsdækning på i alt 131 mill.  

 kr., hvoraf 30 mill. kr. dog tilbageførtes i 1994, idet bankens  

 underskud blev mindre end forventet.
For at give et mere retvisende billede af bankens  

 økonomiske stilling blev der med virkning fra 1995 gennemført  

 en ændring i opgørelsen af behovet for hensættelser  

 (beløb, der er udgiftsført til tab, men hvor tabene endnu ikke  

 er konstateret). Før 1995 blev der kun taget hensyn til forventede tab  

 i det førstkommende år.
Fra og med 1995 indgik tillige tab, der  

 kunne forventes i årene derefter.
Indførelsen af det nye hensættelsesprincip  

 betød en forventning om en ekstraordinær stor  

 éngangsforøgelse af hensættelserne i 1995. For at sikre,  

 at bankens egenkapital forblev positiv trods denne store udgiftsbelastning,  

 blev der meddelt banken en ikke-kontant statsforskrivning på 200 mill.  

 kr.
Statsforskrivningen er optaget som aktiv i balancen (status), idet der  

 på passivsiden blev optaget en modsvarende egenkapitalpost.
I 1994-1998 har bankens regnskabsresultat været  

 positivt, bortset fra 1995, hvor principperne for hensættelser blev  

 ændret.
For 1999 forventes der ligeledes overskud.
5. Egenkapital (reserver) Bankens egenkapital bestod ved udgangen af 1998 af tre  

 poster: grundfonden på 40 mill. kr., reserve- og administrationsfonden  

 på 99 mill. kr. og garantifonden på 200 mill. kr.
De to  

 første er indbetalte og derfor afkastgivende, mens garantifonden beror  

 på den i forrige afsnit nævnte ikke-indbetalte  

 statsforskrivning.
 Banken havde ultimo 1998 en soliditet på 20,8%  

 opgjort som egenkapital i forhold til samlede aktiviteter (inkl.  

 statsforskrivningen). Uden grundfondens 40 mill. kr. ville denne soliditet  

 være reduceret til 18,4%. Selv uden grundfondens midler vil banken  

 således være rimeligt velkonsolideret og herunder fuldt ud i  

 stand til at opfylde sine bestående forpligtelser overfor tredjemand.  

 Med en afkastgivende egenkapital på 139 mill. kr. er der en formue, som  

 ligger ud over, hvad der skønnes nødvendigt for, at  

 virksomheden kan udøves på et grundlag, hvor bankens drift vil  

 være økonomisk selvbærende, medmindre der indtræder  

 helt ekstraordinære begivenheder med kritiske effekter for en  

 vægtig del af bankens kunder.
Der er derfor ikke længere behov for at stille en  

 statsfinansieret grundfond på 40 mill. kr. til rådighed for  

 banken.
På denne baggrund foreslås, at der skabes hjemmel for at  

 tilbageføre grundfonden til statskassen, jf. finanslovskonto §  

 24.12.01.40. Ophævelse af Kongeriget Danmarks Fiskeribanks Grundfond.  

 Fiskeribankens bestyrelse har taget til efterretning, at der under hensyn til  

 bankens tilfredsstillende aktuelle konsolidering sker en overførsel af  

 midler fra grundfonden til statskassen.
Tilbageførslen påregnes  

 gennemført i 2000.
6. Bevillingsmæssige rammer for bankens virksomhed I henhold til den gældende lovs § 3, stk. 2,  

 fastsættes på de årlige finanslove en grænse for  

 bankens udlånstilsagn.
Dette er sket ved tekstanmærkning.
Erfaringerne har vist, at omfanget af (nye)  

 udlånstilsagn svinger en del fra år til år, uden at dette  

 indebærer tilsvarende ændringer i statens risiko ved garantien  

 for bankens forpligtelser.
Det forekommer derfor mere hensigtsmæssigt  

 på de årlige finanslove at fastsætte et loft over bankens  

 låneoptagelse.
7. Finansieringen af bankens virksomhed Bankens udlån har gennem årene været  

 fastforrentede lån med 10-20 års løbetid, finansieret ved  

 salg af statsgaranterede og børsnoterede obligationer.
I 1997 blev der  

 åbnet for lån med variabel rente, fortsat med lange  

 løbetider.
Disse udlån blev muliggjort ved en særlig  

 obligationsudstedelse.
Når det nugældende tilsagn er opbrugt,  

 skal der søges andre finansieringskilder.
Med henblik på at  

 finansieringen af bankens virksomhed ikke skal være bundet til bestemte  

 tekniske specifikationer, foreslås der en modernisering af  

 bemyndigelsen til låneoptagelser.
Denne vil herefter også omfatte  

 anvendelse af finansielle instrumenter i finansieringen, herunder typisk med  

 henblik på udlån med variabel rente, såkaldte renteswaps.  

 En renteswap er en aftale om at bytte rentebetalinger fra fast til flydende  

 rente eller omvendt.
Bemyndigelsen vil endvidere herefter tillige omfatte  

 løbende kreditter, som hidtil har haft hjemmel i tekstanmærkning  

 til de årlige finanslove.
Når den nye lov er sat i kraft, bliver  

 sådanne tekstanmærkninger overflødige.
8. Bortfald af stempelfrihed og afgiftsfrihed ved tinglysning samt  

 registrering Fiskeribankloven har siden 1943 indeholdt en  

 fritagelsesbestemmelse for stempelafgift og afgift ved tinglysning og  

 registrering.
Med lov nr. 382 af 2. juni 1999 om afgift af tinglysning og  

 registrering af ejer- og panterettigheder m.v., som trådte i kraft 1.  

 januar 2000, har hensigten været at lade stempelafgiften og visse andre  

 afgifter, der betales med stempelmærker, afløses af mere  

 tidssvarende og forenklede afgifter.
Hensigten bag loven har været at  

 fjerne stort set alle fritagelser og indføre ens regler for alle typer  

 af registreringer. Ændringen i fiskeribankloven er en konsekvens af  

 ovennævnte lov og bankens dokumenter kan således ikke  

 længere udstedes ustemplet og er heller ikke længere fritaget for  

 stempel- eller tinglysningsafgift.
9. Høring Forslaget har været sendt til høring hos:
 Arbejderbevægelsens Erhvervsråd, Danmarks  

 Fiskeriforening, Finansrådet, Finansministeriet, Færøernes  

 Landsstyre, Grønlands Hjemmestyre og Organisationen Dansk  

 Aquakultur.
10. Økonomiske og administrative konsekvenser Lovforslaget sikrer, at bankens grundfond på 40  

 mill. kr. tilbageføres til statskassen.
Fiskeribanken vil fra og med  

 2001 miste renteafkastet på det tilbageførte beløb, men  

 lovforslaget skønnes ikke derudover at have økonomiske eller  

 administrative konsekvenser.
11. Erhvervsøkonomiske konsekvenser Lovforslaget er baseret på, at Fiskeribankens  

 nuværende aktivitet ikke ændres.
Lovforslaget forventes derfor  

 ikke at få andre erhvervsøkonomiske konsekvenser end den  

 gældende lov.
12. Miljømæssige konsekvenser Lovforslaget skønnes ikke at have  

 miljømæssige konsekvenser.
13. Forholdet til EU-retten Inden loven træder i kraft skal Europa-Kommissionen  

 have mulighed for at vurdere, om fiskeribankordningen med de ændringer  

 der følger af loven, er forenelige med EF-traktatens bestemmelser om  

 statsstøtte.
Lovforslaget skal derfor notificeres for  

 Europa-Kommissionen i medfør af EF-traktatens  

 statsstøtteregler, jf.
TEF artikel 88 (tidligere traktatens artikel  

 93). Kommissionens godkendelse skal foreligge, før loven sættes  

 i kraft.
14. Skema over konsekvenser Positive konsekvenser/ mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Loven hjemler tilbagebetaling af Fiskeribankens grundfond til  

 statskassen.
 Lovforslaget medfører ingen udgifter for stat, amter  

 eller kommuner.
Administrative konsekvenser for stat, kommuner og  

 amtskommuner Forslaget skønnes ikke at medføre  

 ændringer i forhold til de nuværende regler.
Ingen Økonomiske konsekvenser for erhvervslivet Forslaget forventes ikke at medføre ændringer af  

 de nuværende regler.
Ingen Miljømæssige konsekvenser Ingen Ingen Administrative konsekvenser for borgerne Forslaget skønnes ikke at fastsætte yderligere  

 administrative krav.
Ingen Forholdet til EU-retten Lovforslaget skal notificeres for Europa-Kommissionen i  

 medfør af EF-traktatens statsstøtteregler.
Kommissionens  

 godkendelse skal foreligge, før loven kan sættes i  

 kraft.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsen medfører, at bindingerne på  

 grundfonden på 40 mill. kr., som er stillet til rådighed for  

 Fiskeribanken ved statslige indskud, ophæves og at grundfonden kan  

 tilbageføres til statskassen, under hensyn til bankens konsolidering.  

 Fonden forventes tilbagebetalt i 2000. Bankens egenkapital vil herefter  

 bestå af egne midler i form af indtjente overskud henlagt til reserve-  

 og administrationsfonden samt garantifonden.
Fiskeribanken anses fuldt ud i  

 stand til at opfylde sine forpligtelser over for tredjemand.
Til nr. 2 Ændringen er en konsekvens af, at grundfonden  

 ophæves.
Til nr. 3 Bestemmelsen ændrer den hidtidige  

 bevillingsmæssigt fastsatte grænse alene for bankens årlige  

 udlånstilsagn til en mere hensigtsmæssig totalramme for bankens  

 samlede låneoptagelser.
Herefter vil der på de årlige  

 finanslove blive fastsat en grænse for den maksimale restgæld  

 på bankens optagne lån opgjort som summen af den nominelle  

 restgæld på udstedte obligationer og andre  

 låneforpligtelser med fradrag for bankens beholdning af egne  

 obligationer og tilgodehavender på andre låneforpligtelser,  

 herunder eventuelle positive indeståender på driftskreditter.
 Bestemmelsen får tidligst virkning fra  

 finansåret 2001.
Til nr. 4 Gennem mange år har banken rejst midler til ydelse  

 af fastforrentede udlån ved udstedelse af fiskeribankobligationer.
I  

 1997 blev der åbnet for variabelt forrentede udlån, finansieret  

 ved en særlig obligationsudstedelse.
Med henblik på, at  

 finansieringen af bankens virksomhed ikke skal være bundet til bestemte  

 tekniske specifikationer fremover, foreslås en modernisering af  

 bemyndigelsen til låneoptagelser.
Denne vil herefter også omfatte  

 anvendelse af finansielle instrumenter i finansieringen, herunder typisk med  

 henblik på udlån med variabel rente, såkaldte renteswaps  

 (aftaler om bytte af faste og variable rentebetalinger). Bemyndigelsen vil  

 endvidere herefter tillige omfatte løbende kreditter, som hidtil har  

 haft hjemmel i tekstanmærkning til de årlige finanslove.  

 Når den nye lov er sat i kraft, bliver sådanne  

 tekstanmærkninger overflødige.
Til nr. 5 Ændringen er en konsekvens af, at grundfonden  

 ophæves samt en sproglig præcisering af den hidtidige tilstand.  

 Bestemmelsen tager sigte på placering af ledige midler, idet det hele  

 tiden har været en forudsætning, at udgifter til drift af banken  

 skal afholdes af bankens indtjening.
Til nr. 6 Ændringen er af lovteknisk karakter, og er en  

 følge af, at der pr. 1. januar 2000 trådte en ny lov om afgift  

 ved tinglysning og registrering af ejer- og panterettigheder m.v. i  

 kraft.
Til nr. 7 Den ændrede ordlyd er af lovteknisk karakter, og den  

 er en følge af lov nr. 474 af 12. juni 1996 om ændring af  

 straffeloven, for så vidt angår strafansvar for juridiske  

 personer.
Til § 2 Med forslaget skabes hjemlen til at tilbageføre  

 grundfonden på de 40 mill. kr. til statskassen.
Til § 3 Da forslaget skal notificeres for Europa-Kommissionen  

 foreslås det, at ministeren for fødevarer, landbrug og fiskeri  

 fastsætter tidspunktet for lovens ikrafttræden.
 Endvidere vil lovens § 1, nr. 3, tidligst træde i  

 kraft den 1. januar 2001.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om Kongeriget Danmarks Fiskeribank, jf. lovbekendtgørelse nr.  

 889 af 22. november 1995, som ændret ved § 14 i lov nr. 903 af 16.  

 december 1998, foretages følgende ændringer:
 § 2. Som grundfond for bankens virksomhed stiller statskassen et  

 beløb på 40 mill. kr. til rådighed for banken.
 1. § 2, stk. 1 og 2, ophæves.
 Stk. 2. Grundfonden kan ikke forlanges tilbagebetalt,  

 forinden banken har ophørt sin virksomhed og opfyldt alle sine  

 forpligtelser.
 Stk. 3. Ud over grundfonden meddeles der banken en  

 statsforskrivning til sikring af den fornødne egenkapital i banken.  

 Forskrivningens størrelse og effektuering fastsættes af  

 landbrugs- og fiskeriministeren efter aftale med finansministeren.
 2. I § 2, stk. 3, der bliver stk. 1, ændres »Udover grundfonden meddeles der  

 banken« til: »Der meddeles«.
§ 3. --- 3. § 3, stk. 2, affattes således:
 Stk. 2. Grænsen for bankens udlånstilsagn  

 på grundlag af obligationsudstedelse fastsættes på de  

 årlige finanslove.
» 4. § 3, stk. 3 affattes således:
Stk. 3. Til berigtigelse af bankens udlån kan  

 udstedes kasseobligationer.
Staten garanterer for renter og afdrag på  

 disse obligationer, der kan udstedes og transporteres uden  

 stempelafgift.
» 5. § 4 affattes således:
 § 4. Grundfondens midler samt bankens øvrige midler kan  

 benyttes til udlån, indskud eller til køb af de af banken  

 udstedte eller andre børsnoterede obligationer.
» § 5. De dokumenter, der i forbindelse med bankens  

 lånevirksomhed udstedes til eller af banken, er stempelfri og tinglyses  

 eller registreres uden betaling.
Det samme gælder for de dokumenter,  

 der udstedes for de af låneforeninger for fiskere foretagne  

 genudlån af fiskeribankens midler.
Transporter, der af låntageren  

 meddeles på lån af fiskeribankens midler, kan udfærdiges  

 på ustemplet papir.
 6. § 5 ophæves.
 Stk. 2. Attester og udskrifter fra statsmyndigheder til  

 brug ved tinglysning eller registrering af de i 1. stykke nævnte  

 dokumenter meddeles stempelfri og uden betaling.
§ 6a. --- 7. § 6a, stk. 2, affattes således:
Stk. 2. Landbrugs- og fiskeriministeren kan  

 fastsætte nærmere regler om fremgangsmåden i forbindelse  

 med lønindeholdelsen, herunder om straf af bøde for  

 overtrædelse af reglerne.
For overtrædelser, der begås af  

 et aktieselskab, anpartsselskab eller lignende, kan der pålægges  

 selskabet som sådant bødeansvar.
