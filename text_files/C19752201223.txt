 Studielektorerne varetager som nøjere beskrevet nedenfor følgende  

 arbejdsopgaver på skolerne:
 1. De har under ansvar over for rektor ledelsen af  

 selvstændige arbejdsområder.
 2. De er hver på deres faglige rektors særlige  

 medhjælp.
 3. De varetager tillige visse ledelsesfunktioner på  

 direktoratets vegne.
Studielektorernes arbejde koordineres ved jævnlige konferencer mellem  

 studielektorerne samt ved møder under forsæde af rektor.
Rektor fordeler  

 interesseområderne med hensyntagen til de enkeltes særlige fagkundskab og  

 fastsætter således, hvilke fag og faggrupper der hører under den enkelte  

 studielektor.
Ved funktioner, der griber ind over flere af ledelsesområderne,  

 er de involverede studielektorer i fællesskab ansvarlige, medmindre rektor  

 træffer nærmere bestemmelse vedrørende ansvarsfordelingen.
De skal lede og stimulere det faglige og tværfaglige arbejde på skolen,  

 herunder tage initiativet til møder med lærere og elevrepræsentanter med  

 dette samarbejde for øje.
De skal sørge for, at de enkelte lærere og  

 elevrepræsentanter gennem deres indsats får mulighed for at præge  

 samarbejdet.
 De skal påse, at spørgsmål vedrørende fagenes udvikling,  

 undervisningsmetoder, undervisningsmateriel og koordineringen mellem fagene  

 jævnligt tages op til behandling.
Studielektorerne har ledelsen af de praktisk-pædagogiske kursus  

 (pædagogikum) på deres skole.
De skal nøje følge uddannelsen af kandidaten  

 gennem stadige kontakter med vejledere og overværelse af en del af  

 kandidatens timer.
Studielektorerne er ansvarlige for, at uddannelsen af  

 kandidaten finder sted på forsvarlig vis og er i overensstemmelse med givne  

 forskrifter.
De er ligeledes ledere af andre praktisk-pædagogiske  

 uddannelser, som i henhold til de til enhver tid gældende bestemmelser finder  

 sted på skolerne.
 De fungerer endvidere som vejledere for ikke fuldt uddannede timelærere.
 Studielektorerne bistår rektor med tilrettelæggelsen og gennemførelsen af  

 orienteringsmøder for elever, der søger optagelse i gymnasiet, og har  

 ansvaret for orientering om fagene inden for deres respektive faggrupper.
 Det påhviler dem endvidere at assistere rektor i forbindelse med  

 tilrettelæggelsen af forældremøder og at medvirke ved orienteringen af  

 forældrene om emner, der vedrører alle skolens elever.
Studielektorerne medvirker efter rektors anvisning ved tilrettelæggelsen  

 og afviklingen af introduktionsdage og i påkommende tilfælde studieuger og  

 andre arrangementer, som omfatter alle skolens elever.
De kan således  

 pålægges at indtræde i eller bistå udvalg, som nedsættes til at udarbejde  

 skitse til introduktionsdagenes indhold, overdrages at foretage  

 skemalægningen i forbindelse med introduktionskurset samt at redigere  

 introduktionsskriftet.
 De har pligt til at assistere rektor i forbindelse med tilrettelæggelsen  

 af de af samarbejdsudvalget besluttede fællestimer og studiekredse.  

 Studielektorerne kan således bemyndiges til at kontrahere med  

 foredragsholdere om medvirken ved skolernes fællestimer, ligesom det kan  

 overdrages dem at koordinere elevernes studiekredsønsker med lærernes tilbud.
 Studielektorerne skal bistå rektor ved planlægning og gennemførelse af  

 nybyggeri og større ombygnings- og tilbygningsarbejder samt ved indretning af  

 nye samlinger i forbindelse hermed.
Studielektorerne skal endvidere være direktoratets repræsentant ved  

 afholdelse af pædagogikumprøver på andre skoler eller med tilsvarende  

 funktioner i henhold til de til enhver tid gældende bestemmelser.
De skal  

 deltage som foredragsholdere og instruktører ved de faglige-pædagogiske  

 kursus for lærerkandidater, ligesom de i øvrigt skal være til rådighed for  

 direktoratet i faglige og pædagogiske spørgsmål efter nærmere aftale,  

 eventuelt som fagkonsulent.
 Undervisningsministeriet, den 6. august  

 1975.
 P.M.V.
 E.B.
