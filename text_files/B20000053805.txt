Bekendtgørelse om  

 revisionsselskaber I medfør af § 11, stk. 8, og § 16, stk. 2, i lov om  

 statsautoriserede revisorer, jf. lovbekendtgørelse nr. 501 af 30. juni  

 1998, samt § 6 b, stk. 8, og § 9, stk. 2, i lov om registrerede revisorer,  

 jf. lovbekendtgørelse nr. 502 af 30. juni 1998, fastsættes:
Bekendtgørelsens område § 1. Reglerne i aktieselskabsloven og  

 anpartsselskabsloven finder med de tilføjelser, der følger af  

 denne bekendtgørelse, anvendelse på revisionsselskaber.
 § 2. Ved revisionsselskab forstås et  

 aktieselskab, anpartsselskab eller kommandit-aktieselskab (partnerselskab),  

 der alene driver eller ejer en revisionsvirksomhed i overensstemmelse med  

 bestemmelserne i lov om statsautoriserede revisorer eller i lov om  

 registrerede revisorer.
Navn § 3. Af et revisionsselskabs navn skal  

 fremgå, om det er et aktieselskab, anpartsselskab eller  

 kommandit-aktieselskab (partnerselskab). Det skal tydeligt fremgå af  

 navnet, om selskabet er et "statsautoriseret" eller  

 "registreret" revisionsselskab, jf. § 2. Revisionsselskaber er  

 eneberettigede til i deres navn at benytte betegnelsen  

 "statsautoriseret" eller "registreret" i forbindelse med  

 angivelse af, at der udøves revisionsvirksomhed.
Offentliggørelse af ejerforhold § 4. Revisionsselskabets årsberetning skal  

 indeholde en fortegnelse over samtlige aktionærer eller anpartshavere  

 med angivelse af fulde navn og ejerandel.
For fysiske personer skal det  

 endvidere oplyses, om de er statsautoriserede eller registrerede revisorer,  

 og om de er ansat i revisionsselskabet.
I revisionskommandit-aktieselskaber  

 skal tillige oplyses navnet på den eller de fuldt ansvarlige deltagere  

 (komplementarer).
Aktier § 5. Aktier i et revisionsaktieselskab og  

 revisionskommandit-aktieselskab skal være udstedt på navn, og  

 aktiebrevet skal indeholde en utvetydig og iøjnefaldende angivelse af,  

 at det ikke er et omsætningspapir.
Overdragelse af aktier og anparter § 6. Overdragelse eller anden overgang til eje af  

 aktier eller anparter i et revisionsselskab må kun ske med selskabets  

 forudgående samtykke, jf. dog § 11.
§ 7. De til aktier og anparter knyttede  

 rettigheder må kun overdrages samlet.
Dette gælder dog ikke ved  

 overdragelse til pant eller anden sikkerhed, hvor stemmeretten skal forblive  

 hos pantsætter.
 § 8. En aktionær eller anpartshaver, der  

 ikke længere opfylder betingelserne for at eje aktier eller anparter i  

 et revisionsselskab, skal underrette selskabet herom senest 4 uger efter, at  

 betingelsen ikke længere er opfyldt.
 Stk. 2. Aktierne eller anparterne skal afhændes  

 senest 8 uger efter, at aktionæren eller anpartshaveren ikke  

 længere opfylder betingelserne for at eje aktierne eller anparterne.  

 Afhændes aktierne eller anparterne ikke rettidigt, påhviler det  

 selskabet straks at tvangsindløse aktierne eller anparterne.
 Stk. 3. Hvis indløste aktier eller anparter ikke  

 forinden er afhændet, skal generalforsamlingen senest 4 måneder  

 efter den i stk. 1 nævnte underretning træffe beslutning om  

 kapitalnedsættelse til annullation af aktierne eller anparterne, i  

 overensstemmelse med aktie- eller anpartsselskabslovgivningens regler herom.  

 Kan dette ikke ske, skal selskabets bestyrelse indkalde til en  

 ekstraordinær generalforsamling, hvor selskabets aktionærer eller  

 anpartshavere er pligtige at vedtage beslutning om selskabets  

 opløsning.
Deponering § 9. En revisor kan, uanset bestemmelsen i § 8,  

 stk. 2, ved deponering af sin beskikkelse eller sit registreringsbevis,  

 bevare sine aktier eller anparter, hvis deponeringen ikke overstiger en  

 samlet periode på 3 år indenfor de sidste 5 år.
 Stk. 2. Aktier eller anparter, erhvervet som led i en  

 medarbejderordning, kan dog bevares uanset deponering af beskikkelse eller  

 registreringsbevis.
 Stk. 3. Erhvervs- og Selskabsstyrelsen kan undtage fra  

 bestemmelsen i stk. 1, hvis forholdene taler herfor.
Suspension af rettigheder § 10. En aktionær eller anpartshaver, der er  

 ophørt med at opfylde betingelserne for at eje aktier eller anparter i  

 revisionsselskabet, har, efter udløbet af den i § 8, stk. 2, 1. pkt.,  

 anførte frist, ikke de rettigheder, der er knyttet til den enkelte  

 aktie eller anpart, herunder stemmeret og ret til udbytte eller udlodning.
Dødsboers og arvingers rettigheder § 11. I tilfælde af en aktionærs eller  

 anpartshavers død kan dennes dødsbo, efterlevende  

 ægtefælle eller andre arvinger eje afdødes aktier eller  

 anparter indtil udløbet af det første fulde regnskabsår  

 efter dødsfaldet.
Hvis aktierne eller anparterne ikke er  

 afhændet inden udløbet af denne periode, finder § 8, stk. 2, 2.  

 pkt., tilsvarende anvendelse.
 Stk. 2. Erhvervs- og Selskabsstyrelsen kan undtage fra  

 bestemmelsen i stk. 1, hvis forholdene taler herfor.
Stemmeret § 12. Den til en aktie eller anpart knyttede  

 stemmeret kan alene udøves af ejeren.
 Stk. 2. En aktionær eller anpartshaver kan på  

 revisionsselskabets generalforsamling møde ved fuldmægtig, hvis  

 denne opfylder betingelserne for at kunne eje aktier eller anparter i  

 selskabet.
 Stk. 3. En revisor med deponeret beskikkelse eller  

 registreringsbevis samt et dødsbo eller arvinger, jf. § 11, har ikke  

 stemmeret.
Konvertible gældsfordringer § 13. Optagelse af lån mod obligationer  

 eller andre gældsbreve, der giver långiveren ret til at  

 konvertere sin fordring til aktier eller anparter i selskabet, må kun  

 ske, hvis långiveren opfylder betingelserne for at kunne erhverve  

 aktier eller anparter i revisionsselskabet.
Det samme gælder optagelse  

 af lån mod obligationer eller andre gældsbreve med ret til rente,  

 hvis størrelse helt eller delvis er afhængig af det udbytte,  

 selskabets aktier eller anparter afkaster, eller af årets overskud.
 Stk. 2. Bestemmelserne i §§ 5-6 finder tilsvarende  

 anvendelse med hensyn til de i stk. 1 nævnte gældsbreve.
 Stk. 3. Opfylder långiveren eller  

 ihændehaveren ikke længere betingelserne for at kunne erhverve  

 aktier eller anparter i selskabet, forfalder gældsbreve omfattet af  

 stk. 1 til indfrielse straks eller efter anden aftale, dog inden 6  

 måneder.
Straffebestemmelser § 14. Overtrædelse af §§ 3-8, § 9, stk. 1, §  

 11, stk. 1, og § 13, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelses- og overgangsbestemmelser § 15. Bekendtgørelsen træder i kraft  

 den 1. juli 2000.
 Stk. 2. Samtidig ophæves bekendtgørelse nr. 766 af 22.  

 august 1994 om revisionsselskaber.
