Nr BTL 100 Betænkning over Forslag til lov om ændring af ligningsloven og  

 statsskatteloven (Ligestilling mellem offentligt og privat ansatte ved  

 udbetaling af skattefrie godtgørelser, ophævelse af Ligningsrådets kompetence  

 til at fastsætte skattefrie godtgørelser og indførelse af ens satser for  

 skattefrie godtgørelser)   

 Nr L 100 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres,  

 Socialistisk Folkepartis, Det Radikale Venstres, Enhedslistens og  

 Centrum-Demokraternes medlemmer af udvalget) lovforslaget til  

forkastelse ved 3. behandling.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
 Et tredje mindretal (Dansk Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf et mindretal (FP):
 Til titlen 1) Titlen affattes således:
»Forslag til lov om ændring af ligningsloven (Ophævelse af Ligningsrådets kompetence til at fastsætte skattefrie  

 godtgørelser og indførelse af ens satser for skattefrie godtgørelser)».
 Til § 1 2) Indledningen affattes således:
 »I lov om påligning af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 bl.a. ændret ved § 2 i lov nr. 1063 af 12. december 1996 og senest ved lov  

 nr. 239 af 2. april 1997, foretages følgende ændringer:».
 3) Nr. 2 affattes således:
 »2. § 9, stk. 5, 2. pkt., udgår, og i stedet  

 indsættes som nye punktummer:
»Dette gælder dog ikke godtgørelse for befordringsudgifter omfattet  

 af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger 350,00 kr. ved rejse med  

 overnatning. 1. pkt. gælder endvidere ikke ved godtgørelser, der udbetales  

 ved rejse uden overnatning, såfremt godtgørelsen ikke overstiger 10,50 kr.  

 pr. påbegyndt time.
Hvis udbetaling ikke er sket eller er sket med et lavere  

 beløb end de i 2. og 3. pkt. nævnte, kan der foretages fradrag i den  

 skattepligtige indkomst for differencen.
Beløbene i 2. og 3. pkt. reguleres  

 efter personskattelovens § 20.«» 4) Efter nr. 2 indsættes som nye numre:
 »01. I § 9, stk. 5, 4. pkt., ændres ordene »Med  

 hensyn til anvendelsen af Ligningsrådets standardsatser« til: »Med  

 hensyn til anvendelsen af de i 2. og 3. pkt. nævnte beløb«.
 02. § 9, stk. 5, 5. og 8. pkt., ophæves.
03. I § 9, stk. 5, 9. pkt., ændres »2. pkt.« til:  

 »2. og 3. pkt.«» 5) Nr. 4 udgår.
 Til § 2 6) Paragraffen udgår.
Bemærkninger Til nr. 1, 2 og 4-6 Ændringsforslagene er en konsekvens af, at dele af  

 lovforslaget allerede er gennemført med vedtagelsen af lovforslag nr.
L 99 i  

 december 1996, jf. lov nr. 1063 af 12. december 1996. Endvidere indebærer  

 ændringsforslagene, at de dele af lovforslag nr.
L 99, som vedrører  

 Ligningsrådets kompetence, ophæves.
Forslaget indeholder herefter reglerne  

 om, at Ligningsrådets kompetence til at fastsætte skattefrie godtgørelser  

 ophæves, samtidig med at der indføres ens beløb for skattefrie godtgørelser  

 for alle erhvervsgrupper.
Til nr. 3 Det foreslås, at beløbet for skattefri rejsegodtgørelse til  

 dækning af lønmodtageres merudgifter i forbindelse med rejseaktivitet sættes  

 til 350,00 kr. for alle.
Beløbet skal gælde, uanset om der i forbindelse med  

 rejsen overnattes i Danmark eller i udlandet.
