I henhold til § 4 a, stk. 1, nr. 6 og § 27, stk. 2, i lov om indkomstskat og formueskat for personer m.v. (personskatteloven), jf. lovbekendtgørelse nr. 850 af 30. september 1994, fastsættes følgende:
Udbytter fra selskaber hjemmehørende i udlandet, der kan beskattes som  

 aktieindkomst § 1.  Det påhviler den skattepligtige at godtgøre, at  

 den til grund for udbyttet liggende udenlandske selskabsindkomst beskattes  

 efter regler, der ikke i væsentlig grad afviger fra reglerne her i landet.
 § 2.  Ved afgørelsen af, om den til grund for det  

 modtagne udbytte liggende selskabsindkomst beskattes efter regler, der ikke i  

 væsentlig grad afviger fra reglerne her i landet, foretages en samlet  

 vurdering af det pågældende udenlandske selskabsskattesystem.
 Stk. 2.  Der er tale om en væsentlig afvigelse fra  

 reglerne her i landet såfremt:
 § 3.  Den skattepligtige skal i selvangivelsen eller i  

 særskilt bilag hertil meddele oplysning om navn og hjemsted for det eller de  

 udenlandske selskaber, hvorfra udbyttet hidrører.
 § 4.  Den skattepligtige skal i selvangivelsen eller i  

 særskilt bilag hertil specificere, hvorledes modtagne udbytter fordeler sig  

 på de enkelte udbyttegivende selskaber.
 § 5.  Den skattepligtige har pligt til på de kommunale  

 skattemyndigheders forlangende at indsende de udenlandske selskabers  

 regnskaber m.v.
 § 6.  Den skattepligtige skal på de kommunale  

 skattemyndigheders forlangende dokumentere, i hvilket omfang der er betalt  

 indkomstskat til udlandet af den til grund for udbyttet liggende  

 selskabsindkomst.
 Fradrag efter personskattelovens § 6 a og § 8, stk. 4, og  

 personfradrag ved hensidden i uskiftet bo m.v.
 § 7.  Hvis en gift person afgår ved døden, og der  

 foretages en ansættelse af begge ægtefællers indkomst i dødsåret efter  

 reglerne i §§ 13 og 20 C, stk. 1, 2. pkt., i kildeskatteloven, beregnes  

 skatten i alle tilfælde efter stk. 2-8, såfremt ægtefællerne var samlevende  

 ved dødsfaldet, og den længstlevende ægtefælle ikke lever sammen med en ny  

 ægtefælle ved udgangen af dødsåret.
Stk. 2.  Skatten af hver ægtefælles indkomst beregnes  

 uden anvendelse af bundfradraget i mellemskatten (personskattelovens § 6 a),  

 fradraget i henhold til personskattelovens § 8, stk. 1, eller af  

 personfradrag.
Ved beregningen anvendes reglerne om omregning i  

 personskattelovens § 14.
 Stk. 3.  Afdødes mellemskat nedsættes herefter med  

 mellemskatteprocenten af bundfradraget efter personskattelovens § 6 a, stk.  

 1. Det samme gælder længstlevendes mellemskat.
 Stk. 4.  Skatteværdien af fradrag efter  

 personskattelovens § 6 a, stk. 1, som ikke kan udnyttes efter stk. 3,  

 fradrages i den anden ægtefælles mellemskat.
 Stk. 5.  Afdødes indkomstskat efter personskattelovens §  

 8 nedsættes med skatteprocenten efter personskattelovens § 8, stk. 2,  

 beregnet af bundfradraget efter personskattelovens § 8, stk. 1.
 Stk. 6.  Skatteværdien af fradrag efter  

 personskattelovens § 8, stk. 1, som ikke kan benyttes efter stk. 5, fradrages  

 i den anden ægtefælles skat efter personskattelovens § 8.
Stk. 7.  De for afdøde beregnede skatter nedsættes  

 endvidere med skatteværdien af et personfradrag.
Tilsvarende nedsættes de for  

 længstlevende beregnede skatter med skatteværdien af et personfradrag.
 Stk. 8.  Skatteværdi af personfradrag, som ikke kan  

 udnyttes efter stk. 7, fradrages i den anden ægtefælles skat.
 § 8.  Bekendtgørelsen har virkning fra og med  

 indkomståret 1995. Samtidig ophæves bekendtgørelse nr. 874 af 17. november  

 1993.
