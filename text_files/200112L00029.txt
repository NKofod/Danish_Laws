Fremsat den 4. oktober 2001 af  

 Villy Søvndal (SF),  Anne Baastrup (SF) og  

 Aage Frandsen (SF) Forslag til Lov om ændring af lov om social  

 service (Præcisering af kommunernes pligt til at yde  

 hjemmehjælp m.v.) § 1 I lov om social service, jf. lovbekendtgørelse nr. 844 af 24.  

 september 2001, foretages følgende ændringer:
 1. I § 71, stk. 1, ændres »Kommunen sørger for  

 tilbud om« til: »Kommunen har pligt til at tilbyde«.
 2. I § 75, stk. 1, indsættes efter 1. pkt. som nyt  

 punktum:
»Tilbudene efter § 71, stk. 1, nr. 2, skal som minimum  

 omfatte hjælp til rengøring, vask, indkøb og madlavning,  

 i det omfang en person ikke egenhændigt   eller kun vanskeligt eller  

 med betydelige gener kan udføre disse opgaver selv.
Kommunen er  

 forpligtet til at give tilbudene et indhold, der sikrer, at personen kan  

 klare sig i sit eget hjem.« § 2 Loven træder i kraft ved bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget er en genfremsættelse af L 166 fra  

 folketingsåret 1998-1999, jf.
Folketingstidende 1998-1999,  

 forhandlingerne side 3850 og tillæg A side 3843 og 3845. Lovforslag nr.  

 L 166 indeholdt en pligt for kommunerne til at yde ledsagelse som en del af  

 hjemmehjælpen.
Denne del er ikke medtaget i dette lovforslag.
Med mellemrum sker der massive nedskæringer i  

 hjemmehjælpen.
Forskellene er store fra kommune til kommune.
De seneste  

 eksempler fra Københavns Kommune viser med tydelig  

 nødvendighed, at der er behov for at indføre et minimumsniveau  

 for den hjælp, kommunen skal yde.
Eksemplerne fra Københavns  

 Kommune viser, at servicelovens principper om retten til en individuel  

 vurdering fejes til side som en formalitet.
Når en kommune på  

 få dage eller uger fjerner hjemmehjælp fra et større antal  

 modtagere eller vælger bare at aflyse den visiterede hjælp uden  

 at tilbyde erstatningshjælp, er det ikke udtryk for en individuel  

 vurdering, men tegn på en generel nedskæring og forringelse af  

 velfærden for pensionister og andre modtagere af hjemmehjælp.
Socialministeren har ikke villet reagere effektivt mod  

 kommunernes indskrænkninger.
Derfor er der behov for en opstramning af  

 loven, så det bliver klart, at kommunerne har pligt til yde  

 hjemmehjælp, hvor denne er nødvendig.
Det er forslagsstillernes opfattelse, at der ikke er grund  

 til at tro, at minimumskravene bliver laveste fællesnævner for  

 hjemmehjælpen.
Andre områder, f.eks. folkeskoleområdet, kan  

 fremdrages som bevis for, at der er stor variation fra top til bund trods  

 regler om minimumskrav.
Hensigten med lovforslaget er ikke at fratage kommunerne  

 skønnet over, hvilken hjælp der er behov for.
Tanken er alene at  

 sætte en nedre grænse, så det ikke er lovligt for  

 kommunerne at gå under et vist niveau.
 Socialministerens passivitet hænger sammen med, at  

 de kommunale nedskæringer kan føres tilbage til den aftale,  

 regeringen påtvang kommunerne i foråret 1998, hvor stigningen i  

 de kommunale udgifter blev sat voldsomt ned i forhold til tidligere år.  

 Regeringen bærer således et stort medansvar for  

 nedskæringerne.
Regeringen er også medskyldig i, at det nu synes  

 helt accepteret, at netop hjælpen til praktisk bistand skæres  

 bort, for allerede kommuneaftalen for 1998 lagde op til at prioritere de  

 svageste ældre frem for de næstsvageste.
Det er helt fint at  

 bruge flere ressourcer på de svageste, men det må ikke ske  

 på bekostning af de næstsvageste.
Desværre har man ikke set  

 meget til forbedringer for de svageste; der er kun sket nedskæringer  

 for de næstsvageste.
SF mener, at det nu må slås fast, at  

 hjemmehjælp ikke er noget, en kommune yder eller ikke yder efter  

 kommunalbestyrelsens forgodtbefindende.
Hjemmehjælp er en ret for  

 borgerne.
Derfor skal kommunerne nu have en pligt til at yde den.
Man  

 længes tilbage til dengang, da Socialdemokratiet mente, at der var  

 behov for en klar ret til at få velfærdsydelser.
Hvis kommunerne skal leve op til dette, vil det koste  

 penge.
Det kan diskuteres, om kommunerne i givet fald har krav på  

 kompensation via bloktilskuddet, ud fra den betragtning at loven allerede i  

 dag kan fortolkes således, at kommunerne har disse pligter.
SF mener,  

 at kommunerne i alle tilfælde har brug for flere penge til  

 hjemmehjælp, og vil gerne drøfte dette   samt den  

 nødvendige finansiering   i forbindelse med behandlingen af  

 lovforslaget.
Bemærkninger til lovforslagets enkelte  

 bestemmelser Til § 1 Servicelovens § 71 indledes i dag med formuleringen:  

 »Kommunen sørger for tilbud om ...«.
I juridisk sprogbrug opfattes  

 dette normalt som en pligt, men der er tilsyneladende tale om en unormal  

 situation, og derfor foreslås formuleringen ændret til det  

 utvetydige: »Kommunen har pligt til at tilbyde ...«.
Det gælder naturligvis kun i de tilfælde, hvor  

 de i loven nævnte forudsætninger er opfyldt.
Her er der akut brug  

 for en præcisering af, hvornår der skal ydes hjælp til  

 praktiske opgaver.
Det er nemlig her, man ser de voldsomme  

 nedskæringer.
 Ved formuleringen af, hvorledes kommunen skal udfylde  

 pligten til at yde hjemmehjælp, præciseres efter lovforslaget i §  

 75, stk. 1:
1)	at kommunen skal yde hjælp i de beskrevne tilfælde, 2)	hvilke typer af praktisk hjælp kommunen om fornødent  

 skal yde hjælp til, 3)	at hjælp skal ydes dels i de tilfælde, hvor en person  

 ikke kan udføre arbejdsopgaverne selv, dels i de tilfælde, hvor  

 en person ganske vist kan udføre dem selv, men hvor det er vanskeligt  

 eller medfører betydelige gener, f.eks. i form af smerter,  

 træthed og lign., 4)	at hjælpen skal give mulighed for, at personen kan klare sig i  

 eget hjem.
Herved forstås mere, end at pågældende blot skal  

 kunne overleve.
Det skal ske på en rimelig og anstændig  

 måde, hvilket indebærer, at hjemmet er rimelig  

 præsentabelt, at personen i et vist omfang kan komme ud, m.v.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Præcisering af kommunernes pligt til at yde hjemmehjælp  

 m.v.).
(Lovforslag nr.
L 29).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget Kapitel 14 Kapitel 14 Personlig hjælp, omsorg og pleje m.v.
 Personlig hjælp, omsorg og pleje m.v.
§ 71. Kommunen sørger for tilbud om § 71. Kommunen har pligt til at tilbyde 1)	personlig hjælp og pleje, 1)	personlig hjælp og pleje, 2)	hjælp eller støtte til nødvendige praktiske  

 opgaver i hjemmet og 2)	hjælp eller støtte til nødvendige praktiske  

 opgaver i hjemmet og 3)	hjælp til at vedligeholde fysiske eller psykiske  

 færdigheder.
 3)	hjælp til at vedligeholde fysiske eller psykiske  

 færdigheder.
 Stk. 2. Tilbudene efter stk. 1 gives til personer, som  

 på grund af midlertidig eller varig nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
 Stk. 2. Tilbudene efter stk. 1 gives til personer, som  

 på grund af midlertidig eller varig nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse truffet  

 af kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person til at udføre  

 opgaverne.
Den udpegede person skal godkendes af kommunen, som herefter skal  

 indgå skriftlig aftale med den pågældende om omfang og  

 indhold af opgaverne samt om betaling m.v.
Stk. 3. En person, som efter en afgørelse truffet  

 af kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person til at udføre  

 opgaverne.
Den udpegede person skal godkendes af kommunen, som herefter skal  

 indgå skriftlig aftale med den pågældende om omfang og  

 indhold af opgaverne samt om betaling m.v.
 Stk. 4. Tilbudene efter stk. 1, nr. 1 og 2, kan ikke  

 gives som generelle tilbud efter § 65.
 Stk. 4. Tilbudene efter stk. 1, nr. 1 og 2, kan ikke  

 gives som generelle tilbud efter § 65.
 § 75. Tilbudene i §§ 71-73 gives efter en konkret individuel  

 vurdering af behovet til opgaver, som modtageren ikke selv kan udføre.  

 Tilbudene skal løbende tilpasses modtagerens behov.
§ 75. Tilbudene i §§ 71-73 gives efter en konkret, individuel  

 vurdering af behovet til opgaver, som modtageren ikke selv kan udføre.  

 Tilbudene skal løbende tilpasses modtagerens behov.
Tilbudene efter §  

 71, stk. 1, nr. 2, skal som minimum omfatte hjælp til rengøring,  

 vask, indkøb, madlavning  i det omfang en person ikke  

 egenhændigt   eller kun vanskeligt eller med betydelige gener   kan  

 udføre disse opgaver selv.
Kommunen er forpligtet til at give  

 tilbudene et indhold, der sikrer, at personen kan klare sig i sit eget  

 hjem.
 Stk. 2. Tilbudene i §§ 71-73 skal bidrage til at  

 afhjælpe væsentlige følger af nedsat fysisk eller psykisk  

 funktionsevne eller særlige sociale problemer.
 Stk. 2. Tilbudene i §§ 71-73 skal bidrage til at  

 afhjælpe væsentlige følger af nedsat fysisk eller psykisk  

 funktionsevne eller særlige sociale problemer.
 Stk. 3. Personer, der modtager hjælp eller  

 støtte efter § 71, stk. 1, nr. 2, kan i særlige  

 tilfælde vælge en hel eller delvis anden hjælp eller  

 støtte til nødvendige praktiske opgaver i hjemmet end den, der  

 er truffet afgørelse om, jf. stk. 1 og 2. Kommunen kan beslutte, at,  

 at modtageren i disse tilfælde kan vælge hjælp til andre  

 opgaver end dem, der er nævnt i § 71, stk. 1, nr. 2.
 Stk. 3. Personer, der modtager hjælp eller  

 støtte efter § 71, stk. 1, nr. 2, kan i særlige  

 tilfælde vælge en hel eller delvis anden hjælp eller  

 støtte til nødvendige praktiske opgaver i hjemmet end den, der  

 er truffet afgørelse om, jf. stk. 1 og 2. Kommunen kan beslutte, at,  

 at modtageren i disse tilfælde kan vælge hjælp til andre  

 opgaver end dem, der er nævnt i § 71, stk. 1, nr. 2.
Stk. 4. En klage over en afgørelse efter §§ 71 og  

 72 kan først indbringes for det sociale nævn, når Stk. 4. En klage over en afgørelse efter §§ 71 og  

 72 kan først indbringes for det sociale nævn, når 1)	klagen har været behandlet af klagerådet, jf. § 34, stk.  

 1, nr. 1, i lov om retssikkerhed og administration på det sociale  

 område, og 1)	klagen har været behandlet af klagerådet, jf. § 34, stk.  

 1, nr. 1, i lov om retssikkerhed og administration på det sociale  

 område, og 2)	kommunalbestyrelsen har taget stilling til klagerådets  

 indstilling.
 2)	kommunalbestyrelsen har taget stilling til klagerådets  

 indstilling.
