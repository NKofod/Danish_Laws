Nr BTL 39 Betænkning over Forslag til lov om ændring af lov om registreringsafgift  

 af motorkøretøjer m.v. og lov om vægtafgift af motorkøretøjer m.v. (Udvidet  

 brug af mandskabsvogne.
Plejehjemsbusser, elbiler)   

 Nr L 39 1996-97, 1. samling Afgivet af Skatteudvalget Afgivet: 19961212 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget en skriftlig henvendelse fra Danske  

 Elværkers Forening, der tillige har haft foretræde for udvalget.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de stillede ændringsforslag.
 ÆndringsforslagAf et mindretal (V), tiltrådt af et mindretal  

 (KF og FP):
 Til titlen 1) Undertitlen affattes således:
»(Udvidet brug af mandskabsvogne.
Elbiler)».
Til § 1 2) Nr. 1 udgår.
 Til § 2 3) Nr. 1 udgår.
Bemærkninger Til nr. 1 Ændringsforslaget er en konsekvens af ændringsforslag nr. 2.
 Til nr. 2 Ændringsforslaget indebærer, at den del af lovforslaget, som  

 medfører, at ældrecentre og lignende institutioner ligesom plejehjem kan  

 benytte en afgiftsfri bus, og at der med en sådan foruden egne beboere kan  

 transporteres ældre, der er visiteret til aktiviteter på institutioner,  

 udgår.
 Til nr. 3 Ændringsforslaget indebærer, at den del af lovforslaget, som  

 medfører, at mandskabsvogne, hvis totalvægt overstiger 3 tons men ikke 4  

 tons, overføres til at betale vægtafgift efter personvognssatserne, udgår.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
