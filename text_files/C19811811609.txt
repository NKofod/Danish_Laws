 1. Østre Landsret har i dom af 27. november 1980 om  

 skattemyndighedernes adgang til at ændre en skønsmæssig fastsat fordeling af  

 biludgifter mellem privat og erhvervsmæssig kørsel udtalt følgende:
»Landsretten må efter det oplyste lægge til grund, at søgsøgeren  

 efter sine samtaler med skattevæsenet og under hensyn til langvarig praksis  

 med hensyn til hans og andre advokaters kørsel havde fået forståelse af, at  

 den af ham selvangivne fordeling af kørselsudgifter ville blive godkendt, og  

 at han derfor ikke behøvede at føre egentligt kørselsregnskab.
Herefter og  

 efter det om behandlingen af sagsøgerens selvangivelse foreliggende findes  

 skattemyndighederne at have været uberettiget til uden forudgående  

 underretning at ændre den procentmæssige fordeling af hans kørselsudgifter  

 for indkomståret 1975.« Andre domstolsafgørelser er på linie hermed.
2. Skattemyndighederne kan således ikke uden  

 forudgående underretning ændre sådanne skønsmæssige fordelinger, som kunne  

 være dokumenteret, hvis skatteyderen forud for det pågældende indkomstår var  

 blevet orienteret om den påtænkte ændring.
Dette gælder dog kun, når  

 skatteyderen som følge af ligningsmyndighedernes tidligere stillingtagen til  

 eller tilkendegivelse om den pågældende skønsmæssige fordeling kunne  

 forvente, at fordelingen ville blive godkendt.
 3. Det anførte gælder ikke, hvis der er sket  

 væsentlige ændringer i grundlaget for den faktiske fordeling mellem privat og  

 erhvervsmæssig anvendelse, og medfører ingen ændring i adgangen til at  

 regulere niveauet for en række typiske ligningsmæssige skønsposter og satser  

 i overensstemmelse med prisudviklingen, f.eks. værdien af fri bolig, fri  

 opvarmning og satser for forbrug af egne varer.
 4. En ændring af en skønsmæssig fordeling skal fortsat  

 overholde betingelserne i SD-cirkulære 1979-17 om forhøjelse af  

 skatteansættelser, hvori indgår skønsmæssig vurdering af  

 privatforbrugsposter, og i skattesatyrelseslovens § 15, stk. 3, om forhøjelse  

 af en ansættelse, der beror på et skøn.
