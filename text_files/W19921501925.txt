En kvinde konstaterede orm i afføringen og kontaktede sin læge.
Hun  

 gjorde samtidig opmærksom på, at hun muligvis var gravid.
Patienten klagede derpå over, at hun havde fået ordineret medicin som  

 normalt frarådedes til gravide.
Patientklagenævnet meddelte en beklagelse,  

 idet lægen ikke sikrede sig, at patienten ikke var gravid.
5.3.2. Omhu ved ordination af medicin til gravid kvinde.  Kvinde  

 der havde konstateret orm i afføringen ringede til egen læge, hvor hun  

 samtidig gjorde opmæksom på, at hun mente at være gravid.
Hun fik ordineret  

 præparatet Vermox.
Lægen har oplyst til sagen, at det ikke fremgår af hans  

 journal, at patienten skulle være gravid.
Præparatet Vermox anvendes til børneormsbehandling.
Af lægeforeningens  

 medcinfortegnelse fremgår det, at erfaring med præparatet savnes i  

 forbindelse med præparatets indvirkning på eventuel graviditet.
Derimod  

 fremgår det af lægemiddelkataloget, at behandling med præparatet ved samtidig  

 graviditet frarådes.
Det havde kvinden læst og klagede over, at lægen havde  

 ordineret Vermox til hende.
 Sundhedsstyrelsen anførte i sin indstilling til nævnet, at man som læge  

 bør udspørge patienter i fertil alder om eventuel mulighed for graviditet ved  

 påtænkt behandling med præparater, der ikke sikkert kan udelukkes at have  

 uheldig indvirkning på fosteret.
 Patientklagenævnet kunne tilslutte sig Sundhedsstyrelsens  

 vurdering og meddelte lægen en beklagelse i medfør af lægelovens § 6, idet  

 nævnet fandt, at han havde udvist manglende omhu ved ikke forud for  

 behandlingen at sikre sig, at patienten ikke var gravid.
