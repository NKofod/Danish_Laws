Sambeskatning af selskaber Det var oplyst, at selskaberne havde været sambeskattet for  

 skatteårene 1987/88 og 1988/89, og at sambeskatningen ophørte  

 med virkning for skatteåret 1989/90 som følge af, at M A/S pr.  

 1/1 1988 solgte sin aktiepost i D A/S, jf. sambeskatningsvilkår 1.1 i  

 TS-cirkulære 1991-8.
 På grund af ændrede forretningsmæssige dispositioner  

 tilbagekøbte M A/S aktiekapitalen i D A/S pr. 1/1 1990.
 Den stedlige ligningsmyndighed havde udtalt, at der ifølge praksis  

 vedrørende sambeskatningsvilkår 1.3 ikke er forskel på,  

 hvilke faktiske omstændigheder der har medført, at en tidligere  

 sambeskatning er foranlediget ophævet.
 Ligningsrådet kunne tiltræde det af den stedlige  

 ligningsmyndighed anførte, idet det forhold, at selskaberne ved deres  

 handlinger selv har foranlediget sambeskatningen ophævet,  

 medfører, at fornyet sambeskatning ikke kan imødekommes.
