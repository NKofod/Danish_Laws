 I medfør af §§ 35 og 51, stk. 4, i lov om jagt og vildtforvaltning, jf.  

 lovbekendtgørelse nr. 801 af 11. december 1987 fastsættes:
Formål § 1.  Bekendtgørelsen har til formål at sikre de  

 kystnære arealer med tilstødende søterritorium syd for Nexø som jagtfrit  

 område af hensyn til bl.a. rastende ande- og vadefugle.
Afgrænsning § 2.  Nexø Vildtreservat i Bornholms Amt omfatter som  

 angivet på kortbilag:
a.
De landarealer (dele af matr.nr. 337 a og matr.nr. 157 s  

 Neksø Markjorder, Bodilsker Sogn) samt umatrikulerede tilvækstarealer  

 herudfor, som er beliggende øst for den gamle jernbanetrace fra Søbro mod syd  

 til stien til Balke og øst for denne til skellet mellem matr.nr. 157 s  

 og matr.nr. 157 ap samt nordøst for denne skellinjes forløb mellem  

 stien og kystlinjen.
b.
Søterritoriet ud for de under litra a. nævnte landarealer syd for  

 havneterrænet afgrænset mod syd og øst af rette linjer mellem det sydøstligst  

 hjørne af havnen til positionerne 55I02'5 N, 15I07'2 Ø (ca. 300 m fra  

 kystlinjen ved Langeskanse) og 55I02'7 N, 15I07'6 Ø (ca. 250 m fra kystlinjen  

 ved reservatets sydlige landafgrænsning).
Reservatbestemmelser § 3.  På de i § 2, litra a. og b. nævnte områder er  

 det forbudt at udøve jagt eller på anden måde at ombringe, indfange eller  

 forjage svømme- og vadefugle.
 Stk. 2.  På det i § 2, litra b. nævnte vandområde er  

 færdsel med ladt skydevåben forbudt.
 § 4.  Det er forbudt at ødelægge eller indsamle æg.
Dispensation § 5.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3 og 4.
Straf og ikrafttrædelse § 6.  Overtrædelse af bestemmelserne i §§ 3 og 4  

 straffes med bøde, medmindre strengere straf er forskyldt efter den øvrige  

 lovgivning.
 § 7.  Bekendtgørelsen træder i kraft den 1. august  

 1991.
 § 8.  Landbrugsministeriets bekendtgørelse af 18. juni  

 1981 om Neksø vildtreservat ophæves.
