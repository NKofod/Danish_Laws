Bekendtgørelse om gruppefritagelse for  

 kategorier af vertikale aftaler og samordnet praksis I medfør af konkurrencelovens § 10, lov nr. 384 af 10. juni  

 1997, fastsættes:
 § 1. Den danske tekst af Kommissionens forordning  

 (EF) nr. 2790/1999 af 22. december 1999 om anvendelse af EF-traktatens  

 artikel 81, stk. 3, på kategorier af vertikale aftaler og  

 samordnet praksis, finder tilsvarende anvendelse på aftaler og  

 samordnet praksis omfattet af konkurrencelovens § 6, stk. 1, jf.  

 stk. 3. Dog finder artikel 6-8 og artikel 12-13 i forordning (EF) nr.  

 2790/1999 ikke anvendelse.
 Stk. 2. Forordningen er optrykt som bilag til denne  

 bekendtgørelse.
§ 2. Overalt i forordningen skal »traktatens  

 artikel 81, stk. 1« forstås som en henvisning til  

 »konkurrencelovens § 6, stk. 1, jf. stk. 3«, og »traktatens  

 artikel 81, stk. 3« skal forstås som en henvisning til  

 »konkurrencelovens § 8, stk. 1«.
I artikel 1, litra c) skal  

 »Fællesskabet« forstås som »Danmark«.
I artikel 1, 2 og 11 skal  

 »forordning« forstås som »bekendtgørelse«.
§ 3. Erhvervsministeren kan efter indstilling fra  

 Konkurrencerådet undlade at anvende denne bekendtgørelse,  

 hvis 1)	Konkurrencerådet i et konkret tilfælde konstaterer, at  

 vertikale aftaler, der er omfattet af denne bekendtgørelse, alligevel  

 har virkninger, som er uforenelige med betingelserne i konkurrencelovens  

 § 8, stk. 1, især hvis konkurrerende leverandørers  

 eller køberes parallelle net af lignende vertikale aftaler m.v.  

 tilsammen bevirker, at adgangen til det relevante marked eller konkurrencen  

 på dette marked begrænses i væsentlig grad, eller 2)	parallelle net af lignende vertikale begrænsninger  

 dækker mere end 50 % af et relevant marked.
 Stk. 2. Ved parallelle net, omfattet af stk. 1, nr. 2,  

 kan erhvervsministeren tidligst undlade at anvende denne  

 bekendtgørelse seks måneder efter, at der er truffet beslutning  

 om at følge Konkurrencerådets indstilling.
 § 4. Forbudet i konkurrencelovens § 6,  

 stk. 1, gælder ikke i perioden fra den 1. juni 2000 til den 31.  

 december 2001 for aftaler, der allerede er i kraft den 31. maj 2000, og som  

 opfylder betingelserne for fritagelse efter erhvervsministerens  

 bekendtgørelse nr. 1002 af 16. december 1997, nr. 1003 af 16. december  

 1997 eller nr. 1006 af 16. december 1997.
 § 5. Bekendtgørelsen træder i kraft  

 den 1. juni 2000.
Erhvervsministeriet, den 15. maj  

 2000 Pia Gjellerup /Kirsten Levinsen Bilag 1 KOMMISSIONENS FORORDNING (EF) nr. 2790/1999(1)   

 af 22. december 1999  

 om anvendelse af EF-traktatens artikel 81, stk. 3, på kategorier  

 af vertikale aftaler og samordnet praksis  

 (EØS-relevant tekst) KOMMISSIONEN FOR DE EUROPÆISKE FÆLLESSKABER HAR under henvisning til traktaten om oprettelse af Det Europæiske  

 Fællesskab, under henvisning til Rådets forordning nr. 19/65/EØF af 2.  

 marts 1965 om anvendelse af bestemmelserne i traktatens artikel 85,  

 stk. 3, på visse kategorier af aftaler og samordnet praksis(2) , senest ændret ved forordning nr.  

 (EF) 1215/1999(3) , særlig artikel  

 1, efter offentliggørelse af et udkast til denne forordning(4) , efter høring af Det Rådgivende Udvalg for Kartel- og  

 Monopolspørgsmål, og ud fra følgende betragtninger:
 (1)	I henhold til forordning nr. 19/65/EØF har Kommissionen  

 beføjelse til ved forordning at anvende traktatens artikel 81,  

 stk. 3, (tidligere artikel 85, stk. 3) på visse kategorier af  

 vertikale aftaler og tilsvarende samordnet praksis, der falder ind under  

 artikel 81, stk. 1.
 (2)	De hidtidige erfaringer gør det muligt at definere en  

 kategori af vertikale aftaler, som normalt kan anses for at opfylde  

 betingelserne i artikel 81, stk. 3.
(3)	Denne kategori omfatter vertikale aftaler om køb eller salg  

 af varer eller tjenesteydelser, der indgås mellem ikke-konkurrerende  

 virksomheder, mellem visse konkurrenter eller af visse sammenslutninger af  

 detailhandlere, der sælger varer.
Den omfatter tillige vertikale  

 aftaler, der indeholder accessoriske bestemmelser om overdragelse eller  

 udnyttelse af immaterialrettigheder.
I nærværende forordning  

 omfatter begrebet vertikale aftaler tilsvarende samordnet praksis.
 (4)	Ved anvendelsen af artikel 81, stk. 3, ved forordning er det  

 ikke nødvendigt at fastslå, hvilke vertikale aftaler der kan  

 falde ind under artikel 81, stk. 1. Ved en individuel bedømmelse  

 af aftaler i henhold til artikel 81, stk. 1, skal der tages hensyn til  

 en række faktorer, navnlig markedsstrukturen på køberside  

 og sælgerside.
 (5)	Gruppefritagelsen bør begrænses til at omfatte  

 vertikale aftaler, som med tilstrækkelig sikkerhed kan antages at  

 opfylde betingelserne i artikel 81, stk. 3.
(6)	Vertikale aftaler som defineret i denne forordning kan forbedre den  

 økonomiske effektivitet inden for en produktions- eller  

 distributionskæde ved at muliggøre bedre koordinering mellem de  

 deltagende virksomheder.
De kan navnlig medføre en reduktion af  

 parternes transaktions- og distributionsomkostninger og optimere deres  

 afsætnings- og investeringsniveau.
 (7)	Sandsynligheden for, at sådanne effektivitetsfremmende  

 virkninger opvejer eventuelle virkninger til skade for konkurrencen, som  

 skyldes begrænsninger indeholdt i vertikale aftaler, afhænger af  

 den grad af markedsstyrke, som de pågældende virksomheder  

 besidder, og dermed i hvilket omfang disse virksomheder er udsat for  

 konkurrence fra andre leverandører af varer eller tjenester, som  

 køberen anser for indbyrdes ombyttelige eller substituerbare på  

 grund af deres egenskaber, pris og anvendelsesformål.
 (8)	Det må formodes, at vertikale aftaler, der ikke indeholder  

 visse typer af alvorlige konkurrencebegrænsninger, generelt  

 medfører en forbedring af produktionen eller distributionen og sikrer  

 forbrugerne en rimelig andel af fordelene herved, såfremt  

 leverandørens andel af det relevante marked ikke overstiger 30 %. For  

 så vidt angår vertikale aftaler, der indeholder eksklusive  

 leveringsforpligtelser, er det køberens markedsandel, der er relevant  

 med henblik på at fastslå aftalens samlede virkninger på  

 markedet.
 (9)	Over markedsandelstærsklen på 30 % er der ikke nogen  

 formodning for, at vertikale aftaler, der er falder ind under artikel 81,  

 stk. 1, normalt medfører objektive fordele af en sådan  

 karakter og et sådant omfang, at disse opvejer de ulemper, de har for  

 konkurrencen.
(10)	Denne forordning bør ikke fritage vertikale aftaler, der  

 indeholder begrænsninger, som ikke er nødvendige for at  

 opnå ovennævnte positive virkninger.
Navnlig bør vertikale  

 aftaler, som indeholder visse former for alvorlige  

 konkurrencebegrænsninger, såsom mindste og faste  

 videresalgspriser samt visse former for områdebeskyttelse, ikke  

 være omfattet af den gruppefritagelse, der indføres ved denne  

 forordning, uanset de deltagende virksomheders markedsandel.
(11)	Med henblik på at sikre konkurrerende virksomheders adgang  

 til eller at forhindre ulovlig samordning på det relevante marked  

 bør der knyttes visse betingelser til gruppefritagelsen.
I denne  

 forbindelse bør fritagelsen af konkurrenceklausuler begrænses  

 til klausuler, der ikke overskrider en bestemt varighed.
Af samme grund  

 bør bestemmelser, der direkte eller indirekte forpligter medlemmerne  

 af et selektivt distributionssystem til at undlade at sælge bestemte  

 konkurrerende leverandørers mærker, ikke kunne drage fordel af  

 nærværende forordning.
 (12)	Markedsandelstærsklen, undtagelsen fra fritagelsen af visse  

 vertikale aftaler og de betingelser, der fastsættes i forordningen,  

 sikrer normalt, at aftaler, som er omfattet af gruppefritagelsen, ikke giver  

 de deltagende virksomheder mulighed for at udelukke konkurrencen for en  

 væsentlig del af de pågældende varer.
(13)	I konkrete tilfælde, hvor aftaler, der falder ind under  

 denne forordning, alligevel har virkninger, der er uforenelige med artikel  

 81, stk. 3, kan Kommissionen erklære gruppefritagelsen  

 uanvendelig.
Dette kan navnlig være tilfældet, såfremt  

 køberen har betydelig markedsstyrke på det relevante marked,  

 hvor denne videresælger varerne eller udbyder tjenesterne, eller  

 såfremt parallelle net af vertikale aftaler har lignende virkninger,  

 som i væsentlig grad hindrer adgangen til det relevante marked eller  

 konkurrencen på dette.
Sådanne kumulative virkninger kan  

 eksempelvis opstå i tilfælde af selektiv distribution og  

 konkurrenceklausuler.
(14)	Forordning nr. 19/65/EØF beføjer medlemsstaternes  

 kompetente myndigheder til at erklære gruppefritagelsen uanvendelig  

 på vertikale aftaler, der er uforenelige med betingelserne i artikel  

 81, stk. 3, såfremt disse aftaler har virkninger, som falder  

 på hele eller en del af de respektive medlemsstaters område, og  

 dette område har de karakteristika, der kendetegner et særskilt  

 geografisk marked.
Medlemsstaterne bør sikre, at udøvelsen af  

 denne beføjelse ikke forhindrer en ensartet anvendelse af  

 Fællesskabets konkurrenceregler overalt inden for fællesmarkedet,  

 samt at de foranstaltninger, der træffes til gennemførelse af  

 disse regler, fungerer effektivt.
 (15)	For at styrke tilsynet med parallelle net af vertikale aftaler,  

 som har lignende restriktive virkninger, og som omfatter mere end 50 % af et  

 givet marked, kan Kommissionen erklære denne forordning uanvendelig  

 på vertikale aftaler, der indeholder bestemte begrænsninger, der  

 vedrører det pågældende marked, hvorved artikel 81 i sin  

 helhed igen finder anvendelse på sådanne aftaler.
 (16)	Denne forordning berører ikke anvendelsen af artikel  

 82.
(17)	I overensstemmelse med princippet om Fællesskabsrettens  

 forrang bør ingen foranstaltning truffet på grundlag af  

 nationale konkurrenceregler være til skade for den ensartede anvendelse  

 af Fællesskabets konkurrenceregler inden for hele fællesmarkedet  

 eller for den fulde virkning af enhver foranstaltning, truffet til  

 gennemførelse af disse regler, herunder nærværende  

 forordning UDSTEDT FØLGENDE FORORDNING:
Artikel 1 I denne forordning a)	forstås ved »konkurrerende virksomheder« faktiske eller  

 potentielle leverandører på det samme produktmarked; dette  

 produktmarked omfatter varer eller tjenester, som af køberen anses for  

 indbyrdes ombyttelige eller substituerbare med aftalevarerne eller  

 -tjenesterne på grund af deres egenskaber, pris og  

 anvendelsesformål b)	forstås ved »konkurrenceklausul« enhver direkte eller  

 indirekte forpligtelse, som foranlediger køberen til ikke at  

 fremstille, købe, sælge eller videresælge varer eller  

 tjenesteydelser, der konkurrerer med aftalevarerne eller -tjenesterne, eller  

 som direkte eller indirekte forpligter køberen til fra  

 leverandøren eller en anden virksomhed, udpeget af  

 leverandøren, at købe mere end 80 % af køberens samlede  

 indkøb af aftalevarerne eller -tjenesterne og af varer eller  

 tjenester, der på det relevante marked er substituerbare hermed,  

 beregnet på grundlag af værdien af køberens indkøb  

 det foregående kalenderår c)	forstås ved »eksklusiv leveringsforpligtelse« enhver direkte  

 eller indirekte forpligtelse, som foranlediger leverandøren til  

 udelukkende at sælge de varer eller tjenesteydelser, der er  

 specificeret i aftalen, til en enkelt kunde inden for Fællesskabet til  

 et bestemt anvendelsesformål eller til videresalg d)	forstås ved »selektivt distributionssystem« et salgssystem,  

 hvor leverandøren forpligter sig til, enten direkte eller indirekte,  

 at sælge aftalevarerne eller -tjenesterne udelukkende til forhandlere,  

 der er udvalgt på grundlag af bestemte kriterier, og hvor disse  

 forhandlere forpligter sig til ikke at sælge sådanne varer eller  

 tjenester til forhandlere, der ikke er godkendt e)	omfatter »immaterialrettigheder« industrielle ejendomsrettigheder,  

 ophavsrettigheder og beslægtede rettigheder f)	forstås ved »knowhow« en pakke upatenteret praktisk viden, som  

 leverandøren har opnået gennem erfaringer og afprøvning,  

 og som er hemmelig, væsentlig og identificeret; i denne  

 sammenhæng forstås ved »hemmelig«, at den pågældende  

 knowhow som helhed eller knowhow-elementernes konkrete konstellation ikke er  

 almindelig kendt eller lettilgængelig; ved »væsentlig«  

 forstås, at den pågældende knowhow omfatter viden, der er  

 uomgængeligt nødvendig for køberens brug, salg eller  

 videresalg af aftalevarerne eller -tjenesterne; ved »identificeret«  

 forstås, at den pågældende knowhow skal beskrives på  

 en måde, der er tilstrækkelig omfattende til, at det kan  

 fastslås, om den opfylder hemmeligheds- og  

 væsentlighedskriterierne g)	omfatter »køber« en virksomhed, som i henhold til en aftale,  

 der falder ind under anvendelsesområdet for traktatens artikel 81,  

 stk. 1, sælger varer eller tjenester på en anden virksomheds  

 vegne.
Artikel 2 1. I henhold til traktatens artikel 81, stk. 3, og med forbehold af  

 denne forordnings bestemmelser erklæres artikel 81, stk. 1, herved  

 uanvendelig på aftaler eller samordnet praksis mellem to eller flere  

 virksomheder, der i relation til denne forordning(5)  virker inden for forskellige  

 produktions- eller distributionsled, når disse aftaler eller denne  

 praksis vedrører de betingelser, hvorpå parterne kan  

 købe, sælge eller videresælge visse varer eller tjenester  

 (i det følgende benævnt »vertikale aftaler«).
 Denne fritagelse finder anvendelse for så vidt som disse aftaler  

 indeholder konkurrencebegrænsninger, der falder ind under artikel 81,  

 stk. 1 (i det følgende benævnt »vertikale  

 begrænsninger«).
2. Fritagelsen efter stk. 1 gælder kun for vertikale aftaler,  

 der indgås mellem en sammenslutning af virksomheder og dens medlemmer,  

 eller mellem en sådan sammenslutning og dens leverandører,  

 såfremt samtlige medlemmer er detailhandlere af varer, og såfremt  

 intet individuelt medlem af sammenslutningen og dets forbundne virksomheder  

 har en samlet årsomsætning, der overstiger 50 mio.
EUR; at  

 vertikale aftaler indgået af sådanne sammenslutninger er omfattet  

 af denne forordning ikke er til hinder for anvendelsen af artikel 81 på  

 horisontale aftaler, indgået mellem medlemmerne af sammenslutningen,  

 eller på beslutninger truffet af sammenslutningen.
3. Fritagelsen efter stk. 1 gælder for vertikale aftaler, der  

 indeholder bestemmelser, som vedrører overdragelsen til køberen  

 af immaterialrettigheder eller dennes udnyttelse heraf, forudsat at disse  

 bestemmelser ikke udgør hovedformålet med sådanne aftaler,  

 og at de er direkte forbundet med køberens eller dennes kunders  

 anvendelse, salg eller videresalg af varer eller tjenester.
Fritagelsen er  

 betinget af, at bestemmelserne i forhold til aftalevarerne og -tjenesterne  

 ikke indeholder konkurrencebegrænsninger, der har samme formål  

 eller virkninger som vertikale begrænsninger, der ikke er fritaget  

 efter denne forordning.
 4. Fritagelsen efter stk. 1 gælder ikke for vertikale aftaler  

 mellem konkurrerende virksomheder; den finder dog anvendelse i  

 tilfælde, hvor konkurrerende virksomheder indgår en ikke-gensidig  

 vertikal aftale, og:
a)	køberen har en samlet årsomsætning på  

 højst 100 mio.
EUR, eller b)	leverandøren er en producent og forhandler af varer og  

 køberen er en forhandler, der ikke producerer varer, som konkurrerer  

 med aftalevarerne, eller c)	leverandøren er en udbyder af tjenester på flere  

 niveauer i omsætningen, og køberen ikke leverer konkurrerende  

 tjenester på det niveau i omsætningen, hvor denne køber  

 kontraktstjenesterne.
 5. Denne forordning gælder ikke for vertikale aftaler, hvis genstand  

 er omfattet af anvendelsesområdet for andre  

 gruppefritagelsesforordninger.
Artikel 3 1. Med forbehold af stk. 2 i nærværende artikel  

 gælder fritagelsen efter artikel 2 på betingelse af, at  

 leverandørens markedsandel ikke overstiger 30 % af det relevante  

 marked, hvorpå denne sælger aftalevarerne eller -tjenesterne.
 2. I tilfælde af vertikale aftaler, som indeholder eksklusive  

 leveringsforpligtelser, gælder fritagelsen efter artikel 2 på  

 betingelse af, at køberens markedsandel ikke overstiger 30 % af det  

 relevante marked, hvorpå denne køber aftalevarerne eller  

 -tjenesterne.
Artikel 4 Fritagelsen efter artikel 2 gælder ikke for vertikale aftaler, der,  

 direkte eller indirekte, alene eller kombineret med andre faktorer, som  

 parterne har afgørende indflydelse på, har følgende  

 formål:
a)	begrænsning i køberens adgang til at fastsætte  

 sin salgspris med forbehold af leverandørens mulighed for at  

 fastsætte maksimumssalgspriser eller vejledende salgspriser, forudsat  

 at disse ikke som følge af pres eller incitamenter fra den ene af  

 parterne får karakter af faste priser eller minimumssalgspriser b)	begrænsning af det område eller den kundegruppe hvortil  

 køberen må sælge kontraktsvarerne og -tjenesterne,  

 undtagen:
begrænsningen af aktivt salg ind i det eksklusivområde  

 eller til den eksklusive kundegruppe, som er reserveret leverandøren,  

 eller som leverandøren har tildelt en anden køber, forudsat at  

 begrænsningen ikke begrænser køberens kunders salg begrænsningen af køberens salg til slutbrugere,  

 såfremt køberen driver virksomhed i engrosleddet begrænsningen af de i et selektivt distributionssystem  

 deltagende virksomheders salg til uautoriserede forhandlere, og begrænsningen af køberens adgang til at sælge  

 komponenter, der er leveret med henblik på indarbejdning, til kunder,  

 som ville anvende dem til at producere samme type varer som dem, der  

 fremstilles af leverandøren c)	begrænsningen af aktivt eller passivt salg til slutbrugere for  

 medlemmer af et selektivt distributionssystem, der opererer i detailleddet,  

 med forbehold af adgangen til at forbyde et medlem af systemet at drive  

 virksomhed fra et uautoriseret etableringssted d)	begrænsningen af krydsleverancer mellem forhandlere inden for  

 et selektivt distributionssystem, herunder mellem forhandlere, der virker  

 på forskellige niveauer i omsætningen e)	en begrænsning aftalt mellem en leverandør af  

 komponenter og en køber, der indarbejder disse komponenter, som  

 hindrer leverandøren i at sælge de pågældende  

 komponenter som reservedele til slutbrugere, eller til reparatører  

 eller tjenesteydere, som ikke er udpeget af køberen til at reparere  

 eller yde service på køberens varer.
Artikel 5 Fritagelsen efter artikel 2 gælder ikke for nogen af følgende  

 forpligtelser indeholdt i vertikale aftaler:
a)	enhver direkte eller indirekte konkurrenceklausul med  

 ubegrænset varighed eller en varighed på over fem år; en  

 konkurrenceklausul, som stiltiende fornys ud over en periode på fem  

 år, betragtes som indgået på ubestemt tid;  

 tidsbegrænsningen på fem år gælder dog ikke,  

 såfremt kontraktsvarerne eller -tjenesterne sælges af  

 køberen fra grunde og lokaler, der ejes af leverandøren, eller  

 som leverandøren lejer af en tredjemand, der ikke er forbundet med  

 køberen, forudsat at konkurrenceklausulens varighed ikke overstiger  

 den periode, hvori køberen benytter grundene og lokalerne b)	enhver direkte eller indirekte forpligtelse, som foranlediger  

 køberen til efter aftalens ophør ikke at fremstille,  

 købe, sælge eller videresælge varer eller tjenester,  

 medmindre en sådan forpligtelse:
vedrører varer eller tjenester, som konkurrerer med  

 aftalevarerne eller -tjenesterne, og er begrænset til den grund og det lokale, hvorfra  

 køberen drev virksomhed i kontraktsperioden, og er uomgængelig nødvendig for at beskytte knowhow, som  

 leverandøren har overført til køberen, forudsat at varigheden af en sådan konkurrenceklausul er  

 begrænset til en periode på et år efter aftalens  

 ophør; denne forpligtelse er ikke til hinder for at  

 pålægge en tidsubegrænset begrænsning i udnyttelsen  

 og videregivelsen af knowhow, der ikke er almindelig kendt c)	enhver direkte eller indirekte forpligtelse, der foranlediger  

 medlemmerne af et selektivt distributionssystem til at undlade at sælge  

 bestemte konkurrerende leverandørers mærker.
Artikel 6 Kommissionen kan i medfør af artikel 7, stk. 1, i forordning  

 nr. 19/95/EØF(6)  undlade at  

 anvende denne forordning, hvis den i et konkret tilfælde konstaterer,  

 at vertikale aftaler, der er omfattet af denne forordning, alligevel har  

 virkninger, som er uforenelige med betingelserne i traktatens artikel 81,  

 stk. 3, især hvis konkurrerende leverandørers eller  

 køberes parallelle net af lignende vertikale aftaler tilsammen  

 bevirker, at adgangen til det relevante marked eller konkurrencen på  

 dette marked begrænses i væsentlig grad.
Artikel 7 Når vertikale aftaler, der er omfattet af fritagelsen efter artikel  

 2, i et konkret tilfælde har virkninger, som er uforenelige med  

 betingelserne i traktatens artikel 81, stk. 3, på hele eller en  

 del af en medlemsstats område, som har alle de karakteristika, der  

 kendetegner et særskilt geografisk marked, kan den  

 pågældende medlemsstats kompetente myndighed undlade at anvende  

 denne forordning med hensyn til dette område, på de samme  

 betingelser som i artikel 6.
Artikel 8 1. Kommissionen kan i medfør af artikel 1 a i forordning nr.  

 19/65/EØF fastsætte, at nærværende forordning i  

 tilfælde, hvor parallelle net af lignende vertikale begrænsninger  

 dækker mere end 50 % af et relevant marked, ikke finder anvendelse  

 på vertikale aftaler, som indeholder bestemte begrænsninger, der  

 vedrører det pågældende marked.
 2. En forordning i henhold til stk. 1, finder tidligst anvendelse  

 seks måneder efter, at den er vedtaget.
Artikel 9 Den markedsandel på 30 %, der er fastsat i artikel 3, stk. 1,  

 beregnes på grundlag af værdien på afsætningsmarkedet  

 af aftalevarerne eller -tjenesterne og andre varer eller tjenester, der  

 sælges af leverandøren, og som køberen anser for  

 ombyttelige eller substituerbare på grund af deres egenskaber, pris og  

 tilsigtede anvendelsesformål; hvis ikke der foreligger oplysninger om  

 værdien på afsætningsmarkedet, kan den  

 pågældende virksomheds markedsandel fastlægges  

 skønsmæssigt på grundlag af andre pålidelige  

 markedsoplysninger, herunder de afsatte mængder.
I relation til artikel  

 3, stk. 2, foretages beregningen af markedsandelen på grundlag af  

 værdien på købsmarkedet eller i mangel heraf dennes  

 skønnede værdi.
 2. Med hensyn til anvendelsen af den i artikel 3 fastsatte grænse  

 for markedsandele gælder følgende regler:
a)	markedsandelen beregnes på grundlag af oplysninger  

 vedrørende det foregående kalenderår b)	markedsandelen omfatter varer og tjenester leveret til integrerede  

 forhandlere med henblik på videresalg c)	hvis markedsandelen indledningsvis ikke overstiger 30 %, men  

 efterfølgende overskrider denne tærskel, uden dog at overstige  

 35 %, gælder fritagelsen efter artikel 2 fortsat i en periode på  

 to på hinanden følgende kalenderår efter det år,  

 hvori tærsklen på 30 % første gang blev overskredet d)	hvis markedsandelen indledningsvis ikke overstiger 30 %, men  

 efterfølgende overstiger 35 %, gælder fritagelsen efter artikel  

 2 fortsat i et kalenderår efter det år, hvori niveauet på  

 35 % første gang blev overskredet e)	anvendelsen af litra c) og d) kan ikke kombineres med det resultat,  

 at en periode på to kalenderår overskrides.
Artikel 10 1. Med hensyn til beregningen af den samlede årsomsætning, som  

 er fastsat i artikel 2, stk. 2 og 4, sammenlægges den  

 omsætning, som den pågældende aftalepart og de med denne  

 forbundne virksomheder har haft for alle varer og tjenester i det  

 foregående regnskabsår, eksklusive alle former for skatter og  

 afgifter.
I denne forbindelse skal handelen mellem den virksomhed, der er  

 part i den vertikale aftale, og de med denne forbundne virksomheder eller  

 mellem dens forbundne virksomheder ikke medregnes.
 2. Fritagelsen efter artikel 2 gælder fortsat i tilfælde, hvor  

 den samlede årsomsætningstærskel i en hvilken som helst  

 periode på to på hinanden følgende regnskabsår  

 overskrides med højst 10 %.
Artikel 11 1. I denne forordning omfatter udtrykkene »virksomhed«,  

 »leverandør« og »køber« tillige disses respektive forbundne  

 virksomheder.
 2. Forbundne virksomheder er:
a)	virksomheder, hvori en af aftaleparterne direkte eller indirekte kan udøve mere end halvdelen af stemmerettighederne, eller kan udpege mere end halvdelen af medlemmerne af bestyrelsen,  

 direktionen eller andre organer, som repræsenterer virksomheden i  

 retlig henseende, eller har ret til at lede virksomhedens forretninger b)	virksomheder, som direkte eller indirekte har de under litra a)  

 nævnte rettigheder eller beføjelser over en af  

 aftaleparterne c)	virksomheder, hvori en af de under litra b) nævnte  

 virksomheder direkte eller indirekte har de under litra a) nævnte  

 rettigheder eller beføjelser d)	virksomheder, hvori en aftalepart sammen med en eller flere af de af  

 litra a), b) eller c) nævnte virksomheder, eller hvori to eller flere  

 af sidstnævnte virksomheder i fællesskab, har de i litra a)  

 nævnte rettigheder eller beføjelser e)	virksomheder, hvori de i litra a) nævnte rettigheder eller  

 beføjelser indehaves i fællesskab af:
aftaleparter eller deres respektive forbundne virksomheder, som  

 omhandlet i litra a) til d), eller en eller flere af aftaleparterne eller en eller flere af deres  

 forbundne virksomheder, som omhandlet i litra a) til d), og en eller flere  

 tredjemænd.
 3. I forbindelse med artikel 3 fordeles de i stk. 2, litra e), i  

 nærværende artikel omhandlede virksomheders markedsandel ligeligt  

 mellem de virksomheder, der har de i stk. 2, litra a), nævnte  

 rettigheder og beføjelser.
Artikel 12 1. Fritagelser i henhold til Kommissionens forordning (EØF) nr.  

 1983/83(7) , (EØF) nr. 1984/83(8)  og (EØF) nr. 4087/88(9)  gælder fortsat indtil den 31.  

 maj 2000.
 2. Forbuddet i traktatens artikel 81, stk. 1, gælder ikke i  

 perioden fra 1. juni 2000 til 31. december 2001 for aftaler, der allerede er  

 i kraft den 31. maj 2000, og som ikke opfylder betingelserne for fritagelse  

 efter nærværende forordning, men som opfylder betingelserne for  

 fritagelse efter forordning (EØF) nr. 1983/83, (EØF) nr.  

 1984/83 eller (EØF) nr. 4087/88.
Artikel 13 Denne forordning træder i kraft den 1. januar 2000.
 Den anvendes fra den 1. juni 2000, med undtagelse af artikel 12,  

 stk. 1, der anvendes fra den 1. januar 2000.
 Den anvendes indtil den 31. maj 2010.
 Denne forordning er bindende i alle enkeltheder og gælder  

 umiddelbart i hver medlemsstat.
 Udfærdiget i Bruxelles, den 22. december 1999.
På Kommissionens vegne Mario MONTI Medlem af Kommissionen (1)   EFT L 336 af 29.12.1999, s. 21.
 (2)   EFT 36 af 6.3.1965, s. 533.
 (3)   EFT L 148 af 15.6.1999, s. 1.
 (4)   EFT C 270 af 24.9.1999, s. 7.
 (5)   Rettelig skal »i relation til denne  

 forordning« erstattes med »hvad aftalen angår«, jf. den engelske  

 version; »for the purpose of the agreement«.
 (6)   Rettelig skal  

 "19/95/EØF" erstattes med »19/65/EØF«.
 (7)   EFT L 173 af 30.6.1983, s. 1.
 (8)   EFT L 173 af 30.6.1983, s. 5.
 (9)   EFT L 359 af  

 28.12.1988, s. 46.
