 Ligningsrådet har med virkning for indkomståret 1980 vedtaget, at slibere  

 og rensere ved jernstøberier uden dokumentation kan foretage samme fradrag  

 for brændt tøj som formere og støberiarbejdere beskæftiget ved støbning.
 I anvisningen vedrørende arbejdsdragt vil der derfor for indkomståret 1980  

 under punkt 4 a mellem »Formere og støberiarbejdere beskæftiget ved  

 støbning« og »jord- og betonarbejdere beskæftiget med kompressorer  

 og trykluftværktøj« blive indsat »slibere og rensere ved  

 jernstøberier«.
 Ligningsrådet har samtidig vedtaget, at der ikke bør foretages forhøjelser  

 for de slibere og rensere ved jernstøberier, som for indkomståret 1979 har  

 foretaget det omhandlede fradrag for brændt tøj på 300 kr.
