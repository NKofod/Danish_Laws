 I medfør af § 20, stk. 1, jf. stk. 2, i lov nr. 397 af 10. juni 1987 om  

 sundhedsvæsenets centralstyrelse m.v. (centralstyrelsesloven) med senere  

 ændringer, herunder lov nr. 494 af 30. juni 1993 og lov nr. 503 af 30. juni  

 1993 samt efter forhandling med Sundhedsvæsenets Patientklagenævn fastsættes:
Patientklagenævnets opgaver og  

 sammensætning § 1.  Patientklagenævnet behandler klager over den  

 faglige virksomhed, der udøves af de personer, der er omfattet af  

 Sundhedsministeriets bekendtgørelse om persongrupper inden for  

 sundhedsvæsenet, der er omfattet af Sundhedsvæsenets Patientklagenævns  

 virksomhed samt om klagevejledning i statsamterne.
Nævnet behandler dog ikke  

 klager, for hvilke der i øvrigt i lovgivningen er foreskrevet en særlig  

 klageadgang.
 Stk. 2.  I henhold til lov om frihedsberøvelse og anden  

 tvang i psykiatrien behandler Patientklagenævnet som 2. instans klager over  

 tvangsbehandling, tvangsfiksering, anvendelse af fysisk magt og  

 beskyttelsesfiksering på psykiatriske afdelinger.
Stk. 3.  I henhold til lov om aktindsigt i  

 helbredsoplysninger behandler Patientklagenævnet klager over afgørelser om  

 aktindsigt.
Stk. 4. Patientklagenævnet behandler desuden de sager, som  

 Sundhedsstyrelsen indbringer for nævnet, jf. centralstyrelsesloven, med  

 henblik på kritik eller anden sanktion over for personer indenfor  

 sundhedsvæsenet, jf. stk. 1.
 § 2.  Patientklagenævnet består af en formand og et af  

 sundhedsministeren fastsat antal næstformænd samt et antal beskikkede  

 medlemmer, som udpeges efter reglerne i § 16 i centralstyrelsesloven.
 § 3.  Nævnet udøver sin virksomhed i møder, jf. dog  

 stk. 2.
 Stk. 2.  Fællesmødet kan, jf. § 4, stk. 1, bemyndige  

 formanden til at træffe afgørelse i sager, som efter den af nævnet fulgte  

 praksis ikke skønnes at give anledning til tvivl.
 § 4.  Spørgsmål af almindelig interesse for nævnets  

 virksomhed drøftes og besluttes efter formandens bestemmelse på et  

 fællesmøde.
 Stk. 2.  Fællesmødet består af formanden,  

 næstformændene, 4 medlemmer efter centralstyrelseslovens § 16, stk. 3, nr.  

 1)-3), 4 medlemmer efter centralstyrelseslovens § 16, stk. 3, nr. 4) og 8  

 medlemmer efter centralstyrelseslovens § 16, stk. 4. Formanden afgør, hvilke  

 medlemmer der indkaldes til et fællesmøde.
 Stk. 3.  Det påhviler desuden formanden at indkalde det  

 samlede nævn til et årligt møde, hvor spørgsmål af almindelig interesse for  

 nævnets virksomhed drøftes.
§ 5.  Sundhedsministeriet stiller sekretariatsbistand  

 til rådighed for nævnet.
Sundhedsministeren udnævner efter forhandling med  

 nævnets formand en sekretær for nævnet, som samtidig leder nævnets  

 sekretariat.
 Afholdelse af møde m.v.
 § 6.  Et nævnsmøde sammensættes af:
 Stk. 2.  Nævnsmødet er beslutningsdygtigt, når formanden  

 eller vedkommende næstformand og 2 af nævnets andre medlemmer, heraf 1 medlem  

 beskikket efter centralstyrelseslovens § 16, stk. 3, og 1 medlem beskikket  

 efter centralstyrelseslovens § 16, stk. 4, er til stede.
§ 7.  Formanden eller vedkommende næstformand afgør,  

 hvilke medlemmer, jf. § 6, der skal indkaldes til et nævnsmøde.
Formanden kan  

 udskille sager til behandling i særligt indkaldte nævnsmøder.
 Stk. 2.  Det skal ved indkaldelsen til nævnsmøderne  

 tilstræbes, at opgaverne fordeles ligeligt såvel mellem  

 formanden/næstformændene som mellem de enkelte medlemmer.
Stk. 3.  Formanden eller vedkommende næstformand  

 fastsætter tid og sted for nævnsmøderne.
Formanden eller vedkommende  

 næstformand leder og tilrettelægger i øvrigt nævnsmødet.
 Stk. 4.  Vedrører en sag flere faggrupper, deltager de  

 fagligt uddannede medlemmer alene ved afgørelsen af de delspørgsmål, som  

 vedrører de pågældendes eget fagområde.
 Stk. 5.  Nævnsmøderne indkaldes med mindst 7 dages  

 varsel, bilagt dagsorden, hvoraf det fremgår, hvilke sager der kommer til  

 behandling på mødet.
Stk. 6.  Med hvert dagsordenspunkt følger et forslag til  

 nævnets afgørelse.
Forslaget vedlægges det sagsmateriale, der er nødvendigt,  

 for at nævnet kan træffe en afgørelse.
Stk. 7.  Formanden, vedkommende næstformand eller den de  

 bemyndiger dertil, kan bestemme, at sagen kan afgøres ved forenklet  

 mødebehandling.
Sagen udsendes i så fald til medlemmerne med indstilling om  

 afgørelsen og kan kun kræves drøftet på mødet, hvis et medlem giver  

 sekretariatet meddelelse herom senest 5 hverdage før det fastsatte møde.
§ 8.  Nævnsmøder er ikke offentlige.
Nævnets formand  

 eller vedkommende næstformand kan, hvor særlige forhold gør sig gældende,  

 bestemme, at særligt sagkyndige eller andre kan deltage i et nævnsmøde uden  

 stemmeret.
Forberedelse af sagerne § 9.  Ved ordet »formand« menes i det  

 følgende »formanden eller den, formanden bemyndiger dertil«.
 Stk. 2.  Formanden afgør, om en klage falder indenfor  

 nævnets kompetence, om klageren har tilstrækkelig retlig interesse i sagen,  

 om en klage skal afvises, fordi den 2 årige klagefrist, jf.  

 centralstyrelseslovens § 22, er overskredet, eller om der skal ses bort fra  

 en fristoverskridelse.
§ 10.  Sekretariatet sender modtagne klager til  

 behandling i vedkommende embedslægeinstitution, jf.
Retningslinier for  

 Embedslægeinstitutionernes og Stadslægens behandling af klagesager, jf. stk.  

 6. Samtidig orienteres klager samt andre, der har en berettiget interesse i  

 at få kendskab til klagen, om den videre behandling af sagen.
 Stk. 2.  Formanden bestemmer rækkefølgen for behandling  

 af de indkomne klager.
 Stk. 3.  Skønner formanden, at en klage eller  

 indberetning fra Sundhedsstyrelsen vil kunne føre til en straffesag mod en  

 eller flere sundhedspersoner, kan formanden beslutte, at sagen sendes til  

 politimæssig efterforskning før nævnsbehandling.
 Stk. 4.  Patientklagenævnet kan forelægge konkrete sager  

 for Retslægerådet og Sundhedsstyrelsen.
 Stk. 5.  Forinden nævnet træffer afgørelse, foretages  

 der partshøring - i overensstemmelse med forvaltningslovens regler - over de  

 faktiske oplysninger i sagen, som indgår i grundlaget for Patientklagenævnets  

 afgørelse.
 Stk. 6.  Formanden fastsætter retningslinier for  

 embedslægeinstitutionernes behandling af patientklagesager.
 Afgørelser m.v.
§ 11.  Nævnsmødets afgørelser træffes ved  

 stemmeflerhed.
I tilfælde af stemmelighed er formandens/næstformandens stemme  

 udslagsgivende.
Stk. 2.  Nævnsmødets afgørelser indføres i en  

 beslutningsprotokol, som underskrives af deltagerne i nævnsmødet.
Et medlem  

 kan kræve tilført protokollen en kort begrundelse for sit standpunkt.
 Stk. 3.  Afgørelser udfærdiges skriftligt, med  

 begrundelse og uden angivelse af mindretalsvota.
§ 12.  Nævnets afgørelse sendes til klageren samt de  

 personer, hvis faglige virksomhed, afgørelsen vedrører.
Kopi af afgørelsen  

 sendestil vedkommende embedslægeinstitutioner, Sundhedsstyrelsen,  

 myndigheder, der er arbejdsgiver eller lignende i forhold til den eller de  

 berørte personer indenfor sundhedsvæsenet, og andre med berettiget interesse.
 § 13.  Afgørelser, der er af principiel betydning og  

 egnet som vejledning om nævnets praksis, offentliggøres ved formandens  

 foranstaltning.
 § 14.  Nævnets afgørelser kan have følgende indhold:
 § 15.  Patientklagenævnet er i sin virksomhed  

 uafhængigt af instruktioner om den enkelte sags behandling og afgørelse.
 Stk. 2.  Nævnets afgørelser kan ikke indbringes for  

 anden administrativ myndighed.
 Stk. 3.  Fremkommer der i en sag, som er afgjort af  

 nævnet, nye og for sagens afgørelse væsentlige oplysninger, kan nævnet tage  

 sagen op til fornyet behandling og afgørelse.
Forskellige bestemmelser § 16.  Der påhviler nævnets medlemmer tavshedspligt.
§ 17.  Nævnet afgiver en årlig redegørelse til  

 sundhedsministeren om sin virksomhed.
Redegørelsen behandles på det i § 4,  

 stk. 3, omhandlede møde og besluttes i øvrigt efter formandens nærmere  

 bestemmelse, eventuelt på et fællesmøde indkaldt efter § 4, stk. 2.
 § 18.  Bekendtgørelsen træder i kraft den 16. juli  

 1994 og har virkning fra 1. januar 1994.
 Stk. 2.  Samtidig ophæves bekendtgørelse nr. 349 af 23.  

 maj 1990 om forretningsorden for Sundhedsvæsenets Patientklagenævn.
