Betænkning afgivet af Udvalget for  

 Fødevarer, Landbrug og Fiskeri den 3. maj 2000 Betænkning over Forslag til lov om  

 ændring af lov om strukturforanstaltninger vedrørende  

 fiskerisektoren (Ændring af EU-medfinansierede tilskudsordninger og  

 ordningen for yngre fiskere) Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
 Endvidere har udvalget modtaget en skriftlig henvendelse  

 fra Danmarks Fiskeriforening.
 Der er af fødevareministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med det af fødevareministeren stillede  

 ændringsforslag.
 Et andet mindretal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) indstiller lovforslaget til vedtagelse med de stillede  

 ændringsforslag.
Et mindretal inden for mindretallet (Dansk Folkepartis  

 medlem af udvalget) er af den grundholdning, at fiskerierhvervet skal hvile  

 så meget i sig selv som overhovedet muligt.
Begrundelsen for, at man i  

 EU-regi sidder og bestemmer, hvilke ordninger der skal være  

 gældende for danske fiskere, har Dansk Folkeparti meget svært ved  

 at få øje på.
 Dansk Folkeparti vil til enhver tid modarbejde mere og  

 mere integration i EU, men når det nu forholder sig således, at  

 et flertal af Folketingets partier har bragt Danmark i denne situation, er  

 man også fra Dansk Folkepartis side af den opfattelse, at Danmark skal  

 have det bedste ud af det.
En af de positive ting, som ligger i lovforslaget, er  

 ordningen for yngre fiskere.
Den er ifølge forslaget forbedret,  

 således at yngre fiskere fremover ligestilles, uanset om  

 førstegangsanskaffelses-lånet er til køb af et helt  

 fartøj eller en andel heraf.
 Ligeledes mener Dansk Folkeparti, at det er positivt, at  

 de yngre fiskere ifølge lovforslaget bliver ligestillet i forbindelse  

 med ansøgning om supplerende lån.
 Et tredje mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Ændringsforslag Af	fødevareministeren, tiltrådt af et  

flertal (udvalget med undtagelse af EL):
Til § 1 1) Efter nr. 9 indsættes som nyt nummer:
 »01. Efter § 6 indsættes som ny paragraf:
» Af	et mindretal (V), tiltrådt af et mindretal (KF,  

 DF og CD):
 2) I den under nr. 13 foreslåede affattelse af  

  § 14, stk. 2, udgår »og  

 uden retskendelse«.
 3) Efter nr. 13 indsættes som nyt nummer:
» Stk. 4 og 5 bliver herefter stk. 3 og 4.
 4) Efter nr. 14 indsættes som nyt nummer:
» Bemærkninger Til nr. 1 Rådets forordning (EF) nr. 2792/1999 giver mulighed  

 for at yde støtte i form af engangsydelse til fiskere under 35  

 år, der for første gang erhverver ejendomsret til et  

 fiskerfartøj eller en andel heraf.
For at der kan ydes støtte,  

 er det blandt andet en betingelse, at fiskeren kan godtgøre at have  

 arbejdet mindst fem år i fiskerierhvervet eller har tilsvarende  

 erhvervsuddannelse, og at den pågældende for første gang  

 anskaffer et fiskerfartøj eller en andel heraf.
Fiskerfartøjet  

 skal have en længde overalt på mellem 7 og 24 m og skal på  

 tidspunktet for erhvervelsen være mellem 10 og 20 år gammelt.  

 Endvidere skal fartøjet være operationelt og registreret i  

 Fællesskabets fortegnelse over fiskerfartøjer.
Overdragelsen af  

 ejerskabet må ikke finde sted inden for samme familie i op til anden  

 grad af slægtskab.
 Engangsydelsen må ikke overstige 10 pct. af  

 omkostningerne til erhvervelsen af fartøjet eller 50.000 euro.  

 Ordningen medfinansieres af FIUF (Det Finansielle Instrument til Udvikling af  

 Fiskeriet), og støtten vil kunne finansieres med 50 pct. fra EU og 50  

 pct. fra medlemsstaten.
 Formålet med ændringsforslaget er at  

 muliggøre anvendelsen af den nye ordning i Danmark, enten i stedet for  

 eller som supplement til ordningen i fiskeristrukturlovens § 6. Ved  

 fastsættelse af engangsydelsen vil der blive taget hensyn til, om  

 ansøger modtager andre ydelser til støtte for projektet.  

 Ydelsen vil på grundlag heraf kunne begrænses eller  

 bortfalde.
 Ordningen vil blive administreret af Direktoratet for  

 FødevareErhverv.
Til nr. 2-4 I grundlovens § 72 om boligens ukrænkelighed er  

 udgangspunktet, at myndighederne skal indhente retskendelse forud for bl.a.  

 kontrol med virksomheder i henhold til lovgivningen.
 Venstre finder ikke, at der er behov for at fravige denne  

 almindelige regel og de dermed forbundne retssikkerhedsgarantier i dette  

 tilfælde. Ændringsforslag nr. 2 indebærer således, at  

 der altid i forbindelse med myndighedernes kontrol på dette  

 område skal indhentes retskendelse, hvis ikke virksomheden eller  

 virksomhedsejeren frivilligt vil fremlægge det for kontrollen  

 nødvendige materiale.
 Som en konsekvens af ændringsforslag nr. 2  

 foreslås med ændringsforslag nr. 3, at bemyndigelsen til  

 justitsministeren til efter forhandling med ministeren for fødevarer,  

 landbrug og fiskeri at fastsætte nærmere regler om samarbejdet  

 med politiet vedrørende kontrollen efter § 14, stk. 2, udgår af  

 lov nr. 483 af 12. juni 1996 om strukturforanstaltninger vedrørende  

 fiskerisektoren.
 Ændringsforslag nr. 4 er en konsekvens af  

 ændringsforslag nr. 3.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
