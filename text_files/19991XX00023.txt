Skriftlig fremsættelse (6. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 ændring af lov om stempelafgift, retsafgiftsloven, skattestyrelsesloven  

 og boafgiftsloven samt om ophævelse af lov om afgift ved  

 førstegangsoverdragelse af visse ejerlejligheder og ændring af  

 lov om tinglysningsafgift. (Ændret ikrafttrædelse, udvidet  

 afgiftsfritagelse m.v.).
(Lovforslag nr.
L 25).
 Som følge af  

 ophævelsen af stempelafgift på lodsedler til klasselotterier med  

 virkning fra den 1. januar 2000 foreslår regeringen at præcisere  

 ikrafttrædelsesbestemmelsen, således at der ikke gøres  

 forskel på betaling for lodsedler til lotterier, der er påbegyndt  

 i 1999, uanset om lodsedlerne købes før eller efter  

 årsskiftet.
Lodsedler til klasselotteriet købes til en serie  

 med flere trækninger, og et lod kan gøres gennemgående til  

 alle trækninger i en serie eller kan sælges til  

 tilbageværende trækninger i en serie.
Det vil således  

 være muligt at købe lodsedler efter den 1. januar 2000, som  

 vedrører lotterier, der er påbegyndt før  

 årsskiftet.
Det foreslås, at der indsættes en bestemmelse  

 om, at afgiftsfritagelsen alene har virkning for lodsedler, der sælges  

 efter den 1. januar 2000, og som vedrører lotterier, der er  

 påbegyndt efter årsskiftet.
Det sikres herved, at der betales det  

 samme for den samme gevinstchance, uanset hvornår et lotteri er  

 påbegyndt.
Med vedtagelsen af lov om tinglysningsafgift blev der  

 utilsigtet ikke skabt hjemmel til at fritage livsgaver til anerkendte  

 trossamfund for tinglysningsafgift.
Regeringen foreslår, at denne  

 hjemmel skabes med nærværende lovforslag.
Regeringen foreslår ligeledes, at det bliver  

 præciseret, at tinglysning af flere rettigheder af samme type,  

 eksempelvis panthæftelser, på én eller flere faste  

 ejendomme, alene udløser én afgift i de tilfælde, hvor de  

 forskellige retsforhold er mellem samme parter, og hvor der således er  

 partsidentitet.
Kravet om partsidentitet fremgår ikke direkte af  

 lovteksten, men alene af bemærkningerne til bestemmelsen, og det  

 foreslås derfor, at bestemmelsen tydeliggøres ved, at  

 betingelsen om partsidentitet indsættes direkte i lovteksten, idet  

 hensigten ved vedtagelsen af  bestemmelsen var at indføre en lempelse  

 for retsforhold mellem samme parter, medens det ikke var hensigten at give  

 mulighed for at omgå bestemmelsen ved at samle flere retsforhold i  

 samme anmeldelse, eksempelvis hvor flere ejendomme har forskellige ejere.
Det  

 skal pointeres, at der ikke er tale om materielle ændringer.
 Forslaget skønnes ikke have økonomiske,  

 erhvervsmæssige, miljømæssige eller EU-retlige  

 konsekvenser.
 Det foreslås, at loven træder i kraft den 1.  

 januar 2000.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
