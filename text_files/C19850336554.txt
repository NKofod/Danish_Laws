F-Rundskrivelse F-AK-NR. 23/85.
 De statsanerkendte arbejdsløshedskasser.
 17. juli 1985.
 Vedrørende »Revisionsinstruks for de statsanerkendte  

 arbejdsløshedskasser«.
 Hermed udsendes Direktoratet for Arbejdsløshedsforsikringen's reviderede  

 »Revisionsinstruks for de statsanerkendte arbejdsløshedskasser« fra  

 november 1982.
 Revisionsinstruksen er revideret i samarbejde med Arbejdsløshedskassernes  

 Samvirke og efter høring af Rigsrevisionen og de to arbejdsløshedskasser for  

 selvstændige erhvervsdrivende.
Som den væsentligste ændring er der i bilag til instruksen som følge af  

 bemærkningerne til det nu vedtagne lovforslag om nedbringelse af  

 arbejdsløshedskassernes fejludbetalinger m.v. indføjet en række krav om  

 tilbagemelding fra revisorerne til Direktoratet for  

 Arbejdsløshedsforsikringen vedrørende kassernes forretningsgange.
Disse krav  

 er opstillet af hensyn til de løbende tilsyn med de statsanerkendte  

 arbejdsløshedskasser, og har således ikke direkte relation til  

 regnskabstilsynet.
 P D V.
Vibeke Dalbro kontorchef /Torben Augustenborg revisor Revisionsinstruks for de statsanerkendte arbejdsløshedskasser.
 I medfør af § 34, stk. 2, i lov om arbejdsformidling og  

 arbejdsløshedsforsikring m.v., jfr. § 35, stk. 1, i standardvedtægten  

 fastsættes følgende om revision i de statsanerkendte arbejdsløshedskasser.
 § 1.  Revisionen af arbejdsløshedskasserne med  

 tilhørende afdelinger udføres af en statsautoriseret revisor.
§ 2.  For den del af arbejdsløshedskassernes  

 virksomhed, der vedrører tilskuds- og refusionsmidler, foretages revisionen i  

 overensstemmelse med god offentlig revisionsskik, således som dette begreb er  

 fastlagt i § 3 i lov om revision af statens regnskaber m.m.
Revisionen af  

 arbejdsløshedskassernes øvrige virksomhed foretages i overensstemmelse med  

 begrebet god revisionsskik.
 Stk. 2.  Ved revisionen efterprøves, om regnskabet er  

 rigtigt, samt om de dispositioner, der er omfattet af regnskabsaflæggelsen,  

 er i overensstemmelse med love og andre forskrifter.
 Stk. 3.  Ved revisionen vurderes endvidere, om der er  

 taget skyldige økonomiske hensyn ved forvaltningen af tilskudsmidlerne.
 § 3.  Revisionen, der kan udføres ved stikprøvevise  

 undersøgelser, tilrettelægges blandt andet efter de retningslinier, som er  

 angivet bilaget til nærværende instruks.
 Stk. 2.  Revisionens omfang og nærmere indhold afhænger  

 af den pågældende arbejdsløshedskasses størrelse, administrative struktur og  

 forretningsgang og andre forhold af betydning for regnskabsaflæggelsen.
 § 4.  Der foretages sædvanligvis revision i årets løb.  

 Revisor foretager mindst een gang årligt et uanmeldt kasse- og  

 beholdningseftersyn.
Stk. 2.  Som led i revisionen undersøger revisor  

 arbejdsløshedskassens forretningsgang.
Revisor undersøger i denne  

 forbindelse, om den interne kontrol er betryggende.
Stk. 3.  Arbejdsløshedkassen skal give revisor adgang  

 til at foretage de undersøgelser, som han finder nødvendige.
Revisor skal  

 have adgang til samtlige de oplysninger og det materiale, som efter hans skøn  

 er af betydning for udførelsen af hans hverv.
§ 5.  Revisor fører løbende en revisionsprotokol,  

 hvori der indføres beretning om det udførte revisionsarbejde samt om alle  

 væsentlige forhold, der har givet anledning til bemærkninger.
Endvidere  

 udarbejdes revisionsprotokollat om foretagne uanmeldte kasse- og  

 beholdningseftersyn.
Stk. 2.  Revisionsprotokollaterne udfærdiges i øvrigt  

 under hensyntagen til Direktoratet for Arbejdsløshedsforsikringen's krav om  

 oplysninger til brug for tilsyn og kontrol, jfr. pkt.
V i bilaget til  

 nærværende instruks.
 Stk. 3.  Revisionsprotokollaterne tilstilles  

 hovedbestyrelsen, og revisor indsender efter hver indførsel i  

 revisionsprotokollen kopi heraf til Direktoratet for  

 Arbejdsløshedsforsikringen.
§ 6.  I forbindelse med revisionen af årsregnskabet  

 indføres i revisionsprotokollen en beretning om den udførte revision.
Af  

 beretningen skal fremgå, at revisor opfylder de i lovgivningen indeholdte habilitetsbetingelser, at revisor under sin revision har modtaget alle de ønskede oplysninger,  

 og at revisor anser regnskabet for aflagt i overensstemmelse med  

 lovgivningens og vedtægtens regnskabsbestemmelser.
§7. Det reviderede årsregnskab forsynes med påtegning om, at regnskabet er  

 revideret i overensstemmelse med denne instruks.
Påtegningen skal endvidere  

 indeholde en henvisning til revisionsprotokollen til årsregnskabet.  

 Eventuelle forbehold skal fremgå direkte af påtegningen.
 § 8.  Bliver revisor opmærksom på, at der er sket  

 eller synes at være sket lovovertrædelser eller tilsidesættelse af andre  

 forskrifter af betydning for forvaltningen af midlerne, skal han straks give  

 hovedbestyrelsen og Direktoratet for Arbejdsløshedsforsikringen meddelelse  

 herom.
 § 9.  Denne instruks træder i kraft den 1. august 1985  

 med virkning fra den 1. januar 1985. Fra samme dato ophæves den af  

 arbejdsdirektoratet i november 1982 udsendte »Revisionsinstruks for de  

 statsanerkendte arbejdsløshedskasser«.
 P.D.V.
Vibeke Dalbro kontorchef Bilag til revisionsinstruks for de statsanerkendte arbejdsløshedskasser.
I.
Revisionen omfatter årsregnskabet for hovedkassen med tilhørende  

 afdelinger, herunder refusionsregnskab, resultatopgørelse, status, noter og  

 beretningsdel.
 Hvor der findes en intern revsion, skal den statsautoriserede revisor  

 godkende de arbejdsplaner, den interne revisor anvender, og den interne  

 revisor skal løbende afgive beretninger til hovedkassen og til den  

 statsautoriserede revisor om det udførte revisionsarbejde.
Uanset at Direktoratet for Arbejdsløshedsforsikringen gennemfører en  

 stikprøvevis revision af, om sagsbehandlingen i forbindelse med udbetaling af  

 dagpenge m.v. er foretaget på et korrekt grundlag, skal revisor foretage  

 undersøgelser af udbetalingsgrundlaget i det omfang, det er nødvendigt for at  

 skaffe sig en begrundet overbevisning om forretningsgangens sikkerhed og  

 pålidelighed.
Revisor skal ved oplysning i revisionsprotokollen underrette  

 Direktoratet for Arbejdsløshedsforsikringen om resultatet af disse  

 undersøgelser.
II.
Revisionen udføres i overensstemmelse med god offentlig revisionsskik,  

 for så vidt angår den del af regnskabet, der vedrører tilskuds- og  

 refusionsmidler og i overensstemmelse med god revisionsskik for så vidt angår  

 resten af regnskabet, jfr. § 2 i instruksen.
 Revisor efterprøver blandt andet:
 × om den interne revision, hvor en sådan findes, har fungeret  

 tilfredsstillende, og om den har rapporteret i det forudsatte omfang.
 × om arbejdsløshedskassens kasse- og regnskabsmæssige forretningsgang er  

 betryggende, herunder om der foreligger adskillelse mellem kasse og  

 bogholderi.
 × om hovedkassen har ført fornøden løbende kontrol med eventuelle  

 afdelinger.
 × om attestationsregler er blevet overholdt.
 × om der er etableret betryggende kontrolforanstaltninger til sikring af  

 hovedkassens/afdelingernes indtægter og aktiver.
 × om der er etableret tilstrækkelige kontrolforanstaltninger omkring  

 udbetaling af dagpenge og efterløn m.v., herunder også  

 kontrolforanstaltninger omkring anvendelse af EDB-systemer.
 × om udgifterne er behørigt dokumenteret ved bilag, kontrakter m.v. og  

 posteret på de rigtige konti.
 × om indtægter og udgifter er henført til rette regnskabsår efter gældende  

 regler.
 × om tilbageholdte løndele (pensionsbidrag, ATP-bidrag, A-skat, gammel  

 skattegæld m.v.) afregnes over for rette myndighed og til rette tid.
III.
Revisionen kan udføres ved stikprøver efter revisors skøn, jfr.  

 instruksens § 3, stk. 1. Stikprøverne, der også kan omfatte afdelingerne,  

 udvælges blandt andet under hensyntagen til forretningsgangens funktion og  

 omfanget af en intern revision og til den løbende kontrol, der fra  

 hovedkassen føres med afdelingerne.
IV.
Ved bedømmelse af, om der ved midlernes forvaltning er taget skyldige  

 økonomiske hensyn, må revisor efterprøve:
1. At arbejdsløshedskassen/afdelingen overholder  

 forskrifterne for administration af de af staten udbetalte forskudsbeløb, at staten har fået alle renter af disse, at uafviklede forskud er placeret i overensstemmelse med anvisning fra  

 Direktoratet for Arbejdsløshedsforsikringen og til den foreskrevne  

 forrentning, at forskuddene er mindst mulige, og at arbejdsløshedskassens midler holdes adskilt fra forbundets midler.
 2. Ved et passende antal stikprøver, om kassens  

 forretningsgang m.v. sikrer korrekt udbetaling af dagpenge m.v.
 3. Om arbejdsløshedskassens forvaltning af debitorer  

 er i overensstemmelse med de af Direktoratet for Arbejdsløshedsforsikringen  

 fastsatte bestemmelser.
 V. revisionsprotokollater skal blandt andet indeholde følgende  

 oplysninger:
 × En kortfattet redegørelse for den udførte revision, herunder en  

 henvisning til de i årets løb afgivne beretninger, såvel de, der er afgivet  

 af den statsautoriserede revisor, som de, der er afgivet af den interne  

 revision.
 × De bemærkninger, revisionen har givet anledning til.
 × Revisors eventuelle forslag til ændringer i forretningsgangen, herunder  

 sådanne ændringer, der i årets løb er aftalt med ledelsen.
× Revisors udtalelse om, × Revisors oplysninger om den stikprøvetagning, der ligger til grund for  

 undersøgelsen af, om kassens forrentingsgang sikrer korrekt udbetaling af  

 dagpenge m.v. samt en redegøelse for resultatet af revisionen.
Hvis  

 konstaterede fejl og mangler giver anledning til kritik, bør revisor begrunde  

 og uddybe, på hvilke revisionsmæssige grundlag, man er nået til den anførte  

 konklusion.
 × Revisors udtalelse om, hvorvidt en eventuel intern revision har fungeret  

 tilfredsstillende.
 × Revisors eventuelle kommentarer til enkelte regnskabsposter.
 × Redegørelse for forløbet af indkassering af for meget udbetalte dagpenge  

 m.v.
 × Redegørelse for omfanget af kontingentrestancer og disses inddrivelse.
 × Påtegning på årsregnskabet.
