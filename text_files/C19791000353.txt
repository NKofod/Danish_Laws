 Alle kraner skal udføres i overensstemmelse med arbejdsministeriets  

 bekendtgørelse af 18. maj 1965 om regulativ for lastning og losning af skibe  

 samt i almindelighed opfylde nedenstående retningslinier i den udstrækning de  

 kan finde anvendelse.
1. Konstruktioner 1.1. En kran skal være således konstrueret, at den med tilstrækkelig  

 sikkerhed kan modstå de påvirkninger, den kan blive udsat for fra byrden,  

 vind, vibrationer samt fra skibets slagside og trim.
 Til alle styrkeelementer skal anvendes materiale med certifikat fra et af  

 handelsministeriet anerkendt klassifikationsselskab eller tilsvarende  

 certifikat.
1.2. Bevægelige dele såsom tandhjul, svinghjul, koblinger, kæder, aksler  

 og andre maskinelle indretninger, som ikke er forsvarligt afskærmet i kraft  

 af deres anbringelse eller konstruktion, skal være forsynet med forsvarlig  

 afskærmning.
Damprør, som er placeret således, at der er fare for, at nogen  

 kan komme i berøring med dem, skal være afskærmet, isoleret eller beskyttet  

 på anden fuldt betryggende måde.
 1.3. Skinnekørende kraners undervogn skal være således konstrueret, at  

 afsporing, aksel- eller hjulbrud ikke medfører væltnings- eller  

 nedstyrtningsfare.
1.4. Når en kran ikke benyttes, skal der findes tilfredsstillende  

 anordninger til fastholdelse af denne over for påvirkninger fra vind samt  

 skibets trim og bevægelser i søen.
Der skal ligeledes findes  

 tilfredsstillende anordninger, der forhindrer kørekraner i at køre af sporet.
2. Adgangsveje 2.1. Kraner skal være forsynet med forsvarlige adgangsveje til  

 manøvreplads, maskinhus og til ethvert sted, hvor der skal foretages  

 vedligeholdelsesarbejder, smøring og lign.
Sådanne steder skal der overalt  

 være anbragt forsvarlig rækværk med fodliste eller lignende til forebyggelse  

 af nedstyrtning.
Adgangsvejen til manøvrepladsen skal kunne anvendes uanset  

 kranens stilling.
2.2. Opgange til kraner skal så vidt muligt være således anbragt, at de  

 kan iagttages fra manøvrepladsen i alle kranens stillinger.
Er dette ikke  

 tilfældet, skal opgangen være således sikret, at personer uden fare kan  

 benytte dem, eller de skal kunne afspærres, så de ikke kan anvendes, når  

 kranerne arbejder.
 2.3. Når opgange til kraner består af lejdere med større vinkel med det  

 horisontale plan end 70 grader og større højde over dækket end 5 meter, skal  

 lejderne være forsynet med forbundne rygbøjler fra en højde af 2,20 meter  

 over dækket.
3. Passage 3.1. Passage langs skinnedragere til løbekraner er forbudt, med mindre der  

 ved gelænder eller på anden måde er sikret betryggende forhold.
 3.2. Hvor passage ved en kran er nødvendig eller praktisk mulig, skal der  

 altid i en hvilken som helst stilling af kranen mellem dennes dele og faste  

 genstande være mindst 0,60 meter i fri bredde op til en højde af mindst 2,20  

 meter.
3.3. Hvor der er anlagt passage langs en kørekrans bane, må kranens dele  

 intetsteds komme faste genstande nærmere end 0,90 meter.
Såfremt dette ikke  

 er praktisk muligt, vil en fri passage på 0,60 meters bredde kunne tillades  

 enkelte steder.
Den anlagte passage skal markeres med afstribning på dækket.  

 Den frie højde over passagearealet skal være mindst 2,20 meter.
Ved anlagte  

 passager forstås f.eks. færdselsveje til og fra borde og interne  

 hovedfærdselsveje.
 3.4. Områder, hvor der er risiko for personskade under kraners arbejde,  

 eller hvor passage ikke er tilladt, skal tydeligt angives ved skiltning, og  

 der skal være foretaget afspærring.
 3.5. På krankonstruktionen af bevægelige kraner må der ikke findes kanter,  

 fremspring eller lignende, der i en højde på mindre end 2,20 meter over det  

 underliggende passageareal kan risikere at gribe fat i beklædningsgenstande  

 på passerende personer.
4. Afvisere og stopanordninger 4.1. Hvor fare for personskade anses for at være til stede, skal  

 skinnekørende kraner foran hvert hjul eller bogie være forsynet med en  

 eftergivende afviser, f.eks. en ståltovsbøjle anbragt ca. 0,60 meter over  

 sporet og rækkende ca. 0,50 meter frem foran undervognens forreste del samt  

 en skinnerømmer med en max. afstand over skinnen på 10 mm Andre kørekraner  

 skal umiddelbart foran hjulene være forsynet med et beskyttelsesmiddel, der  

 imødegår faren for overkørsel.
 4.2. Skinner for skinnekørende kraner skal i enderne være forsynet med  

 endestop, der er i stand til at optage den påvirkning, som kan opstå, når  

 kranen med tilladelig belastning og normal kørehastighed støder imod disse.
 4.3. Skinnekørende kraner skal være forsynet med en automatisk  

 stopanordning, der ved normal drift standser kranen mindst 0,10 meter fra  

 endestoppet.
 4.4. Hvor der på samme skinne kører flere kraner, skal der være truffet  

 sådanne foranstaltninger, at kranerne ikke kan komme i skadelig berøring med  

 hinanden, samt at faste dele på kranerne indtil en højde af 2,50 meter over  

 det underliggende passagerareal ikke kan komme hinanden nærmere end 0,90  

 meter.
5. Advarselsforanstaltninger 5.1. Dele af kraner og dele af faste genstande på skibet, herunder områder  

 på dækket, der i forbindelse med kraners bevægelse kan frembyde en fare for  

 personer, skal forsynes med sort/gul advarselsafmærkning.
5.2. Skinnekørende kraner, der er beregnet til at køre langskibs og/eller  

 tværskibs mindre end 2,5 meter over almindelige færdsels- og arbejdsområder,  

 skal have en alarmanordning, der automatisk starter lyd- og evt. lyssignaler  

 lidt før kranen sættes i bevægelse.
Der skal være kontinuerlig alarm, mens  

 kranen er i bevægelse.
5.3. Kraner skal være forsynet med en signalanordning, med hvilken  

 kranføreren kan afgive advarselssignal fra manøvreplads.
Dette signal skal  

 kunne høres inden for kranens arbejdsområde, men må ikke kunne forveksles med  

 andre signaler, der anvendes om bord.
6. Førerhuse 6.1. Kraner med fast manøvreplads til losning og lastning og lignende skal  

 i almindelighed være forsynet med lukket førerhus.
 6.2. Førerhuset skal være udført af stål og/eller andet egnet ubrændbart  

 materiale.
6.3. Der skal i førerhuset være en transportabel ildslukker af godkendt og  

 egnet type.
Såfremt adgangen til kranførerens plads kun kan ske gennem  

 kranhusets indre, skal der være en elektrisk håndlampe.
 6.4. Førerhuset skal være velventileret, have opvarmningsmulighed, være  

 beskyttet mod indtrængen af evt. udstødningsgasser fra maskineriet.  

 Støjniveauet ved kranførerens plads må ikke overstige 75 dB (A).
 6.5. Førerhuset skal være udformet således, at kranføreren har bedst  

 muligt overblik over arbejdsområdet på dækket.
6.6. Alle vinduerne i førerhuset skal være udført af hærdet glas.  

 Rengøring af vinduerne udvendig skal kunne foregå på betryggende måde.
De for  

 arbejdets sikre udførelse nødvendige vinduer skal være forsynet med  

 vinduesviskere samt varmetråde eller vifter således, at udsynet gennem  

 vinduerne ikke nedsættes væsentligt på grund af regn, dug, is eller lignende.
7. Sikkerhedsforanstaltninger ved betjening 7.1. Betjeningsanordningernes funktion skal være tydeligt angivet ved  

 tekst eller symbol.
 7.2. Betjeningsanordningerne skal være således indrettet, at de går  

 tilbage i neutral stilling, når de slippes, hvorved den pågældende  

 kranbevægelse bringes til standsning på forsvarlig måde.
 7.3. Kraner med flere manøvrepladser skal være udført således, at  

 manøvrering ikke kan foretages samtidig fra flere forskellige steder.
 7.4. Ved fjernbetjent maskineri skal der på et let synligt sted findes et  

 skilt med advarsel om, at maskineriet er fjernbetjent og kan startes uden  

 forudgående varsel.
 7.5. Fjernbetjent maskineri, der ikke er synligt fra manøvrepladsen, skal  

 være forsynet med en låsbar hovedafbryder eller stopknap.
8. Funktions- og grænseafbrydere 8.1. Kraner skal have grænseafbrydere, hvor der er begrænsning af kranens  

 eller kranarmens bevægelser.
 8.2. Kraner, hvis udlæg kan varieres maskinelt ved at hæve eller sænke  

 kranarmen eller ved ind- eller udkøring af kranarmen, skal være forsynet med  

 grænseafbryder for mindste og største udlæg.
 De skal endvidere være forsynet med grænseafbrydere, der hindrer  

 overskridelse af tilladeligt lastmoment.
8.3. Når grænseafbrydere træder i funktion, skal bevægelsen i den  

 pågældende retning ophøre.
Ny tilkobling af drivkraft eller løsning af  

 bremser må ikke være mulig, før den pågældende betjeningsanordning har været  

 i neutral stilling.
Bevægelse må kun kunne foregå i tilladt retning.
 8.4. Arrangement til forhindring af funktion af grænseafbrydere for  

 kranarmens laveste stilling er kun tilladt, når dette er nødvendigt for  

 stuvning af kranarmen.
8.5. Kraner skal være forsynet med et højdestop, der automatisk standser  

 løftebevægelsen, når byrden har nået sin højeste stilling.
Hvis ændring af  

 kranens udlæg medfører, at krogen når højdestoppet, skal dette også virke for  

 udlægsbevægelsen.
 8.6. Den tilladelige arbejdsbelastning for en kran må ikke kunne  

 overskrides med mere end 5 procent.
 8.7. Elektrisk drevne kraner skal have et arrangement, som frakobler  

 motoren i tilfælde af strømsvigt, og som hindrer, at motoren starter igen  

 uden at betjeningsanordningen først har været ført tilbage til neutral  

 stilling, eller efter at indkobling er foretaget med startmekanismen  

 (0-spændingsudløsning).
8.8. Alle bremser skal være således indrettet, at de automatisk og uden  

 skadelige påvirkninger vil træde i funktion i tilfælde af, at  

 kraftforsyningen svigter eller ved fejl i kontrolsystemet.
Bremsernes  

 effektivitet skal være tilstrækkelig til at fastholde kranen samt dens byrde  

 under alle forhold.
8.9. Kraner skal være forsynet med et nødstop, som kan nås fra  

 manøvrepladsen.
Stopknappen skal være rød og beskyttet med låg, bøjle eller  

 tilsvarende.
8.10. På skinnekørende kraner skal der være anbragt et nødstop på hvert  

 kranben.
Stoppet skal kunne nås fra dækket.
Dette nødstop, der skal indikere  

 visuelt ved manøvrepladsen, må ikke kunne sættes ud af funktion fra denne.
 8.11. Når nødstop aktiveres skal alle bremser automatisk træde i funktion  

 og virke som angivet i punkt 8.8.
 8.12. Ved nødstop skal alle funktioner neutralstilles, før kranen kan  

 starte påny.
9. Variabel arbejdsbelastning 9.1. På kraner, hvor den tilladelige arbejdsbelastning er en funktion af  

 kranarmens rejsning eller udlæg, eller hvor byrdens placering på kranarmen  

 kan varieres, skal kranføreren ved angivelse på sin manøvreplads være  

 underrettet om kranens største tilladelige arbejdsbelastning i de forskellige  

 stillinger samt om kranarmens vinkel med det horisontale plan.
 Endvidere skal der, såfremt kranen har en tilladelig arbejdsbelastning på  

 5 ton og derover, være en lastmomentindikator, der på kranførerens  

 manøvreplads visuelt og akustisk alarmerer ved 90 procent af det tilladelige  

 lastmoment.
10. Ikrafttrædelse Retningslinierne har virkning fuldt ud for kraner, der afgives ordre på  

 efter 1. april 1979.
