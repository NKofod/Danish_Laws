Nr BTL 124 Betænkning over Forslag til lov om ændring af merværdiafgiftsloven  

 (momsloven) (Vurderingsydelser samt visse forenklinger)   

 Nr L 124 1992-93, 1. samling Afgivet af Skatteudvalget Afgivet: 19921214 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Feriehusudlejernes Brancheforening, Foreningen af Danske Eksportvognmænd og Price Waterhouse/Seier-Petersen.
 Udvalget anmoder om, at lovforslaget efter 2. behandling henvises til  

 fornyet behandling i udvalget.
 Herefter indstiller et mindretal (Venstres, Det Konservative  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse uændret .
 Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 2. behandling.
 Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget ved 2. behandling.
 Et femte mindretal (Det Radikale Venstres medlem af udvalget) vil  

 redegøre for sin stilling til lovforslaget ved 2. behandling.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Rahbæk Møller (SF) Jens Thoft  

 (SF) Bente Juncker (CD) Aagaard (KF) Pernille Sams (KF) Mariann Fischer Boel  

 (V) Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til skatteministeren, som denne har besvaret i et samråd.
 Endvidere har udvalget modtaget en skriftlig henvendelse fra advokat  

 Jørgen Henrik Jørgensen, København.
 Under henvisning til den forholdsvis korte tid, der har været til  

 behandling af dette lovforslag, vil udvalget gerne opfordre ministeren til at  

 give udvalget en orientering om, hvorledes man forventer de nye bestemmelser  

 administreret.
 Herefter indstiller et flertal (udvalget med undtagelse af  

 Socialistisk Folkepartis og Det Radikale Venstres medlemmer) lovforslaget til  

vedtagelse uændret .
 Et mindretal inden for flertallet (Fremskridtspartiets medlem af udvalget)  

 udtaler, at efter at udvalget nu har fået svar på alle spørgsmålene, må  

 Fremskridtspartiet stille sig tilfreds med skatteministerens besvarelse,  

 specielt med henblik på reglerne for trekantshandel, som træder i kraft den  

 1. januar 1993.
 Fremskridtspartiet mener, at de virksomheder, der som følge af ændringen  

 skal til at svare afgift af vurderingsvirksomheden m.v., burde have haft  

 mulighed for at medregne afgifter af indkøb foretaget før 1. januar 1993 i  

 lighed med de regler, der blev gennemført, da der kom moms på turistbuskørsel  

 i 1982, hvor der blev indrømmet fradragsret med tilbagevirkende kraft.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse .
Mindretallet ser problemer i relation til bestående lovgivning for så vidt  

 angår den mystiske fritagelse for moms af taksatorvirksomhed, der er forudsat  

 i det lovforberedende arbejde.
Der mangler efter SF's opfattelse hjemmel til  

 denne fritagelse i den bestående lovgivning.
En hjemmel tilvejebringes ikke  

 via lovforslaget, og i øvrigt er hidtidig og fremtidig administration af  

 taksatorydelser et brud på EF-retten.
 Et andet mindretal (Det Radikale Venstres medlem af udvalget) vil  

 redegøre for sin stilling til lovforslaget ved 3. behandling.
