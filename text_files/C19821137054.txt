 Hermed sendes et antal eksemplarer af justitsministeriets cirkulære af 16.  

 juni 1982 om behandling af sager om løsladelse på prøve m.v. og et notat af  

 samme dato om retningslinier med hensyn til løsladelse på prøve i henhold til  

 straffelovens § 38, stk. 1 og 2.
 Cirkulæret gælder for sager, hvor prøveløsladelsesdatoen indtræder den 1.  

 juli 1982 eller senere.
 Der er i forhold til de hidtil gældende regler foretaget en række  

 ændringer, der til dels har sammenhæng med, at straffelovens § 38 er ændret  

 ved lov nr. 239 af 1. juni 1982.
Om ændringerne i forhold til de hidtil gældende regler henvises til  

 vedlagte oversigt. (* 2) Man gør opmærksom på, at justitsministeriet vil vende tilbage til  

 spørgsmålet om udarbejdelse af retningslinier for fastsættelse af prøvetidens  

 længde.
 Sagerne vedrørende løsladelse på prøve af indsatte, der udstår straf af  

 fængsel i 70 - 80 dage, jf. § 2, stk. 1, nr. 6, skal forelægges for  

 justitsministeriet med henblik på vurdering af hensigtsmæssigheden af reglen  

 i straffelovens § 38, stk. 3.
 For så vidt angår omformuleringen af bestemmelserne om høring af den frie  

 kriminalforsorg bemærkes, at det i forbindelse med nedsættelse af  

 mindstetiden for prøveløsladelse er fundet nødvendigt - og forsvarligt - at  

 begrænse kravet om, i hvilke tilfælde der skal foretages høring af  

 vedkommende afdeling, jf. §§ 5, 13 og 14.
 Til de enkelte bestemmelser skal i øvrigt bemærkes følgende:
 ad § 1, stk. 2 om løsladelse af udenlandske indsatte, der skal udvises.
 Det forudsættes, at spørgsmålet om prøveløsladelse af udenlandske  

 indsatte, der udstår straf af fængsel i 5 år og derover, fortsat gøres til  

 genstand for drøftelse på de halvårlige fællesmøder mellem direktoratet for  

 kriminalforsorgen og vedkommende anstalt.
 ad § 14, stk. 3 om besøg i indsattes hjem.
 Det forudsættes, at hjembesøg i almindelighed foretages af den afdeling af  

 kriminalforsorgen, i hvis område den indsatte har bopæl.
 ad § 19, stk. 2 om ophævelse af det tidligere cirkulære af 25. juni 1975  

 for så vidt angår reglerne om udgangstilladelse.
 Reglerne i § 15, stk. 1 og 2, i det tidligere cirkulære af 25. juni 1975  

 vil blive indarbejdet i direktoratets cirkulære af 10. juni 1976 om udgang i  

 forbindelse med en kommende revision af nævnte cirkulære.
 Som en midlertidig ordning bestemmes følgende:
 1. Udgangstilladelse med henblik på fremskaffelse af  

 ophold eller arbejde eller andet underhold i forbindelse med løsladelse på  

 prøve med vilkår om tilsyn bør kun gives efter forudgående drøftelse med  

 tilsynsmyndigheden.
 2. Det bør i almindelighed tilstræbes, at den indsatte  

 under udgangen har kontakt med den person, der forventes beskikket som  

 tilsynsførende, eller med den afdeling, hvorfra tilsyn skal føres.
 Følgende bestemmelser ophæves:
Justitsministeriets skrivelse af 24. april 1969 om forudsætningen  

 »passende ophold og arbejde m.v.« Justitsministeriets skrivelse af 23. september 1974 om tilsynstider.
 Justitsministeriets skrivelse af 19. juli 1976 om ekspedition af sager om  

 løsladelse på prøve, når der verserer straffesag mod den indsatte.
 Justitsministeriets cirkulærskrivelse af 23. december 1976 om løsladelse  

 på prøve af personer, der udstår straf af fængsel for totalnægtelse af  

 værnepligtstjeneste m.v.
 Justitsministeriets skrivelse af 4. marts 1977 om tilsendelse af genparter  

 i »uenighedssager«.
 Justitsministeriets skrivelse af 18. august 1977 om udtalelser i  

 klagesager.
 Justitsministeriets cirkulærskrivelse af 6. september 1978 om løsladelse  

 på prøve af udenlandske indsatte, der efter udståelse af straf skal udvises.
 P.M.V.
 E.B.
E.
Steiner.
 Til kriminalforsorgens anstalter og arrestinspektørerne.
 Notat om retningslinier med hensyn til løsladelse på prøve efter  

 straffelovens § 38, stk. 1 og 2.
I.
LØSLADELSE I HENHOLD TIL STRAFFELOVENS § 38, STK. 1.
Efter § 38, stk 1, kan løsladelse på prøve finde sted, når 2/3 af  

 straffetiden, dog mindst 2 måneder, er udstået.
Løsladelse på prøve kan dog  

 ikke ske med hensyn til den ubetingede del af en dom efter straffelovens §  

 58, stk. 1.
 Prøveløsladelse er forudsat som et regelmæssigt led i fuldbyrdelsen af  

 fængselsstraffe på 3 måneder og derover.
 Efter § 38, stk. 5, forudsætter løsladelsen blandt andet, at den dømtes  

 forhold ikke gør den utilrådelig.
1. Efter praksis betragtes løsladelsen generelt som  

 utilrådelig, såfremt risikoen for recidiv til krimininalitet, der ikke kan  

 anses for bagatelagtig, og som ikke formodes at kunne begrænses ved  

 efterforsorgsmæssige foranstaltninger, vurderes som væsentlig.
Som  

 bagatelagtig krimininalitet anses i almindelighed krimininalitet, der  

 forventes at medføre fængselsstraf i højst 4 måneder.
 2. I den konkrete vurdering af, om løsladelsen må  

 betragtes som utilrådelig, indgår navnlig følgende momenter:
a.
Antallet af tidligere prøveløsladelser (hvormed sidestilles tidligere  

 betingede domme).
b.
Den indsattes forhold under tidligere tilsynsperioder.
c.
Den nu foreliggende løsladelsessituation.
ad 2 a.
Løsladelse på prøve bør normalt ikke finde sted, såfremt der inden  

 for de seneste ca. 5 år har foreligget 3 - 4 prøveløsladelser med recidiv til  

 ny kriminalitet.
Det samme gælder et tilsvarende antal forudgående betingede  

 domme, uden at man dog tillægger en forudgående betinget dom helt samme  

 negative vægt som en forudgående prøveløsladelse.
Undtagelsesvis bør afslag komme på tale, uanset at den indsatte ikke  

 tidligere har været prøveløsladt.
Der sigtes herved navnlig til personer, der  

 under en tidligere tilsynsperiode i henhold til betinget dom har vist en  

 udtalt grad af manglende vilje til samarbejde med tilsynsmyndigheden.
ad 2 b.
Der lægges væsentlig vægt på, hvor hurtigt den indsatte er  

 recidiveret efter den sidste løsladelse.
Ved vurderingen tages dog hensyn  

 til, om recidiv har beroet på ekstraordinære forhold.
Endvidere lægges vægt  

 på den indsattes forhold til tilsynsmyndigheden, herunder foreliggende  

 erfaringer med hensyn til gennemførelse af tilsynsforanstaltninger.
ad 2 c.
Prøveløsladelse vil - uanset at de under 2 a. og b. nævnte  

 momenter isoleret måtte føre til afslag - kunne komme på tale, hvor der  

 skønnes at foreligge en særlig gunstig løsladelsessituation, f.eks. med  

 hensyn til arbejds-, opholds- eller uddannelsesmuligheder, den indsattes  

 forhold til pårørende m.v. og/eller at der under den aktuelle strafudståelse  

 må antages at være sket en væsentlig holdningsændring hos den indsatte.
 I vurderingen af, om prøveløsladelse efter § 38, stk. 1, bør finde sted,  

 indgår andre momenter end de nævnte, herunder blandt andet følgende:
A.
For indsatte i de yngre aldersgrupper (under ca. 24-25 år) bør  

 prøveløsladelse hyppigt komme på tale, uanset at en samlet vurdering af de  

 øvrige nævnte momenter taler herimod.
B.
En gennemført (forestående) prøveløsladelse af meddomfældte, der har  

 udstået (udstår) straf af omtrent tilsvarende længde, vil tale for  

 prøveløsladelse, uanset at denne efter en vurdering af forholdene i øvrigt  

 nærmest må anses for utilrådelig.
C.
Der tillægges ikke arten af den pådømte kriminalitet som sådan  

 væsentlig betydning; kriminalitetens art vil dog have en vis betydning ved  

 vurdering af risikoen for ny kriminalitet.
Risikoen for recidiv til (ikke  

 professionel) berigelseskriminalitet vil bedre kunne accepteres end risikoen  

 for recidiv til personfarlig kriminalitet.
D.
Der tillægges straffetidens længde en vis betydning.
Jo længere  

 tidsrummet er mellem 2/3 straffetid og det endelige løsladelsestidspunkt, des  

 mere tilbøjelig vil man i praksis være til at træffe bestemmelse om  

 prøveløsladelse, uanset at flere forhold måtte tale herimod.
Er tidsrummet  

 til endt straf meget langt, kan det her nævnte moment tale for løsladelse  

 efter 2/3 tid, men inden endt straffetid, uanset at forholdene i øvrigt taler  

 for afslag.
 Er den resterende straffetid under 30 dage, vil løsladelse på prøve i  

 almindelighed kun ske, når der foreligger særlige omstændigheder, som taler  

 derfor, fx ønskeligheden af iværksættelse af tilsyn, af en  

 alkoholistbehandling eller lignende, som også den indsatte lægger vægt på at  

 få iværksat, jf. straffelovens § 38, stk. 3.
 Løsladelse på prøve skal dog altid finde sted, når reststraffen er under  

 30 dage som følge af, at datoen for prøveløsladelse indtræffer i februar  

 måned, såfremt betingelserne for prøveløsladelse i øvrigt er opfyldt.
II.
LØSLADELSE I HENHOLD TIL § 38, STK. 2.
 Efter straffelovens § 38, stk. 2, kan prøveløsladelse finde sted efter  

 udståelse af halvdelen af straffen, dog mindst 2 måneder, når særlige  

 omstændigheder taler derfor.
A.
Sager, hvor afgørelsen træffes af institutionens leder.
1. Udenlandske indsatte, der skal udvises, skal  

 løslades på prøve, når 7/12, dog mindst 2 måneder af straffetiden er udstået.  

 Det er dog en forudsætning, at den indsatte i øvrigt vil kunne løslades på  

 prøve i henhold til straffelovens § 38, stk. 1. Det er endvidere en  

 forudsætning for prøveløsladelsens iværksættelse, at den pågældendes  

 udvisning kan gennemføres.
Som følge heraf skal den på formularsættet trykte  

 bestemmelse, hvorefter løsladelsen forudsætter, at der er sikret den  

 pågældende passende ophold og arbejde eller andet underhold, erstattes af  

 følgende formulering:»Det er en forudsætning for afgørelsen, at der  

 foreligger resolution om den pågældendes udvisning, og at udvisningen kan  

 gennemføres.« 2. Indsatte, der udstår straf af fængsel for  

 totalnægtelse af værnepligtstjeneste m.v., skal løslades på prøve, når  

 halvdelen, dog mindst 2 måneder af straffetiden er udstået.
Det er dog en  

 forudsætning, at den indsatte i øvrigt vil kunne løslades på prøve i henhold  

 til straffelovens § 38, stk. 1.
B.
Sager, der skal forelægges for justitsministeriet.
Prøveløsladelse i henhold til denne bestemmelse, der efter ordlyd og  

 forarbejder skal forbeholdes ganske ekstraordinære tilfælde, vil efter  

 justitsministeriets praksis kunne ske, når fremrykning af  

 løsladelsestidspunktet tilsiges af 1. klare, konkrete behandlingshensyn.
Der sigtes  

 særligt til tilfælde, hvor der en kortere tid (normalt indtil ca. 1 måned),  

 før prøveløsladelse efter § 38, stk. 1, kan ske, foreligger gode arbejds-,  

 uddannelses- og bopælsmuligheder, som ellers ville forspildes; 2. vægtige humanitetshensyn svarende til sædvanlige  

 benådningsgrunde, uden at der dog til prøveløsladelse kræves, at disse hensyn  

 fremtræder med samme styrke som ved benådning for hele den idømte straf.
Der  

 sigtes eksempelvis til indsattes helbredsforhold, at hans ægteskab eller hjem  

 ellers ville lide sammenbrud, alvorlig sygdom hos hans ægtefælle eller børn.
Dokumentation for det forhold, som eventuelt kan begrunde fremrykning af  

 prøveløsladelsen, må i fornødent omfang tilvejebringes af den indsatte, der  

 forudsættes vejledet nærmere herom, 3. en individuel helhedsvurdering, hvori indgår  

 momenter af følgende karakter:
a. at der foreligger hensyn som nævnt under punkt 1 og 2, uden at disse  

 isoleret vil kunne begrunde fremrykning af prøveløsladelsen, b. at indsatte på gerningstidspunktet var under 21 år eller over 55 - 60  

 år, c. at den indsatte ikke tidligere har udstået fængselsstraf eller fået  

 tiltalefrafald eller betinget dom.
En indsat anses som førstegangsstraffet,  

 hvis der er forløbet 5 år, efter at den sidste straf er udstået, endeligt  

 eftergivet eller bortfaldet under hensyn til, at straffedomme efter denne  

 frist mister deres gentagelsesvirkning, jf. straffelovens § 81, stk. 3, d. at straffetiden er forholdsvis langvarig (3 år eller derover), e. at indsatte under straffesagen har haft særlig langvarigt ophold i  

 varetægtsfængsel, f. at fortsat strafudståelse formodes at være skadelig ud fra et  

 specialpræventivt synspunkt.
ad 1-3. Ved den samlede vurdering af, om fremrykning af løsladelse bør  

 ske, vil der i almindelighed ikke blive lagt vægt på arten eller omfanget af  

 den pådømte kriminalitet.
Det vil dog kunne tale imod løsladelse på prøve i  

 henhold til § 38, stk. 2, at den indsatte er dømt for farlig kriminalitet, fx  

 overtrædelse af straffelovens § 191 eller grovere røveri.
Det er i alle tilfælde en forudsætning for løsladelse efter § 38, stk. 2,  

 at risikoen for tilbagefald til kriminalitet efter en bedømmelse, der er  

 strengest for så vidt angår de under punkt 3 nævnte sager, kun skønnes at  

 være ringe, jf.
I.
C.
III.
VILKÅRSFASTSÆTTELSE M.V.
 Ved vilkårsfastsættelsen følges de retningslinier, der er givet i  

 kriminalforsorgsudvalgets betænkning nr. 519/1969 om vilkår ved betingede  

 domme og prøveløsladelse.
 Med hensyn til fastsættelse af vilkår om prøvetid henledes opmærksomheden  

 særligt på bemærkningerne i betænkningen side 12, jf. side 10.
 Ved prøveløsladelse af udenlandske indsatte, der skal udvises, fastsættes  

 alene vilkår om prøvetid.
 Med hensyn til fastsættelse af vilkår om tilsyn er der i forbindelse med  

 ændringen i 1973 af straffelovens § 39, stk. 2, tilsigtet en begrænsning i  

 anvendelsen, idet der blev givet udtryk for, at tilsyn kun skal anvendes, når  

 der er konkret behov herfor.
Såfremt længerevarende tilsyn skønnes uhensigtsmæssigt eller unødvendigt  

 med henblik på begrænsning af risikoen for kriminelt recidiv, vil der kunne  

 fastsættes tilsynstider på 3 eller 6 måneder.
Dette gælder i særlig grad, når  

 den idømte straf ikke overstiger 9 måneder.
Muligheden for at undlade at  

 fastsætte tilsyn eller for at fastsætte igangsætningstilsyn er dog ikke  

 begrænset til sådanne tilfælde.
 Fastsættelse af særvilkår skal ske efter en nøje vurdering af, om  

 fastsættelse af det enkelte særvilkår er formålstjenligt med henblik på  

 begrænsning af den indsattes recidivrisiko.
