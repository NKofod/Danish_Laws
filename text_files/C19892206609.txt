(Til alle amtsråd og  

 kommunalbestyrelser) I medfør af § 4 i lov nr. 264 af 22. maj 1986 om åremålsansættelse af  

 tjenestemænd og ansatte på tjenestemandslignende vilkår og aftale af 26. juni  

 1989 mellem Finansministeriet og Lærernes Centralorganisation, jf.  

 tjenestemandslovens § 45, stk. 1, og efter indhentet udtalelse fra  

 lønningsrådet fastsættes følgende:
 § 1.  Kommunalbestyrelsen/amtsrådet kan besætte alle  

 stillinger som skolekonsulenter i folkeskolen på åremål bortset fra de i  

 Undervisningsministeriets cirkulære af 30. maj 1988 om klassificering af  

 tjenestemandsstillinger i folkeskolen i §§ 6, 9, 21 og 23 anførte  

 skolekonsulentstillinger og i § 25 skolekonsulenter ved amtscentraler med  

 pædagogiske opgaver/varetagelse af ledelsen af en geografisk adskilt afdeling  

 og pædagogiske opgaver/stedfortræder for lederen af amtscentralen.
 § 2.  Åremålsansættelsen sker for et tidsrum af mellem  

 3 og 6 år. Åremålsansættelsen kan forlænges med indtil i alt 3 år.
 Stk. 2.  Genansættelse kan efter fornyet opslag finde  

 sted i en åremålsstilling.
 § 3.  Under åremålsansættelse i stillinger som  

 skolekonsulent i folkeskolen ydes et tillæg til den løn, der gælder for  

 stillingen ved varig ansættelse.
 Stk. 2.  For personer, der ikke er sikret varig  

 ansættelse som lærer/overlærer i folkeskolen ved åremålsansættelsens udløb,  

 fastsættes tillæggets størrelse i hvert enkelt tilfælde ved aftale mellem  

 Undervisningsministeriet og Lærernes Centralorganisation.
 Stk. 3.  For personer, der efter åremålsansættelsens  

 udløb er sikret varig ansættelse som lærer/overlærer i folkeskolen,  

 fastsættes tillægget således:
 Stk. 4.  Åremålstillægget efter stk. 3 beregnes af den  

 til enhver tid gældende løn (inkl. eventuelt tillæg) ved varig ansættelse i  

 åremålsstillingen.
§ 4.  Ved åremålsansættelsens udløb ydes af den  

 ansættelsesmyndighed, hvorunder åremålsansættelsen har fundet sted, et  

 fratrædelsesbeløb, der for hvert års åremålsansættelse udgør 8 1/3 pct. af  

 årslønnen på fratrædelsestidspunktet.
For dele af et år beregnes  

 fratrædelsesbeløbet forholdsmæssigt.
Stk. 2.  For personer, der er sikret varig ansættelse  

 som lærer/overlærer i folkeskolen efter åremålsansættelsens udløb, beregnes  

 fratrædelsesbeløbet på grundlag af slutlønnen (inkl. eventuelt tillæg) til en  

 overlærer ved det pågældende skolevæsen.
For personer, der er sikret  

 tilbagegang til anden stilling, beregnes fratrædelsesbeløbet på grundlag af  

 slutlønnen (inkl. eventuelt tillæg) i denne stilling.
For personer, der ikke  

 er sikret en tilbagegangsstilling, beregnes fratrædelsesbeløbet på grundlag  

 af den aktuelle løn i åremålsstillingen (inkl. åremålstillægget).
 Stk. 3.  Ansættelsesmyndigheden kan bestemme, at retten  

 til fratrædelsesbeløb bortfalder, mod at det i henhold til § 3 fastsatte  

 åremålstillæg forhøjes med tillæg på 8 1/3 pct. af den til enhver tid  

 gældende slutløn (inkl. eventuelt tillæg) i tilbagegangsstillingen eller -  

 hvis der ikke er sikret den pågældende en tilbagegangsstilling - 8 1/3 pct.  

 af den aktuelle løn i åremålsstillingen (inkl. åremålstillægget).
 Stk. 4.  Ved efterfølgende varig ansættelse i  

 åremålsstillingen bortfalder retten til fratrædelsesbeløb.
 § 5.  Ved genansættelse, jf. § 2, stk. 2, fastsættes  

 nyt tillæg i henhold til § 3.
§ 6.  Ved åremålsansættelse i en primærkommune af en  

 tjenestemandsansat lærer/overlærer gives der tjenestemanden ret til at  

 genindtræde som tjenestemandsansat i en stilling som lærer/overlærer i  

 kommunen efter åremålsansættelsens udløb eller ved ophør af anden  

 tjenestemanden utilregnelig årsag.
Såfremt den pågældende ikke i forvejen er  

 tjenestemandsansat i en stilling som lærer/overlærer i den åremålsansættende  

 kommune, ansætter kommunen samtidig vedkommende i en sådan stilling.
Stk. 2.  Ved åremålsansættelse i en amtskommune af en  

 tjenestemandsansat lærer/overlærer, der i forvejen er ansat i amtskommunen,  

 gives der tjenestemanden ret til at genindtræde i en tjenestemandsstilling  

 som lærer/overlærer i amtskommunen ved åremålsansættelsens ophør eller ved  

 ophør af anden tjenestemanden utilregnelig årsag.
Såfremt den pågældende i  

 forvejen er tjenestemandsansat som lærer/overlærer i en anden amtskommune,  

 ansætter den åremålsansættende amtskommune samtidig tjenestemanden i en sådan  

 stilling.
 Stk. 3.  Åremålsansættelsen medregnes ved fastsættelsen  

 af lønancienniteten ved (gen)indtræden i stillingen som lærer/overlærer.
 § 7.  Åremålsansatte skolekonsulenter er - medmindre  

 andet er fastsat - undergivet de i øvrigt gældende regler for varigt ansatte  

 skolekonsulenter.
§ 8.  Cirkulæret træder i kraft den 1. august 1989 og  

 har virkning fo r åremålsansættelser, herunder genansættelser, der påbegyndtes den 1.  

 august 1988 eller senere.
Stk. 2.  Skolekonsulenter, der har været åremålsansat  

 efter de hidtil gældende regler, og som genansættes med virkning fra den 1.  

 august 1988 eller senere, kan - hvis der mellem (amts)kommunen og den  

 pågældende tjenestemand opnås enighed herom - i stedet for den timereduktion,  

 der er anført i den som bilag 1 til Undervisningsministeriets  

 cirkulæreskrivelse af 31. august 1977 optrykte aftale af 18. november 1976 få  

 udbetalt et fratrædelsesbeløb.
Beløbet beregnes som den samlede timereduktion  

 multipliceret med 1/pligtigt årligt timetal af årslønnen til en overlærer på  

 slutløn (inkl. eventuelt tillæg) i samme (amts)kommune.
Stk. 3.  Undervisningsministeriets cirkulæreskrivelse af  

 31. august 1977 om åremålsansættelse i folkeskolen ophæves.
Cirkulæret og den  

 som bilag 1 optrykte aftale har dog virkning for de åremålsansættelser, der  

 er påbegyndt inden den 1. august 1988.
 Undervisningsministeriet, den 4. august  

 1989.
 P.m.v.
 e.b.
Kirsten Lippert fm.
Bilag Kapitel III i aftale af 18. november 1976 mellem finansministeren og  

 Danmarks Lærerforening om løn- og andre ansættelsesvilkår bortset fra  

 pensionsvilkår under ansættelse på åremål i folkeskolen har følgende  

 formulering:
Timereduktion til varigt ansatte  

 tjenestemænd i folkeskolen efter § 7.  Efter åremålsansættelsens ophør bevarer den  

 varigt ansatte tjenestemand i folkeskolen samme timereduktion som under  

 åremålsansættelsen i en periode svarende til 1 måned for hvert års  

 åremålsansættelse.
Såfremt timereduktionen under åremålsansættelsen ikke har  

 været konstant, ydes i nævnte periode reduktion med det maksimalt opnåede  

 antal timer.
Timereduktionen kan omregnes forholdsmæssigt til et skoleår.
 § 8.  Der kan som regel ikke tillægges tjenestemænd,  

 der har timereduktion i henhold til § 7, overtimer i fast skema.
