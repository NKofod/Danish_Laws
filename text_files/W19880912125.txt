Ankestyrelsens principafgørelse P-9-88 om nedsættelse af erhvervsevnen - nyrelidelse - nyretransplantation - dialyse - pension Resume:
 En kvinde, der havde en nyrelidelse i form af cystenyrer, som krævededialysebehandling, fik foretaget en nyretransplantation med godt re sultat.
Kvinden fandtes berettiget til mellemste førtidspension fra ansøgningen og indtil 3 måneder efter transplantationen, hvor nyrefunktionen var blevet normal.
For tiden derefter fandtes hun ikke at have en nedsættelse af erhvervsevnen, der berettigede hende til førtidspension. *) Kassation:
Der er kommet nye regler på området Love:
Lov om social pension - lovbekendtgørelse nr. 612 af 24. juni 1996 - § 14 Note:
 *)     Se tillige SM P- 3-85.
 Sagsfremstilling:
En 53-årig gift kvinde K søgte i oktober 1986 om førtidspension.
K drev sammen med ægtefællen en landbrugsejendom.
 Om K's helbredsmæssige forhold var det oplyst, at hun led af cystenyrer, og at hun var i dialysebehandling.
Revaliderings- og pensionsnævnet fandt den 27. februar 1987 K berettiget til almindelig helbredsbetinget førtidspension efter § 14, stk. 3, nr. 1, i lov om social pension.
K's erhvervsevnenedsættelse blev af nævnet vurderet i forhold til hendes helbredsmæssige muligheder for at udføre et deltidsarbejde og det huslige arbejde i hjemmet.
 Nævnet besluttede samtidig, at sagen under hensyn til karakteren af K's lidelse skulle genoptages efter 3 år.
 Afgørelsen var på K's vegne indanket af en socialrådgiver, som anførte at K var i dialyse 3 gange ugentlig.
 Det blev endvidere anført, at K burde vurderes i fuldt selverhverv.
 Efter sagens indankning fik K foretaget nyretransplantation den 20. juli 1987 med godt resultat.
 Lovgrundlag: Lov om social pension § 14, stk. 2 og stk. 3, nr. 1 og § 15.
 Afgørelse:
 På baggrund af oplysningerne om K's hidtidige beskæftigelsesforhold er bedømmelsesgrundlaget erhvervsmæssigt deltidsarbejde og husligt arbejde i hjemmet.
Ud fra de foreliggende lægelige oplysninger opfylder K betingelserne for at få mellemste førtidspension efter lovens § 14, stk. 2, nr. 1, fra den 1. i måneden efter pensionsansøgningen, det vil sige fra den 1. november 1986 og indtil udgangen af oktober 1987, hvor der foreligger oplysninger om, at K's nyrefunktion er normal.
I denneperiode, hvor K har været i dialysebehandling og gennemgået en nyre transplantation anser Ankestyrelsen K's erhvervsevne for nedsat med omkring 2/3, men ikke til det ubetydelige.
For tiden fra den 1. november 1987 finder Ankestyrelsen, at K's erhvervsevne ikke er nedsat med mindst halvdelen.
K er derfor ikke længere berettiget til førtidspension.
