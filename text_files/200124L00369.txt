Betænkning afgivet af Udvalget for  

 Fødevarer, Landbrug og Fiskeri den 3. maj 2002 Betænkning over Forslag til lov om ændring af lov om  

 jordbrugets anvendelse af gødning og om plantedække (Anvendelse af forarbejdet husdyrgødning) [af fødevareministeren  

 (Mariann Fischer Boel)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den 9.  

 januar 2002 dette udkast til udvalget, jf. alm. del   bilag 91. Den 27.  

 februar 2002 sendte fødevareministeren de indkomne høringssvar  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Familielandbrug og Landboforeningerne samt  

 Det Økologiske Råd.
 Ministeren har over for udvalget kommenteret de skriftlige  

 henvendelser.
Deputationer Endvidere har Dansk Familielandbrug og Landboforeningerne  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 10 spørgsmål til  

 fødevareministeren til skriftlig besvarelse, som denne har besvaret. 1  

 af udvalgets spørgsmål og fødevareministerens svar  

 herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, S, DF, KF, RV og KRF)  

  indstiller lovforslaget til vedtagelse uændret.
Socialdemokratiets medlemmer af udvalget tilslutter sig  

 lovforslagets formål om at fremme anvendelsen af  

 forarbejdningsanlæg for husdyrgødning.
S mener, at  

 forarbejdningsanlæggene har et klart erhvervs- og miljøpolitisk  

 sigte for dansk landbrug.
 Det er dog afgørende for S at understrege, at  

 bruddet med det såkaldte arealkrav   og dermed udviklingen af stadig  

 større svinefarme/fabrikker   rejser en række problemer, som S  

 agter af forfølge:
Som det også er påpeget i  

 høringssvaret fra Friluftsrådet, giver brugen af gylle som  

 gødning alvorlige lugtgener i nærområderne af  

 svineproduktioner.
Det må antages, at forslaget vil aktualisere  

 problemerne med lugtgener.
S skal derfor i forlængelse af det  

 spørgsmål, som S har stillet om dette område,  

 præcisere, at regeringen af hensyn til nærområderne  

 nøje bør følge udviklingen på dette område.  

 Det er vigtigt for S, at fødevareministeren kan garantere  

 nærområderne, at konsekvensen af regeringens lovforslag ikke  

 bliver forværrede lugtgener.
Bedre mulighed for svineproducenterne til at etablere  

 større dyrehold aktualiserer også spørgsmålet om  

 arbejdsmiljøforhold for ansatte i landbruget.
Svaret på  

 spørgsmål 7, jf.
L 144   bilag 9, bekræfter partiets  

 bekymring over arbejdsmiljøforholdene i landbruget.
De sidste 15  

 år er der hvert år gennemsnitlig anmeldt 12 dødsulykker og  

 en række alvorlige arbejdsulykker.
S skal derfor opfordre  

 fødevareministeren til at tage de nødvendige initiativer,  

 så konsekvensen af forslaget om større enheder ikke bliver  

 værre arbejdsmiljøforhold for landbrugets ansatte.
Endelig er det partiets opfattelse, at lovforslaget  

 rejser et principielt spørgsmål om de miljøkrav, der skal  

 stilles til husdyrproduktioner på mere end 250 DE.
S har i behandlingen  

 af lovforslaget forsøgt at få beskrevet forskellen mellem de  

 miljøkrav, der i dag stilles til etablering af henholdsvis  

 virksomheder og landbrug på mere end 250 DE.
Af svarene på  

 spørgsmålene fremgår det, at det administrativt ikke er  

 muligt at sammenligne miljøkravene eller præcisere forskellene.  

 Fødevareministeren anfører dog i svaret på  

 spørgsmål 10, jf.
L 144   bilag 15, at det i forbindelse med de  

 dispensationer, der som konsekvens af lovforslaget skal gives fra  

 landbrugslovens arealkrav, vil blive vurderet,  om »ansøgende virksomhed skal VVM-vurderes og/eller  

 miljøgodkendes« . S mener, at konsekvensen  

 af lovforslaget skal være, at de husdyrproduktioner, som nu vil  

 kræve dispensation fra landbrugslovens arealkrav, for fremtiden skal  

 miljøgodkendes og dermed sidestilles med traditionel virksomhedsdrift.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  Ole M.
Nielsen (KRF)  

  Erik Mortensen (S)  Henrik Dam Kristensen (S)  

 Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 144 Bilagsnr.
Titel 1 Høringssvar fra fødevareministeren 2 Lovforslagets forelæggelse for Økonomi- og  

 Erhvervsministeriets fokuspanel 3 Meddelelse om tidsplan for udvalgets behandling af lovforslaget 4 Spm. 1 om tidsubegrænsede dispensationer fra  

 miljølovgivningens harmonikrav og landbrugslovens arealkrav, til  

 fødevareministeren Spm. 2 om konsekvenserne ved tidsubegrænsede dispensationer fra  

 miljølovgivningens harmonikrav og landbrugslovens arealkrav, til  

 fødevareministeren Spm. 3 om konsekvenserne af tidsubegrænsede dispensationer fra  

 miljølovgivningens harmonikrav og landbrugslovens arealkrav, til  

 fødevareministeren 5 Spm. 4 om oversendelse af beskrivelse af miljøkrav, til  

 fødevareministeren Spm. 5 om den risiko, som er nævnt i bemærkningerne til  

 lovforslaget, og som relaterer sig til spredning af smitsomme sygdomme, til  

 fødevareministeren Spm. 6 om ministerens redegørelse for, hvordan det vil blive  

 sikret, at lugtgener for naboer til jordbrugsvirksomheder ikke  

 forværres, til fødevareministeren Spm. 7 om ministerens redegørelse for status vedrørende  

 arbejdsmiljøet for ansatte i sektoren, til fødevareministeren 6 Henvendelse af 10/4-02 fra Dansk Familielandbrug og Landboforeningerne 7 Spm. 8 om kommentar til henvendelse af 10/4-02 fra Dansk Familielandbrug  

 og Landboforeningerne, til fødevareministeren 8 Svar på spm. 1 om tidsubegrænsede dispensationer fra  

 miljølovgivningens harmonikrav og landbrugslovens arealkrav, fra  

 fødevareministeren Svar på spm. 2 om konsekvenserne ved tidsubegrænsede  

 dispensationer fra miljølovgivningens harmonikrav og landbrugslovens  

 arealkrav, fra fødevareministeren Svar på spm. 3 om konsekvenserne af tidsubegrænsede  

 dispensationer fra miljølovgivningens harmonikrav og landbrugslovens  

 arealkrav, fra fødevareministeren 9 Svar på spm. 4 om oversendelse af beskrivelse af miljøkrav,  

 fra fødevareministeren Svar på spm. 5 om den risiko, som er nævnt i  

 bemærkningerne til lovforslaget, og som relaterer sig til spredning af  

 smitsomme sygdomme, fra fødevareministeren Svar på Spm. 6 om ministerens redegørelse for, hvordan det  

 vil blive sikret, at lugtgener for naboer til jordbrugsvirksomheder ikke  

 forværres, fra fødevareministeren Svar på spm. 7 om ministerens redegørelse for status  

 vedrørende arbejdsmiljøet for ansatte i sektoren, fra  

 fødevareministeren 10 Henvendelse af 17/4-02 fra Det Økologiske Råd 11 Spm. 9 om kommentar til henvendelse af 17/4-02 fra Det Økologiske  

 Råd, til fødevareministeren 12 Spm. 10 om uddybning af spørgsmål 4 om miljøkrav, til  

 fødevareministeren 13 Svar på spm. 9 om kommentar til henvendelse af 17/4-02 fra Det  

 Økologiske Råd, fra fødevareministeren 14 Svar på spm. 8 om kommentar til henvendelse af 10/4-02 fra Dansk  

 Familielandbrug og Landboforeningerne, fra fødevareministeren 15 Svar på spm. 10 om uddybning af spørgsmål 4 om  

 miljøkrav, fra fødevareministeren Bilag 2 1 af udvalgets spørgsmål og  

 fødevareministerens svar herpå Spørgsmålet og svaret er optrykt efter  

 ønske fra Venstre, Dansk Folkeparti og Det Konservative  

 Folkeparti.
 Spørgsmål 8:
Ministeren bedes kommentere henvendelsen af 10. april 2002  

 fra Dansk Familielandbrug og Landboforeningerne vedrørende kommentarer  

 til lovforslaget, jf.
L 144   bilag 6.
 Svar:
Henvendelsen fra landbrugets organisationer  

 vedrører tre emner, som også var berørt i  

 organisationernes høringssvar af 1. februar 2002, og som jeg derfor  

 har været helt opmærksom på i forbindelse med lovforslagets  

 fremsættelse.
Disse tre emner er:
 Sammenlægning af 1.- og 2.-års-virkningen af  

 husdyrgødning og anden organisk gødning.
 Mulighed for korrektion af kvælstof for afgrøder  

 opfodret i egen besætning.
 Mulighed for salg af husdyrgødning til ikke registrerede  

 virksomheder.
 Som anført i henvendelsen har jeg drøftet  

 disse emner ved et møde med repræsentanter for organisationerne  

 den 5. april 2002.
 Den foreslåede sammenlægning af  

 1.-års-virkningen og eftervirkningen vil være en administrativ  

 lettelse for både erhvervet og myndighederne, og der forventes for  

 erhvervets vedkommende besparelser på udgifterne til ekstern  

 bistand.
Det er imidlertid korrekt, at forenklingen indebærer  

 bortfald af det merforbrug af kvælstofgødning, der efter de  

 gældende regler er mulighed for.
Det har hidtil været  

 administrativ praksis, at der på bedrifter, der gødsker med  

 husdyrgødning m.v., kun skulle medregnes eftervirkning på den  

 andel af arealet, der i gødningsregnskabet har en kvælstofkvote  

 på mere end 0. Det har således været muligt i  

 gødningsregnskabet at reducere eftervirkningen svarende til den andel  

 af bedriftens arealer, der i det pågældende år har en  

 0-kvote.
Det drejer sig om arealer med brak, ærter, hestebønner,  

 lucerne, anden bælgsæd og rød- og hvidkløver til  

 frøproduktion.
Dette har været muligt, uanset om der rent  

 faktisk har været udbragt husdyrgødning på de  

 pågældende arealer året før.
 Jeg har fra Danmarks JordbrugsForskning fået oplyst,  

 at det betragtes som uhensigtsmæssigt at dyrke bælgsæd  

 eller etablere brak året efter, at man har tildelt husdyrgødning  

 på et areal, og at man derfor må formode, at landmanden så  

 vidt muligt undlader en sådan arealanvendelse.
 Også set ud fra en miljømæssig  

 vurdering er den eksisterende praksis under alle omstændigheder en  

 forkert vej at følge i forhold til at begrænse udvaskningen, og  

 dermed kommer den miljøet til skade.
Så selv om denne ordning har eksisteret i en  

 årrække og ikke har været til drøftelse i VMP II-  

 sammenhæng, er der altså en række gode grunde til at  

 sammenlægge 1.-års-virkningen og eftervirkningen.
Det vil lette  

 de administrative byrder og tilmed give en miljømæssig  

 forbedring.
 For en ordens skyld gør jeg opmærksom  

 på, at der ved mødet med landbrugets organisationer den 5. april  

 2002 var enighed om, at merforbrugsmuligheden rettelig er beregnet til at  

 udgøre ca. 1.750 tons N/år.
 Det bemærkes, at jeg også over for  

 organisationerne har gjort opmærksom på, at jeg har noteret mig,  

 at et mindreforbrug på ca. 1.750 tons N/år bidrager med en  

 udvaskningsreduktion i størrelsesordenen 440 tons N/år, hvilket  

 vil indgå i grundlaget for den vurdering af behovet for eventuel  

 yderligere reduktion af udvaskningen, som skal foretages i forbindelse med  

 forberedelsen af VMP III.
 Landbrugsorganisationernes øvrige ønsker om  

 ændring af lovforslaget må afvises, idet der er tale om regler,  

 der er udmøntet som led i Vandmiljøplan II-aftalen.  

 Formålet med nærværende lovforslag er at skabe det  

 fornødne grundlag for en fornuftig og nødvendig videreudvikling  

 af ny teknologi i behandlingen af husdyrgødning og   i praktisk muligt  

 omfang   at bidrage til en løbende regelforenkling.
 Jeg har forståelse for organisationernes  

 ønsker og vil sørge for, at disse kommer til at indgå i  

 det arbejde med forberedelse af Vandmiljøplan III, som jeg sammen med  

 miljøministeren vil sætte i gang inden længe.
