 Med henblik på at sikre en ensartet tiltalepraksis og for at samle  

 retsafgørelser på området fastsættes følgende regler for behandlingen af  

 sager om overtrædelse af straffelovens § 266 b.
 1. Politimesteren underretter mig om alle anmeldelser om  

 overtrædelse af straffelovens § 266 b, der afvises i medfør af  

 retsplejelovens § 749, stk. 1, eller § 749, stk. 2, 1. pkt.
 2. Alle sager, hvori der er rejst sigtelse, forelægges gennem  

 statsadvokaten for mig med indstilling om tiltalespørgsmålet.
 3. Rejses der tiltale i sagen, underretter politimesteren  

 statsadvokaten og mig om afgørelsen i sagen.
 4. Sker der helt eller delvis frifindelse, forelægges  

 ankespørgsmålet gennem statsadvokaten for mig.
 Opmærksomheden henledes på, at jeg i sager vedrørende straffelovens § 266  

 b, der er omfattet af medieansvarsloven, skal træffe afgørelsen om  

 tiltalerejsning, jf. medieansvarslovens § 28.
 Henning Fode.
