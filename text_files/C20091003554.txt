Aftale mellem Undervisningsministeriet, Gymnasieskolernes Lærerforening og Danmarks Jurist- og Økonomforbund om honorar til ministeriets tilsynsførende ved pædagogikum I henhold til § 3 i hovedaftale af 28. maj 1991 mellem Finansministeriet og AC-organisationerne aftales:
 § 1. Til lærere i de gymnasiale uddannelser, som varetager Undervisningsministeriets tilsyn i forbindelse med pædagogikum, jf. bekendtgørelse nr. 18 af 14. januar 2009 om undervisningskompetence i de gymnasiale uddannelser, ydes et honorar på 8.000 kr. (niveau 1. 10. 97).
 § 2. Arbejdet som tilsynsførende omfatter normalt 3 tilsynsbesøg, tilsyn med hele uddannelsesforløbet, godkendelse af uddannelsesplan samt deltagelse i udarbejdelsen af pædagogikumudtalelsen.
§ 3. Undervisningsministeriet kan evt. udpege en bi-tilsynsførende, som normalt følger kandidatens undervisning ved andet og tredje besøg.
Den bi-tilsynsførende ydes et honorar på 5.000 kr. (niveau 1. 10. 97).
 § 4. Der ydes feriegodtgørelse på 12,5 % af honoraret.
 § 5. Aftalen træder i kraft den 1. august 2009. Aftalen kan opsiges skriftligt af parterne med 3 måneders varsel til en 31. marts, dog tidligst den 31. marts 2011.
