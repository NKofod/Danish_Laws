(Til samtlige autoriserede ægproduktvirksomheder) Det meddeles herved, at statskontrollen sammen med Den kgl.
Veterinær- og  

 Landbohøjskoles Institut for Mikrobiologi og Hygiejne kan attestere det i den  

 vesttyske Verordnung über Gesundheitliche Anforderungen an Eiprodukte  

 und deren Kennzeichnung af 7. november 1974 som bilag 5 nævnte certifikat for  

 indførsel af ægprodukter i Vesttyskland.
Kopi af certifikatet vedlægges.
En betingelse for udstedelsen er bl.a., at det pågældende parti ægprodukter er fremstillet af danske æg, der  

 opfylder de i certifikatets punkt V, stk. 1a, nævnte krav, samt at der i virksomheden gennemføres en helbredskontrol i overensstemmelse  

 med følgende regler:
 1. Alle personer, der på virksomheden er beskæftiget  

 med erhvervsmæssig udvinding, bearbejdelse eller forarbejdning af ægprodukter  

 eller transport af disse levnedsmidler i uemballeret stand, skal underkastes  

 årlig helbredskontrol for de i vedlagte helbredsattest foreskrevne  

 undersøgelser.
 Kun personer, for hvilke der foreligger tilfredsstillende helbredsattest,  

 må beskæftiges med det heromhandlende arbejde.
 2. Alle personer, der antages til at udføre arbejde  

 som anført under 1, skal inden 14 dage efter ansættelsen ved henvendelse til  

 deres sædvanlige læge foranledige, at der til virksomheden afleveres en  

 helbredsattest på en formular som vedlagte.
 Virksomheden skal udfylde afsnit A og pålægge den, der skal undersøges, at  

 udfylde afsnit B inden besøg hos lægen.
 3. Udgifter til helbredsundersøgelser samt til  

 embedslægens medvirken skal afholdes af virksomheden.
 4. De af vedkommende læge udfærdigede attester vil  

 blive fremsendt til virksomheden gennem embedslægen, hvorefter virksomheden  

 skal opbevare attesterne i et særligt arkiv.
5. Helbredskontrollen omfatter bl.a. undersøgelser for  

 bakterier, der fremkalder mave- og tarmsygdomme.
Disse undersøgelser  

 foretages af Statens Seruminstitut.
Indsendelsen af de nødvendige fæcesprøver foretages af den undersøgte  

 selv, medmindre virksomheden påtager sig indsendelsen.
Såvel prøveglas med  

 dertil hørende formular som emballage vil blive udleveret af den læge, der  

 foretager den kliniske undersøgelse.
 6. Virksomheden har ansvaret for, at kun personer, der  

 har tilfredsstillende helbredsattest, beskæftiges ved de under 1 nævnte  

 arbejder, og det er virksomhedens pligt at foranledige lægeundersøgelse  

 foretaget i de tilfælde, hvor der er rimelig grund til at formode, at en ved  

 sådant arbejde beskæftiget person ikke opfylder kravene til nævnte  

 helbredsattest.
 Opmærksomheden henledes på, at anmodning om udtagelse af prøver til brug  

 ved udstedelse af certifikat skal meddeles vedkommende distrikt mindst 10  

 dage, før partiet skal afsendes.
 E.B.
E.
Rasmussen Tilføjelse til distrikterne:
NB: Ved prøveudtagningen anmodes distrikterne om at sikre sig, at de i  

 certifikatet under punkterne II, IV og V 1a og b, og V 5, nævnte krav er  

 iagttaget.
Der vedlægges fotokopi af Anlage 2, hvoraf antallet af prøver, der  

 skal undersøges, fremgår.
Prøver til bakteriologisk undersøgelse indsendes  

 til Institut for Mikrobiologi og Hygiejne, og prøver til kemisk undersøgelse  

 indsendes til V.
Steins laboratorium.
