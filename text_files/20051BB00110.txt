Fremsat den 4. april 2006 af  

 Poul Henrik Hedeboe (SF),  

 Ole Sohn (SF) og Kristen Touborg (SF) Forslag til folketingsbeslutning om  

 offentlige indkøb fra iværksættere Folketinget opfordrer regeringen til inden folketingsårets  

 udgang at fremsætte lovforslag og foretage alle øvrige nødvendige  

 administrative ændringer med henblik på at sikre, at 2-3 pct. af de  

 offentlige  

 indkøb reserveres til iværksættere.
Bemærkninger til forslaget Iværksættervirksomheder  

 er i vid udstrækning grundlaget for fremtidens beskæftigelse.
I en tid, hvor  

 udflytning af arbejdspladser som følge af globaliseringen er stigende, er  

 disse  

 blevet ekstra vigtige.
 Nye produkter og ny  

 udvikling repræsenteres i høj grad af nye virksomheder, hvorimod der er en  

 tendens til, at etablerede virksomheder snarere videreudvikler eksisterende  

 produkter.
 Der er altså gode grunde  

 til at sikre iværksættere fodfæste på markedet, og der er da også en stigende  

 erkendelse af nødvendigheden af at give iværksættere gode startbetingelser.
 I statsministerens redegørelse  

 til Folketinget den 24. februar 2005 blev det bekendtgjort, at regeringen vil  

 udvikle en iværksætterkultur, så flere får mod på at starte egen virksomhed.  

 Regeringen har sat sig det mål, at Danmark i 2015 skal være blandt de samfund  

 i  

 verden, hvor der bliver nystartet flest vækstvirksomheder.
 Senest har regeringen  

 annonceret en række forslag gennem Globaliseringsrådet.
 Men regeringen har  

 undladt at stille det mest oplagte og enkle forslag, nemlig at give  

 markedsplads  

 til iværksættere.
 SF mener, at det  

 offentlige aktivt skal påtage sig et offensivt ansvar for udviklingen på  

 dette  

 punkt.
 Sverige, Finland,  

 England og Holland er på vej med forslag om at prioritere det offentliges  

 indkøb  

 fra iværksættere og små virksomheder, og USA har allerede en sådan politik,  

 hvor over 20 pct. af indkøbene i nogle sektorer reserveres.
 De årlige offentlige  

 indkøb i Danmark er på i alt ca. 150 mia. kr., og 2-3 pct. af dette beløb vil  

 udgøre  

 3-4 mia. kr., som vil være en afgørende vitaminindsprøjtning til  

 iværksættermiljøet.
 Vi forestiller os i  

 denne sammenhæng, at en virksomhed skal kunne defineres som  

 iværksættervirksomhed  

 i maksimalt en 5-års-periode efter opstart af virksomheden.
Det vil i en sådan  

 ordning være nødvendigt, at det offentlige skal kunne se bort fra eventuelle  

 krav om at vedlægge de seneste 3 års regnskaber, særlige likviditetskrav,  

 dokumenteret erfaring fra tidligere opgaver el.lign.
En leverandørs evne til  

 at  

 levere skal således i denne sammenhæng ikke vurderes på baggrund af fortidens  

 meritter alene.
 Ligeledes skal ordningen  

 tilpasses de udbudsrammer, EU-lovgivningen tillader, samt den særlige danske  

 regel, som påbyder, at alle statslige opgaver over 500.000 kr. skal i  

 udbud.
 I denne sammenhæng vil  

 det også være relevant, at regeringen gennemgår, om udbudsreglerne både på  

 nationalt plan og på EU plan er hensigtsmæssige.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om offentlige indkøb fra iværksættere.
(Beslutningsforslag nr.
B 110).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
