I medfør af § 4 i lov nr. 150 af 18. maj 1906 om oprettelse af et  

 serumlaboratorium under Den kgl.
Veterinær- og Landbohøjskole, bestemmes  

 herved følgende som gældende for ydelser til indlandet:
 § 1.  Undersøgelser foretages kun, når det indsendte  

 materiale er ledsaget af en af en dyrlæge udfærdiget skriftlig beretning om  

 det (de) pågældende sygdomstilfældes forløb og den eventuelle behandling,  

 samt i givet fald om sektionsfundet.
Stk. 2.  Udlevering af præparater kan kun ske efter  

 rekvisition af en dyrlæge.
Udlevering sker til den rekvirerende dyrlæge, men  

 kan dog undtagelsesvis ske direkte til en dyreejer, hvis dyr den rekvirerende  

 dyrlæge har under behandling, såfremt laboratoriet i hvert enkelt tilfælde  

 skønner, at udlevering til ejeren er forsvarlig og nødvendig.
 Stk. 3.  Ydelser, for hvilke der kræves betaling,  

 foretages for rekvirentens regning, medmindre der er truffet anden aftale.
 § 2.  I den udstrækning laboratoriet er i stand til at  

 fremstille og levere de omhandlede præparater eller udføre de omhandlede  

 undersøgelser sker dette til priser, som er fastsat af landbrugsministeriet.
 Stk. 2.  Præparater, der fremstilles andetsteds, men som  

 forhandles af laboratoriet, udleveres, for så vidt forråd haves, til priser,  

 som fastsættes af laboratoriet i hvert enkelt tilfælde.
 § 3.  Undersøgelser foretaget efter anmodning fra  

 veterinærdirektoratet eller i øvrigt i anledning af begrundet mistanke om  

 ondartet smitsom sygdom foretages uden betaling.
 Stk. 2.  Laboratoriet er berettiget til at udlevere  

 præparater eller udføre undersøgelser for nedsat betaling eller uden betaling  

 i særlige tilfælde, hvor der foreligger opgaver af forsøgsmæssig art.
 § 4.  Bekendtgørelsen træder i kraft den 25. oktober  

 1986. Bekendtgørelse nr. 425 af 25. september 1985 om præparater og  

 undersøgelser ved Statens veterinære Serumlaboratorium ophæves.
