 I medfør af § 256, stk. 2 i lov om forsikringsvirksomhed, jf.  

 lovbekendtgørelse nr. 657 af 10. august 1993, som ændret ved lov nr. 363 af  

 18. maj 1994, fastsættes:
 § 1.  Ved forsikringsselskab forstås i denne  

 bekendtgørelse et udenlandsk forsikringsselskab, der er meddelt koncession i  

 et andet land inden for Den Europæiske Union eller i et andet land, som har  

 gennemført Rådets 3. skadesforsikringsdirektiv, og som udøver virksomhed her  

 i landet gennem en filial eller som grænseoverskridende tjenesteydelser.
 § 2.  Ved store risici forstås:
 Stk. 2.  Faglige sammenslutninger, interessentskaber,  

 joint ventures og ad hoc-sammenslutninger betragtes som een forsikringstager  

 efter stk. 1, hvis de opfylder to af tre kriterier nævnt i stk. 1, nr. 3.
 § 3.  Inden en skadesforsikringsaftale indgås, skal  

 forsikringsselskabet, såfremt forsikringstageren er en fysisk person, oplyse  

 om følgende:
 § 4.  Forsikringsselskabet skal endvidere inden  

 indgåelse af en skadesforsikringsaftale, der dækker andet end store risici,  

 oplyse forsikringstageren om, i hvilket medlemsland selskabets hjemsted,  

 eller i givet fald den filial, hvormed aftalen skal indgås, er beliggende.
 Stk. 2.  Såfremt der udleveres dokumenter til  

 forsikringstageren, skal disse indeholde de i stk. 1 nævnte oplysninger.
 § 5.  Ved alle skadesforsikringsaftaler skal adressen  

 på selskabets hjemsted og i givet fald på filialen af det selskab, der yder  

 dækningen, fremgå af forsikringsaftalen og andre dokumenter, der yder  

 dækning, samt af forsikringsbegæringen, hvis denne er bindende for  

 forsikringstageren.
 Stk. 2.  Såfremt skadesforsikringsaftalen dækker risici  

 under forsikringsklasse 10, motoransvarsforsikring, bortset fra fragtførerens  

 ansvar, skal dokumenterne tillige indeholde oplysning om navn og adresse på  

 den af selskabet udnævnte skadesrepræsentant.
 § 6.  Bekendtgørelsen træder i kraft den 1. juli 1994.
Finanstilsynet, den 20. maj 1994 Eigil Mølgaard / Hanne Faurholdt (* 1) Bekendtgørelsen indeholder bestemmelser, der gennemfører dele af  

 Rådets direktiv 92/49, EF-Tidende 1992 L 228, s.1 (3.  

 skadesforsikringsdirektiv).
