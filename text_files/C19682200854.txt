(Tekniske skoler) I tilslutning til direktoratets skrivelse af 12. februar 1968 vedrørende  

 udbetaling af godtgørelse for rejseudgifter m.v. til deltagere i pædagogiske  

 og faglige kursus, skal man herved meddele:
1. Befordringsgodtgørelse i forbindelse med deltagelse i sådanne kursus i  

 Danmark og de øvrige nordiske lande ydes for fastansatte lærere i  

 overensstemmelse med de for statens tjenestemænd til enhver tid herom  

 fastsatte regler, jfr. finansministeriets cirkulære af 14. november 1963 om  

 de for statens tjenestemænd gældende regler for benyttelse af  

 befordringsklasse m.v. på tjenesterejser, og for overenskomstansatte lærere i  

 overensstemmelse med de overenskomster, der er indgået mellem  

 økonomiministeriet, henholdsvis økonomiministeriet og  

 undervisningsministeriet, og vedkommende faglige organisationer.
Der henvises  

 til §§ 28 og 36 i undervisningsministeriets cirkulære af 12. januar 1968 om  

 ansættelse og aflønning af fastansatte lærere og skoleledere ved tekniske  

 skoler m.v.
 2. Opholdstilskud til deltagere i sådanne kursus, der afholdes i Danmark,  

 ydes med det sædvanlige dagpengebeløb på 15 kr. pr. døgn.
 Til deltagere i kursus, der afholdes i de øvrige nordiske lande, ydes et  

 tilskud på 30 kr. pr. døgn.
