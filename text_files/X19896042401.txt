 Pågældende har hele tiden haft bopæl i Grønland og har ikke aktuelle  

 planer om at flytte til Danmark.
 Direktoratet har ikke fundet anledning til at fravige bopælskravet.
 Direktoratet har modtaget Deres anmodning om optagelse  

 i Handels- og Kontorfunktionærernes Arbejdsløshedskasse.
 Handels- og Kontorfunktionærernes Arbejdsløshedskasse har i brev af 9.  

 juni 1989 meddelt Dem, at De først kan optages i kassen, når De kommer til  

 Danmark og får arbejde her.
De oplyser, at De i mange år har arbejdet som kontorassistent i Grønland  

 under den danske stat.
De og alle andre i Grønland er danske statsborgere,  

 hvorfor De finder det diskriminerende, at De ikke kan blive optaget.
De har  

 planer om at flytte til Danmark om nogle år af private årsager, hvorfor De  

 meget gerne vil have klarhed over Deres situation.
 Det fremgår af arbejdsløshedsforsikringslovens § 41, stk. 1, nr. 1, at ret  

 til optagelse har personer, som har bopæl i Danmark, bortset fra Grønland og  

 Færøerne.
 I henhold til § 1, stk. 4, i direktoratets bekendtgørelse nr. 499 af 19.  

 august 1988 om optagelse i en statsanerkendt arbejdsløshedskasse for  

 lønmodtagere, kan direktøren for arbejdsløshedsforsikringen, når forholdene  

 taler derfor uanset kravet om bopæl i Danmark, tillade, at personer,  

 der har bopæl på Færøerne og i Grønland, optages som medlemmer.
Udgangspunktet er således, at personer med bopæl i Grønland ikke kan  

 optages i en dansk arbejdsløshedskasse.
Dette kan således alene ske i særlige  

 tilfælde.
 Når henses til, at De efter det oplyste hele tiden har haft bopæl i  

 Grønland, og til, at De ikke har aktuelle planer om at flytte til Danmark,  

 finder direktoratet ikke grundlag for at tage bekendtgørelsens § 1, stk. 4, i  

 anvendelse.
 Direktoratet giver Dem således afslag på Deres anmodning om tilladelse til  

 at blive optaget i Handels- og Kontorfunktionærernes Arbejdsløshedskasse.
 Direktoratets afgørelse kan inden fire uger efter afgørelsens modtagelse  

 indbringes for Ankenævnet for Arbejdsløshedsforsikringen, jf. § 99, stk. 2, i  

 lov om arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
