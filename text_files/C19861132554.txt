 Direktoratet har til brug for opgørelse af timeforbruget indenfor  

 opsynspersonalet udarbejdet et ændret personaleopgørelsesskema.
 De foretagne ændringer er sket på baggrund af de ønsker, der er fremkommet  

 fra anstalterne/arresthusene i løbet af 1985.
 Brugerne af skemaet kan måned for måned se, om der er balance i forhold  

 til det udmeldte timetal - variable timer - ligesom det fremgår af skemaet,  

 om der er over- eller underskud i det godkendte normativ.
 Timer, der yderligere efter aftale skal tilføres fra direktoratet eller  

 timer, der er i overskud, skal føres særskilt på skemaet.
 Skemaet træder i kraft fra den 21. december 1985.
 Direktoratet vil på baggrund af det allerede indberettede timeforbrug  

 overføre dette til det ændrede skema for perioderne 21. december 1985, 20.  

 januar 1986 og 21. januar til 20. februar 1986.
 Anstalterne/arresthusene vil snarest modtage de udfyldte skemaer.
 Anstalterne/arresthusene skal således første gang anvende det ændrede  

 skema for perioden 21. februar til 20. marts 1986.
 Man anmoder om, at de fra direktoratet modtagne udfyldte skemaer for de 2  

 første perioder gennemgås nøje af anstalten/arresthuset og såfremt der er  

 eventuelle fejl, at disse meddeles telefonisk til direktoratet,  

 Tjenestetidskonsulents kontor, lokal 252.
 Skemaerne vil blive gennemgået med tjenestelisteføreren på kurser i april  

 måned 1986, hvor der samtidig vil blive mulighed for at fremkomme med ønsker  

 til ændringer.
Der vedlægges et antal skemaer og vejledninger til skemaet. (* 1) Yderligere skemaer kan rekvireres i direktoratet, Tjenestetidskonsulentens  

 kontor.
 E.B.
Aa.
L.
Karlsson Kriminalforsorgens anstalter og arresthuse.
