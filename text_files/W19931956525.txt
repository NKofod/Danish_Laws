Dansk skib, A-skat -  Dansk skib  som er registreret i Panama, indeholdelse  

 af A-skat Skibet er registreret under Panamaflag, men ejes af et  

 dansk partrederi 'yy'. Der foreligger ikke kontrakter eller andre aftaler  

 mellem 'xx' og rederiet.
 Lønninger udbetales fra det danske rederi.
 Ved dansk skib forstås, jf. § 2, stk. 1, i lov om  

 særlige fradrag til sømænd m.v., et skib, som er  

 registreret med hjemsted her i landet med ... Ved skib registreret med  

 hjemsted her i landet sidestilles skibe, der er registreret med hjemsted  

 på Færøerne, i Grønland eller i udlandet,  

 såfremt det uden besætning overtages til befragtning af danske  

 rederier.
 Da det må antages, at hele besætningen  

 på 'xx' er ansat af det danske rederi, må skibet anses for at  

 være et dansk skib.
 Heraf følger, at vederlag til de ansatte er  

 A-indkomst.
 Vederlag til udenlandske søfolk er omfattet af den  

 begrænsede skattepligt i kildeskattelovens § 2, stk. 1, litra j, og der  

 skal indeholdes A-skat med 30 pct., jf. kildeskattelovens § 48 C, stk.1.
 Told- og Skattestyrelsen kan i øvrigt til  

 definitionen 'overtages til befragtning af dansk rederi' i relation til  

 'dansk skib' i henhold til § 2, stk. 1, i lov om særlige fradrag til  

 sømænd, bemærke følgende:
'Med dansk skib sidestilles skib, der er registreret med  

 hjemsted på Færøerne, i Grønland eller i udlandet,  

 såfremt det uden besætning overtages, det være sig  

 købes eller lejes, (bare boat charter), til befragtning af dansk  

 rederi.' Det vil sige, når hele besætningen på  

 skibet er ansat af det danske rederi, anses skibet for at være dansk i  

 skattemæssig henseende.
 Skibe, der af danske rederier registreres på  

 Færøerne, i Grønland eller i udlandet, uanset at dette  

 sker  gennem et udenlandsk selskab eller lignende, anses ikke af den grund  

 alene som udenlandsk skib i skattemæssig henseende.
 Vederlag til ansatte på sådanne skibe er  

 A-indkomst.
 Vederlag til udenlandske søfolk på disse  

 skibe er omfattet af den begrænsede skattepligt i kildeskattelovens §  

 2, stk. 1, litra j.
 For at et skib kan anses for udenlandsk i  

 skattemæssig henseende, skal det opfylde de samme betingelser med  

 hensyn til tonnage og anvendelse som et dansk skib, og det må derudover  

 som et minimum forlanges, at der findes en udenlandsk administration, der  

 ansætter besætning, at aflønning sker derfra, samt at det  

 er den udenlandske administration, der indgår fragtaftaler m.v.
 Det kan hertil bemærkes, at fuldt skattepligtige  

 sømænd på udenlandske skibe alene er berettiget til  

 særligt fradrag for sømænd, hvis det  

 pågældende skib sejler i udenrigsfart.
