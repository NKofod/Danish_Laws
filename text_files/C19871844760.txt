Spiritus Kontrollovsvirksomheder Indhold Forord Klagevejledning Afgiftspligtigt vareområde Vin og ethanolholdige ekstrakter til spiritusfremstilling Afgiftens størrelse Registrering Kontrollovsvirksomheder Anmeldelse Krav til lokaler Ændringer i og ophør af virksomheden Tilførsel af ubeskattet spiritus Hvidt legitimationskort Grønt legitimationskort Indførsel Oprindelsesdokumentation Indførselsanmeldelse Afgiftsværdi Engrossalg Detailsalg Gratis udlevering, personalesalg og eget forbrug Differencer Prislister Prislisteprisen Mindstebeskatningspriser Interessefællesskab Opgørelse af den afgiftspligtige mængde og omsætning Banderoleret spiritus Ubanderoleret spiritus Afgiftsfri udleveringer Til andre registrerede virksomheder Til frugtvinsfremstillingsvirksomheder Udførsel Til provianteringsvirksomheder Til diplomater Til bevillingsvirksomheder Svind Brækage Borthældning Indbrud og brand Regnskab Kontrollovsregnskabet Regnskab over banderoleret spiritus Faktura Regnskabsmateriale Beholdere Form Rumindhold Banderoler Påtryk Bestilling og levering Påsætning Banderolering i udlandet Afbanderolering Etiketter Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om afgift af spiritus mm 2. Lov om kontrol med omsætningen af spiritus og vin 3. Fortegnelse over blanketter mv Forord Vejledningen er til brug for virksomheder, der er registreret hos  

 toldvæsenet efter lov om afgift af spiritus mm og kontrolloven for  

 fremstilling eller indførsel af spiritus.
 Denne vejledning erstatter vejledningen fra marts 1980.
 Vejledningen omfatter 2 love, nemlig lov om afgift af spiritus mm  

 (afgiftsloven) og lov om kontrol med omsætningen af spiritus og vin  

 (kontrolloven).
 Afgiftsloven indeholder bestemmelserne om beskatning af spiritus, medens  

 kontrolloven bl a omfatter banderoleordningen.
 Da der er en meget nær sammenhæng mellem de to love, er de i denne  

 vejledning af praktiske grunde behandlet under et.
 Ud over bestemmelserne i de nævnte love findes der i lndenrigsministeriets  

 bekendtgørelse nr 301 af 28 oktober 1959 om vin og spiritus bl a bestemmelser  

 om, at der ved indførsel af spiritus skal fremlægges et  

 oprindelsescertifikat.
 Bestemmelserne uden for afgiftsloven og kontrolloven er kun omtalt i denne  

 vejledning i det omfang, de berører eller direkte har betydning for afgiften  

 af spiritus.
Vejledningen indeholder de vigtigste regler for virksomheden.
Hvis De  

 behøver yderligere oplysninger, er De velkommen til at henvende Dem til  

 toldvæsenet - dvs det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
 Der er udarbejdet en særlig vejledning til virksomheder, der er  

 registreret hos toldvæsenet for mellemhandel med banderoleret spiritus.
Klagevejledning Distriktstoldkamrets afgørelser kan indbringes for Direktoratet for  

 Toldvæsenet, som træffer endelig administrativ afgørelse, medmindre det  

 drejer sig om en sag, der kan indbringes for Momsnævnet, se side 44.
 Afgørelser, der er truffet af direktoratet i 1. instans, kan indbringes  

 for Ministeriet for Skatter og Afgifter, Departementet for Told- og  

 Forbrugsafgifter.
 Følgende sager kan dog indbringes for Ministeriet for Skatter og  

 Forbrugsafgifter, uanset distriktstoldkamret har truffet afgørelse i 1.  

 instans:
 Sager vedrørende fravigelse af bestemmelserne om mindstebeskatningspris  

 efter afgiftslovens § 6.
 Sager vedrørende fastsættelse af hvilke denatureringsmidler, der skal  

 tilsættes efter afgiftslovens § 1, stk 2, og stoffer, der tilsættes efter §  

 15, stk 3.
 Sager vedrørende anvendelse af andet lukke end banderoler efter  

 kontrollovens § 4, stk 1, sidste pkt.
 En eventuel klage bedes af praktiske grunde sendt gennem det lokale  

 distriktstoldkammer.
Afgiftspligtigt vareområde Følgende varer er omfattet af afgiftspligten:
 1. Spiritus, herunder ethanol (alkohol) i ren stand  

 eller blandet med vand (sprit).
 Dette punkt omfatter alle ethanolholdige varer, der hører under  

 Brugstariffens hovedpos 22.08 og 22.09, bortset fra enkelte varer under pos  

 22.09, som ikke uden tilsætning af spirltus eller vin kan bruges til  

 fremstilling af drikkelige varer med et ikke uvæsentligt ethanolindhold, fx  

 visse ethanolholdige essenser til brug ved fremstilling af limonade o lign.
 2. Varer, der hører under Brugstariffens hovedpos  

 22.05 og 22.06 (hedvin, vermouth o lign), og som har et ethanolindhold over  

 23 pct. volumen (vol).
 3. Varer, der hører under Brugstariffens hovedpos  

 22.07 (frugtvin o lign), og som har et ethanolindhold over 20 pct. vol.
 4. Varer, der hører under Brugstariffens hovedpos  

 22.07 (frugtvin o lign), og som har en massefylde over 1,06 ved 20 graderC,  

 bortset fra mjød fremstillet uden tilsætning af ethanol.
 5. Varer, der hører under Brugstariffens hovedpos  

 22.04 - 22.07 (hedvin, vermouth, frugtvin o lign), og som på grund af indhold  

 af bitter- eller aromastoffer, sukker mv har karakter af spiritus.
 6. Ethanolholdige ekstrakter, essenser o lign, der  

 uden tilsætning af spiritus eller vin, herunder frugtvin mm, kan bruges til  

 fremstilling af drikkelige varer med et ikke uvæsentligt ethanolindhold.
7. Andre varer med et ethanolindhold på mere end 2,5  

 pct. vol, hvis varerne er drikkelige. Øl omfattes ikke af afgiftspligten.
Det  

 samme gælder vin og frugtvin, der hører under Brugstariffens hovedpos 22.04 -  

 22.07, og som ikke er afgiftspligtig efter punkt 2-5.
Vin og ethanolholdige ekstrakter til spiritusfremstilling Indført vin samt ethanolholdige ekstrakter, essenser o lign, som ikke i  

 sig selv er spiritusafgiftspligtige, inddrages under afgiftspligten, når de  

 tilføres en registreret virksomhed til brug ved fremstilling af  

 spiritusafgiftspligtige varer.
Afgiftens størrelse Afgiften er 143 kr pr liter af 100 pct. ethanolstyrke + 37,5 pct. af  

 afgiftsværdien.
 Værdisatsen svarer til 60 pct. af engrosprisen, uden værdiafgift og moms,  

 men indbefattet literafgift.
 Afgiften har siden 1.6.80 udgjort følgende:
 Periode Literafgift Værdiafgift 1.6.80 - 14.6.82 95,00 kr 37,5 pct.
 15.6.82 - 30.9.82 108,00 kr 37,5 pct.
 1.10.82 - 30.9.83 118,60 kr 37,5 pct.
 1.10.83 - 31.3.86 126,55 kr 37,5 pct.
Registrering Virksomheder, som fremstiller eller indfører afgiftspligtige varer med  

 henblik på salg her i landet, skal have tilladelse efter kontrolloven og  

 registreres hos toldvæsenet efter afgiftsloven.
Sådanne virksomheder er i det  

 følgende benævnt kontrollovsvirksomheder.
 Virksomheder, der driver mellemhandel med afgiftspligtige varer, skal  

 registreres hos toldvæsenet efter afgiftsloven.
Før registreringen kan finde sted, skal der stilles sikkerhed for skyldige  

 afgifter på 200 000 kr.
Toldvæsenet kan dog i visse tilfælde stille krav om  

 fuld sikkerhed for afgiftsskylden, se afsnittet Afregning af afgift.
Kontrollovsvirksomheder Det er en betingelse for at opnå kontrollovstilladelse omfattende  

 spiritus, at virksomheden virkelig har til hensigt at indføre eller fremstille  

 spiritus (aftapning alene af spiritus, der er indkøbt her i landet, giver  

 ikke ret til at opnå tilladelse), og at lagringen, aftapningen, fremstillingen mv af spiritussen kun foretages  

 i lokaler, der er anmeldt for og godkendt af toldvæsenet.
 Som fremstilling anses enhver fremstilling af afgiftspligtig spiritus med  

 anvendelse af ethanol, spiritus mv.
Anmeldelse Ved ansøgning om kontrollovstilladelse og anmeldelse til registrering  

 efter afgiftsloven bruges en blanket, som udleveres af toldvæsenet.
 Blanketten sendes til toldvæsenet i udfyldt stand sammen med en målsat  

 plantegning over lokalerne med oplysning om, hvilket formål de enkelte  

 lokaler skal benyttes til.
 Virksomheder, der fra særlige udleveringslagre, som ligger uden for  

 hovedvirksomheden, udleverer banderoleret spiritus en gros til andre  

 handlende, restauratører mv, kan få udleveringslagrene registreret sammen med  

 hovedvirksomheden.
 Udleveringslagre, der selvstændigt fører forretningsregnskaber, kan dog  

 ikke registreres sammen med hovedvirksomheden, men skal registreres særskilt  

 som mellemhandler.
 Ansøgning om samlet registrering sendes til toldvæsenet med detaljerede  

 oplysninger om regnskabsforhold, bilagsgang, faktureringsmåde mv for hele  

 virksomheden.
Virksomheder, der opnår kontrollovstilladelse og registreres, får et  

 legitimationskort.
På kortet er anført virksomhedens adgang til at få tilført  

 spiritus samt eventuelt vin og frugtvin i ubeskattet stand.
Krav til lokaler Kontrollovstilladelse og registrering efter afgiftsloven er betinget af,  

 at virksomhedens lokaler til opbevaring, lagring, behandling, aftapning og  

 banderolering godkendes af toldvæsenet.
Lokalerne skal ligge samlet, og de skal være af en sådan størrelse (mindst  

 10 m2) og indretning, at der kan holdes en rimelig orden.
I lokalerne må der  

 kun opbevares varer og redskaber mv, som er nødvendige til driften af  

 virksomheden.
 Fremstilling og aftapning må kun foregå i de godkendte lokaler, og  

 ubanderolerede varer må ikke opbevares uden for disse lokaler.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
Det gælder fx følgende ændringer - virksomheden holder op med at importere eller fremstille afgiftspligtige  

 varer - ejerforholdene ændres - virksomheden sælges eller overdrages - den ansvarlige ledelse ændres - navn eller adresse ændres - de godkendte lokaler ændres - afsætningsforhold, detailforretninger eller udleveringslagre mv ændres.
 Hvis en virksomhed hører op, skal der betales afgift af beholdningen af  

 ubeskattede varer, eller den skal fratransporteres efter de fastsatte regler.
 Restbeholdningen af banderoler samt legitimationskortet skal afleveres til  

 toldvæsenet.
Tilførsel af ubeskattet spiritus Vlrksomhedens ret til at få tilført ubeskattet spiritus fremgår af  

 legitimationskortet.
Når en registreret virksomhed ønsker at købe ubeskattede varer, må den  

 oplyse det til leverandøren.
Virksomheden skal da dokumentere, at den har ret  

 til at modtage varerne ubeskattet ved at vise legitimationskortet.
Hvidt legitimationskort Virksomheder med hvidt legitimationskort kan modtage ubeskattet spiritus i  

 følgende omfang:
Ubanderoleret spiritus Virksomheder, der er registreret for indførsel, kan indføre spiritus  

 ubeskattet.
Virksomheden kan fra andre kontrollovsvirksomheder modtage spiritus - der er indført på flaske, hvor indholdets art er angivet, og som har et  

 rumindhold på højst 3 liter - i beholdere med et rumindhold på over 3 liter.
 Spiritus, der her i landet er aftappet på beholdere med et rumindhold på 3  

 liter og derunder, kan ikke overføres i ubanderoleret stand, men skal  

 banderoleres af aftapningsvirksomheden.
Banderoleret spiritus Virksomheden har ret til at modtage banderoleret spiritus fra en anden  

 registreret virksomhed i ubeskattet stand.
Retten til ubeskattet indkøb  

 omfatter såvel spiritus, der er bestemt til videresalg en gros, som spiritus  

 til salg gennem virksomhedens egen detailforretning eller direkte til  

 forbrugere.
 Spiritus, der er bestemt til salg gennem virksomhedens egen  

 detailforretning eller direkte til forbrugere, kan virksomheden dog købe i  

 beskattet stand.
Grønt legitimationskort Virksomheder med grønt legitimationskort kan modtage ubeskattet spiritus i  

 følgende omfang:
Ubanderoleret spiritus Virksomheder, der er registreret for indførsel, kan indføre spiritus  

 ubeskattet.
Virksomheden kan ikke få tilført ubanderoleret spiritus fra andre  

 kontrollovsvirksomheder.
Virksomheder, der er registreret for fremstilling af  

 spiritus, kan dog fra en nærmere angiven leverandør få tilført ubanderoleret  

 spiritus i beholdere med et rumindhold på over 3 liter, når spiritussen skal  

 bruges til fremstilling af de afgiftspligtige varer.
Banderoleret spiritus Virksomheden har kun ret til ubeskattet indkøb af banderoleret spiritus,  

 der er bestemt til videresalg en gros.
Spiritus til virksomhedens egen  

 detailforretning skal købes i beskattet stand.
Indførsel Når en virksomhed indfører spiritus, skal det i fortoldningsbegæringen  

 angives, at varerne er afgiftspligtige.
Desuden markeres det ved afkrydsning,  

 at varerne tilføres en registreret punktafgiftsvirksomhed.
 Virksomheden skal ved indførsel af spiritus fremlægge  

 oprindelsesdokumentation.
Oprindelsesdokumentation Ved indførsel af spiritus gælder der følgende bestemmelser om  

 oprindelsesdokumentation:
Spiritus med T 2-status For spiritus, der importeres fra EF-lande, samt for tredjelandsspiritus,  

 der er i fri omsætning i EF, dokumenteres oprindelsen alene ved det  

 pågældende T-dokument kombineret med, at importøren angiver spiritussens  

 oprindelse i fortoldningsbegæringen.
Spiritus med T 1-status For spiritus fra tredjelande, der ikke er bragt i fri omsætning i EF, skal  

 der ved indførselen fremlægges et oprindelsescertifikat, som er udstedt af et  

 kompetent organ i det land, hvor spiritussen har sin oprindelse.
Der skal  

 endvidere i givet fald fremlægges omladningsattest.
Manglende dokumenter Hvis der ikke kan fremlægges forskriftsmæssigt oprindelsescertifikat ved  

 fortoldningen, kan spiritussen indføres mod erklæring fra varemodtageren om,  

 at dokumentet vil blive fremlagt for toldvæsenet inden 3 måneder fra  

 fortoldningsdagen, og at varepartiet ikke vil blive solgt, udbudt til salg  

 eller udleveret, før dokumentet er godkendt af toldvæsenet.
 Hvis dokumentet ikke kan fremlægges, skal varerne genudføres, medmindre  

 der foreligger sådanne ganske særlige omstændigheder, at der kan gives  

 dispensation.
Indførselsanmeldelse Toldvæsenet udsteder ved fortoldningen indførselsanmeldelse M 86 med  

 oplysning om bl a de indførte varers art og litermængde.
Mængden anføres i  

 liter 100 pct. beregnet på grundlag af den fastsatte litermængde og  

 ethanolstyrke.
Anmeldelsen udleveres til virksomheden til brug ved tilskrivningen i  

 kontrollovsregnskabet over ubanderoleret spiritus.
Straks efter, at varerne  

 er modtaget, skal de tilskrives regnskabet.
Derefter færdigudfyldes  

 anmeldelsen, der skrives under og sendes til toldvæsenet.
Afgiftsværdi Afgiftsværdien - dvs den værdi, som afgiften skal beregnes af - er enten  

 varens højeste engrospris uden fradrag eller varens højeste detailpris med et  

 fradrag på 12 1/2 pct.
Afgiften skal dog mindst beregnes af en afgiftsmæssig  

 minimumspris (mindstebeskatningspris).
 Til afgiftsværdien skal medregnes spiritusafgiften (både literafgift og  

 værdiafgift), men ikke momsen.
 Virksomheden skal udfærdige prislister over den spiritus, som den vil  

 sælge og beskatte.
Engrossalg For spiritus, der sælges en gros, er afgiftsværdien den anmeldte  

 engrosprislistepris.
Detailsalg For spiritus, der udleveres gennem virksomhedens egen detailforretning  

 eller direkte til forbrugere, er afgiftsværdien den anmeldte  

 engrosprislistepris for varen.
 Hvis virksomheden ikke har anmeldt en engrosprislistepris for varen, er  

 afgiftsværdien den anmeldte detailprislistepris ved salg af enkelte flasker  

 fra den pågældende detailforretning med fradrag af 12 1/2 pct.
Gratis udlevering, personalesalg og eget forbrug For spiritus, der udleveres gratis, sælges til personalet eller udtages  

 til indehaverens eget brug, er afgiftsværdien den anmeldte prislistepris for  

 varen.
Differencer Afgiftsværdien for de afgiftspligtige differencer mv, der konstateres ved  

 den kvartalsvise afslutning af kontrollovsregnskabet og afgiftsregnskabet  

 over banderoleret spiritus, fastsættes til virksomhedens gennemsnitlige  

 afgiftsværdi pr liter 100 pct. for det pågældende kvartal.
 Hvis virksomheden kan dokumentere, at differencerne vedrører bestemte  

 varer, kan afgiften beregnes på grundlag af de pågældende prislistepriser.
Prislister Virksomheden skal udfærdige prislister over den spiritus, den vil afsætte  

 og beskatte.
Prislisterne skal udfærdiges særskilt for engrospriser og for  

 detailpriser.
 Spiritussen skal tilbydes hele virksomhedens kundekreds - henholdsvis  

 engros- og detailkunder - til priser, der ikke overstiger prislistepriserne  

 med tillæg af moms.
Spiritussen må ikke sælges til en højere pris end prislisteprisen tillagt  

 moms.
Selv om spiritussen sælges til en lavere pris end prislisteprisen, skal  

 afgiften beregnes af den anmeldte prislistepris.
 Prislisterne skal være tilgængelige i den registrerede virksomhed.  

 Detailprislister skal endvidere være tilgængelige i virksomhedens  

 detailforretning.
 Virksomheden skal sende et eksemplar af prislisterne til toldvæsenet.  

 Ændringer i prislistepriserne skal anmeldes skriftligt til toldvæsenet senest  

 dagen før deres ikrafttræden. Ændringer i prislistepriserne kan således ikke  

 få tilbagevirkende kraft.
Prislisteprisen Prislisteprisen skal omfatte den samlede pris for spiritussen indbefattet  

 spiritusafgift (både literafgift og værdiafgift), men uden moms.
Priserne kan  

 dog angives indbefattet moms, hvis det tydeligt anføres på prislisten, at  

 priserne er inkl moms.
Til prislisteprisen skal således medregnes rabatter af enhver art, fx - alle rabatter, der har relation til betalingen (kontantrabatter) - mængderabatter - særlige rabatter til bestemte kunder (indkøbsforeninger,  

 sammenslutninger o lign).
Følgende almindeligt beregnede tillæg til prislisteprisen vil indtil  

 videre kunne holdes uden for afgiftsværdien, når tillæggene faktureres  

 særskilt - udgifter til forsendelse af varerne fra den registrerede virksomhed til  

 detailhandler mv - ekspeditionsgebyr, der beregnes med et fast beløb pr ekspedition af en  

 nærmere angiven mængde, og som bortfalder, hvis ordren overstiger  

 mindstemængden.
Derimod skal såkaldt anbrudstillæg for spiritus, der leveres i anbrudte  

 kartoner mv regnes med til afgiftsværdien.
Det betyder, at virksomheder, der  

 anvender forskellige priser for henholdsvis spiritus i hele kartoner og  

 spiritus i anbrudte kartoner, skal beskatte spiritussen efter den højeste af  

 disse priser.
 Til prislisteprisen skal endvidere medregnes betaling for emballage,  

 herunder flaske o lign.
 Emballage, der ikke direkte tjener som beholder for spiritussen, fx  

 gavekartoner og kurve, skal dog ikke medregnes til prislisteprisen, når  

 prisen i prislisten er angivet uden denne emballage, og emballagen faktureres  

 særskilt.
Mindstebeskatningspriser Afgiften skal mindst beregnes af en afgiftsmæssig minimumspris  

 (mindstebeskatningspris).
Engrosprislistepris For spiritus, som den registrerede virksomhed har modtaget i banderoleret  

 stand, skal engrosprislisteprisen mindst være lig med den af leverandøren  

 anmeldte engrosprislistepris.
Virksomheden har krav på at få oplysning om  

 denne pris fra leverandøren.
 Hvis leverandøren ikke har anmeldt en engrosprislistepris for varen, må  

 engrosprislisteprisen ikke angives lavere end varens købspris tillagt  

 literafgift og 12 pct af summen af disse beløb, hvortil lægges værdiafgift.  

 Som købspris anses den faktiske købspris, dvs prisen efter fradrag af  

 rabatter mv, der knytter sig til den enkelte leverance. Årsbonus o lign vil  

 derimod ikke kunne fratrækkes købsprisen før beregningen af  

 mindstebeskatningsprisen.
 For spiritus, som den registrerede virksomhed selv har banderoleret, skal  

 engrosprislisteprisen mindst være lig med et beløb, der svarer til varens  

 kostpris i banderoleret stand tillagt literafgift og 12 pct af summen af  

 disse beløb, hvortil lægges værdiafgift.
 Hvis prislisteprisen fastsættes efter en kalkuleret  

 mindstebeskatningspris, skal virksomheden udfærdige en kalkulation, som skal  

 opbevares i virksomheden og være tilgængelig for toldvæsenet.
Ved beregningen af kostprisen skal indgå følgende elementer - købspris for råvarer, inkl evt told - forarbejdningsomkostninger, herunder svind og lønomkostninger - indirekte produktionsomkostninger, herunder afskrivning på produktions-  

 og tappeanlæg mv samt hjælpestoffer (brændstof, elektricitet mv) - direkte vareomkostninger, herunder flaske (inkl emballageafgift), etiket  

 og banderole.
Standardbeløb Der er fastsat følgende standardbeløb for normalt kalkuleret svind,  

 hjemtagelse, aftapning, herunder flaske med udstyr, og banderolering:
Beløb til dækning af udgifterne til svind, hjemtagelse, aftapning, flaske,  

 etiket og banderole fastsættes indtil videre til 2,35 kr pr flaske uanset  

 flaskestørrelse.
Dette beløb skal/kan anvendes i tilfælde, hvor virksomheden  

 selv foretager aftapning og banderolering.
Beløb til dækning af banderoleringsomkostningerne fastsættes til 0,70 kr  

 pr flaske uanset flaskestørrelse.
Dette beløb skal/kan anvendes i tilfælde,  

 hvor virksomheden alene banderolerer hjemtagne flaskevarer.
 Virksomheder, der kan dokumentere lavere omkostninger end de anførte  

 standardbeløb, kan anvende den konkrete udgift for de forskellige  

 flaskestørrelser og varegrupper.
Detailprislistepris Detailprislisteprisen må ikke angives lavere end en engrosværdi, der er  

 kalkuleret efter reglerne under punktet Engrosprislistepris, med tillæg af  

 1/7, dvs leverandørens engrosprislistepris + 1/7, eller en kalkuleret  

 engrosværdi + 1/7. Hvis der anvendes en kalkuleret engrosværdi som grundlag  

 for fastsættelsen af prislisteprisen, skal den pågældende virksomhed  

 udfærdige en kalkulation, som skal opbevares i virksomheden og være  

 tilgængelig for toldvæsenet.
Interessefællesskab Hvis der består et interessefællesskab mellem en registreret virksomhed og  

 en detailforretning - fx ved, at den ene part har interesse i det økonomiske  

 udbytte af den andens virksomhed - kan toldvæsenet pålægge den registrerede  

 virksomhed, at afgiften ved levering til den pågældende detailforretning skal  

 beregnes af detailforretningens detailpris ekskl moms med fradrag af 12 1/2  

 pct.
Opgørelse af den afgiftspligtige mængde og omsætning Virksomheden skal opgøre den afgiftspligtige mængde og omsætning for hver  

 måned.
 Opgørelsen foretages på grundlag af udleveringen af banderoleret spiritus,  

 som virksomheden selv har banderoleret eller fået tilført ubeskattet fra en  

 anden registreret virksomhed.
 Virksomheden skal også for hvert kvartal opgøre mængden og afgiftsværdien  

 for såvel banderoleret som ubanderoleret spiritus, der mangler i beholdningen  

 eller er udleveret som prøve mv.
 Den afgiftspligtige mængde er mængden i liter 100 pct fastsat ved 20  

 graderC.
 Ethanolstyrken i pct vol er spiritussens virkelige styrke udfundet ved  

 destillation ved 20 graderC.
Banderoleret spiritus Månedsopgørelse Den afgiftspligtige mængde er den mængde spiritus i liter 100 pct, som  

 virksomheden har udleveret beskattet i månedens løb.
Den afgiftspligtige  

 omsætning er den samlede afgiftsværdi af denne udlevering.
Spiritussen skal  

 medregnes til udleveringen, uanset om den er endeligt solgt eller leveret i  

 konsignation eller på anden måde.
 Overførsel af spiritus til virksomhedens egen detailforretning eller  

 restaurationsvirksomhed skal regnes med til udleveringen i den måned, hvor  

 overførslen har fundet sted.
 Til udleveringen skal også medregnes spiritus, der er udleveret gratis  

 eller forbrugt af virksomheden.
 Spiritus, der er udleveret ubeskattet, skal ikke regnes med, se afsnittet  

 Afgiftsfri udleveringer.
 Opgørelsen foretages på grundlag af udleveringsregnskabet, se afsnittet  

 Regnskab.
Kvartalsopgørelse Virksomheden skal for hvert kvartal opgøre den udleverede mængde på  

 grundlag af beholdningsopgørelse M 12 af hensyn til beskatning af differencer  

 i beholdningen som følge af fx fejludleveringer.
Opgørelsen foretages på  

 grundlag af mængden af spiritus, som virksomheden har banderoleret eller  

 modtaget ubeskattet i banderoleret stand, med tillæg af den formindskelse  

 eller fradrag af den forøgelse, der er sket i kvartalet i beholdningen af  

 sådanne varer, og med fradrag af banderoleret spiritus, der er udleveret  

 afgiftsfrit, se afsnittet Afgiftsfri udleveringer.
Hvis udleveringen efter denne opgørelse overstiger summen af den  

 beskattede udlevering ifølge udleveringsregnskabet, skal der betales såvel  

 literafgift som værdiafgift af forskellen.
Værdiafgiften beregnes på grundlag  

 af virksomhedens gennemsnitlige afgiftsværdi pr liter 100 pct for det  

 pågældende kvartal, se afsnittet Afgiftsværdi.
 Opgørelsen foretages på grundlag af afgiftsregnskabet, se afsnittet  

 Regnskab.
Ubanderoleret spiritus Virksomheden skal for hvert kvartal opgøre den mængde ubanderoleret  

 spiritus, som der skal betales afgift af, samt svind i forbindelse med  

 fremstilling, lagring og aftapning.
Det drejer sig om - differencer mellem regnskabsmæssig og optalt beholdning (herunder  

 normalt svind ved fremstilling, lagring og aftapning) - prøver - brækager, som der ikke gives afgiftsfritagelse for.
 Opgørelsen foretages på kvartalsopgørelse M 411, der skal udfærdiges i  

 forbindelse med afslutningen af kontrollovsregnskabet, se afsnittet Regnskab.
Der skal betales både literafgift og værdiafgift af de omhandlede mængder  

 - dog bortset fra det normale svind ved fremstilling, lagring og aftapning,  

 som er fritaget for afgift.
Værdiafgiften beregnes på grundlag af  

 virksomhedens gennemsnitlige afgiftsværdi pr liter 100 pct for det pågældende  

 kvartal, se afsnittet Afgiftsværdi.
Differencer Opgørelsen af differencer i den ubanderolerede beholdning foretages på  

 grundlag af tilgangen af ubanderolerede varer med fradrag af dels varer, som  

 virksomheden har banderoleret i kvartalets løb, dels den ubeskattede afgang  

 af ubanderoleret spiritus og med regulering for lagerforskydninger.
Ved opgørelsen medregnes som tilgang - spiritus, der er indført fra udlandet - spiritus, der er tiiført fra en anden kontrollovsvirksomhed - tilført vin, der er anmeldt til spiritusfremstilling - ethanolholdige ekstrakter, essenser o lign, der ikke er  

 spiritusafgiftspligtige, men som er tilført virksomheden til brug ved  

 fremstilling af spiritus.
 Ved opgørelsen medregnes som afgang virksomhedens egne banderoleringer  

 samt ubanderoleret spiritus, der er udleveret afgiftsfrit, se afsnittet  

 Afgiftsfri udleveringer.
Differencerne opgøres i forbindelse med afslutningen af  

 kontrollovsregnskabet.
Differencerne overføres til kvartalsopgørelse M 411.  

 Svind ved fremstilling, lagring og aftapning skal således fremgå af  

 kvartalsopgørelsen, selv om det normale fremstillingssvind mv ikke skal  

 beskattes.
Eventuelle differencer for varer under konto la (indførte  

 flaskevarer) skal dog ikke overføres til kvartalsopgørelsen, se afsnittet  

 Regnskab.
Prøver og brækager Prøver og sådanne brækager, som der ikke bevilges afgiftsfritagelse for,  

 skal opgøres på grundlag af noteringer i prøve- og brækageliste M 414,  

 hvorfra de overføres til kvartalsopgørelse M 411.
Afgiftsfri udleveringer Virksomheden kan udlevere afgiftspligtig spiritus ubeskattet i nedennævnte  

 omfang:
TiI andre registrerede virksomheder Ubanderoleret spiritus Ubanderoleret spiritus kan overføres ubeskattet til  

 kontrollovsvirksomheder med hvidt legitimationskort.
Adgangen til at overføre ubanderoleret spiritus gælder kun spiritus, der  

 er indført på flasker med angivelse af indholdets art, og spiritus i  

 beholdere med et rumindhold på over 3 liter.
Spiritus, der er aftappet på  

 flasker her i landet, kan ikke overføres ubanderoleret, men skal banderoleres  

 af den virksomhed, der har foretaget tapningen.
Ubanderoleret spiritus i beholdere med et rumindhold på over 3 liter kan  

 endvidere overføres ubeskattet til en kontrollovsvirksomhed med grønt  

 legitimationskort, når spiritussen skal bruges til fremstilling af  

 spiritusafgiftspligtige varer.
Modtagerens legitimationskort skal i sådanne  

 tilfælde indeholde oplysning om adgangen til at få tilført ubanderoleret  

 spiritus fra en nærmere angiven leverandør.
Leverandøren må sikre sig, at modtageren har ret til at få tilført  

 ubanderoleret spiritus.
Hvis modtageren ikke kan dokumentere denne ret ved at  

 fremlægge legitimationskortet, kan oplysning herom fås hos toldvæsenet.
 Leverandøren skal snarest efter udleveringen udfylde en  

 transportanmelselse M 403 i 2 eksemplarer eller en tilsvarende blanket, som  

 er godkendt af toldvæsenet.
 I-eksemplaret skal følge varerne til modtageren, medens II-eksemplaret  

 samtidig sendes til toldkamret i det distrikt, hvor modtagerens virksomhed  

 ligger (modtagertoldkamret). Efter at modtageren har bogført samt udfyldt og  

 underskrevet I-eksemplaret, videresendes det til modtagertoldkamret.
Banderoleret spiritus Banderoleret spiritus kan overføres ubeskattet fra en registreret  

 virksomhed til en anden registreret virksomhed.
 For kontrollovsvirksomheder med grønt legitimationskort samt for  

 mellemhandlere er adgangen til at få tilført banderoleret spiritus i  

 ubeskattet stand begrænset til at omfatte spiritus til videresalg en gros til  

 andre handlende, restauratører mv.
Leverandøren må sikre sig, at modtageren er registreret efter  

 spiritusafgiftsloven.
Hvis modtageren ikke kan dokumentere registreringen ved  

 at fremlægge legitimationskortet eller registreringsbeviset, kan oplysning  

 herom fås hos toldvæsenet.
 Leverandøren skal snarest efter udleveringen udfylde transportanmeldelse M  

 403 i 2 eksemplarer eller en tilsvarende blanket, som er godkendt af  

 toldvæsenet.
 Bilagsgangen mv for transportanmeldelser over banderoleret spiritus er den  

 samme som anført for transportanmeldelser vedrørende ubanderoleret spiritus.
Spiritussen skal fraskrives afsenderens afgiftsregnskab over banderoleret  

 spiritus samme dag, som transportanmeldelsen er dateret.
Modtageren skal  

 tilskrive varerne ved modtagelsen i sit afgiftsregnskab over banderoleret  

 spiritus for den måned, hvori transportanmeldelsen er dateret af afsenderen.
TiI frugtvinsfremstillingsvirksomheder Ubanderoleret sprit (ethanol) i beholdere med et rumindhold på over 3  

 liter kan overføres ubeskattet til en frugtvinsfremstillingsvirksomhed, der  

 har tilladelse til at få tilført ethanol til brug ved fremstilling af  

 frugtvin.
Leverandøren må sikre sig, at modtageren har ret til at få tilført  

 ubanderoleret ethanol.
Hvis modtageren ikke kan dokumentere denne ret ved at  

 fremlægge legitimationskort M 79, kan oplysning herom fås hos toldvæsenet.
 Leverandøren skal snarest efter udleveringen udfylde en  

 udleveringsanmeldelse i 2 eksemplarer efter tilsvarende regler som anført for  

 transportanmeldelser under punktet Til andre registrerede virksomheder.
Udførsel Ubanderoleret spiritus kan udføres ubeskattet til udlandet, Færøerne og  

 Grønland samt Københavns Frihavn.
 Som dokumentation for udførslen skal virksomheden kunne fremlægge  

 udførselsangivelsens eksportørblanket I, der skal være attesteret af  

 toldvæsenet, samt fakturakopi, skriftlig ordre mv.
 Der kan ikke gives afgiftsfritagelse for spiritus, som udføres i  

 banderoleret stand.
Udførselsangivelse Spiritussen skal anføres speciflceret i udførselsangivelsen.  

 Specifikationen kan eventuelt gives i et særligt bilag til  

 udførselsangivelsen.
For fustagevarer (varer på beholdere af over 3 liters rumindhold) skal  

 angives vareart, varenavn og konto i kontrollovsregnskabet samt bruttovægt,  

 literindhold og ethanolstyrke for hver enkelt beholder.
For varer under konto  

 1 b (uomdannet spiritus, der er tilført virksomheden på fustager) skal  

 endvidere angives mængden i liter 100 pct.
 For flaskevarer skal angives vareart, varenavn og konto i  

 kontrollovsregnskabet samt bruttovægt, antal flasker, flaskernes cl-indhold  

 og ethanolstyrke.
 Det er altid den virkelige ethanolstyrke, dvs ethanolstyrken i pct vol  

 udfundet ved destillation, der skal angives.
Til provianteringsvirksomheder Ubanderoleret spiritus kan leveres ubeskattet til kiosker i toldlufthavne  

 og provianteringsvirksomheder, der har bevilllng til told- og  

 afgiftsfritagelse efter toldlovens § 80.
Som dokumentation skal virksomheden kunne fremlægge udførselsangivelsens  

 eksportørblanket I, der skal være attesteret af toldvæsenet.
Der gælder i  

 øvrigt samme regler som for spiritus, der udføres.
Til diplomater Ubanderoleret spiritus kan leveres ubeskattet til diplomatiske  

 repræsentationer, internationale institutioner mv og til de personer, der er  

 knyttet til dem.
Før spiritussen leveres, skal leverandøren have tilladelse af toldvæsenet.  

 Den fås, når virksomheden giver toldvæsenet en Tolddeklaration for diplomater  

 m fl, som repræsentationen mv har udfærdiget.
Toldvæsenet påtegner blanketten  

 og sender et eksemplar tilbage til leverandøren.
TiI bevillingsvirksomheder Ubanderoleret spiritus i beholdere med et rumindhold på over 3 liter kan  

 leveres ubeskattet til virksomheder, der har bevilling fra toldvæsenet til  

 afgiftsfritagelse.
 Sådanne bevillinger er bl a udstedt til virksomheder, som fremstiller  

 levnedsmidler erhvervsmsessigt.
Leverandøren må sikre sig, at modtageren har bevilling til afgiftsfrit  

 indkøb.
Hvis leverandøren ikke kan få dokumenteret bevillingsforholdet ved,  

 at bevillingen fremlægges, kan oplysning herom fås hos toldvæsenet.
Ubanderoleret spiritus kan også leveres ubeskattet til virksomheder, der  

 er registreret hos toldvæsenet for fremstilling af tobaksvarer eller  

 chokolade- og sukkervarer.
Disse virksomheder skal ikke have bevilling fra  

 toldvæsenet til afgiftsfrit køb, men leverandøren må sikre sig, at modtageren  

 er registreret for fremstilling af tobaksvarer eller chokolade- og  

 sukkervarer.
 Hvis leverandøren ikke kan få dokumenteret registreringsforholdet ved, at  

 registreringsbeviset fremlægges, kan oplysning herom fås hos toldvæsenet.
Leverandøren skal snarest efter udleveringen udfylde udleveringsanmeldelse  

 M 402 i 2 eksemplarer.
I-eksemplaret sendes til modtageren, og II-eksemplaret  

 sendes samtidig til toldkamret i det distrikt, hvor modtagerens virksomhed  

 ligger.
Svind Der er afgiftsfritagelse for normalt svind, der er opstået ved  

 fremstilling, lagring og aftapning af spiritus.
Brækage Der kan gives afgiftsfritagelse for ubeskattet spiritus, der er gået til  

 spilde ved brækage i den registrerede virksomhed eller under transport til  

 eller fra den registrerede virksomhed.
Afgiftsfritagelsen omfatter både  

 banderoleret og ubanderoleret spiritus.
 Endvidere kan der gives registrerede virksomheder afgiftsgodtgørelse for  

 beskattet spiritus, der er gået til spilde ved brækage under transport til en  

 ikke-registreret handlende (detailhandler, restaurationsvirksomhed) eller i  

 den handlendes opbevaringslokaler.
 Der kan ikke gives afgiftsfritagelse for spiritus, der er gået til spilde  

 ved brækage hos forbrugere, i en detailhandlers salgslokale eller i en  

 restaurationsvirksomheds serveringslokaler.
 For afgiftsfritagelsen eller -godtgørelsen gælder følgende regler:
Fustagevarer Brækage på fustager o lign skal i alle tilfælde anmeldes til toldvæsenet  

 umiddelbart efter, at brækagen er sket eller konstateret.
Virksomheden skal sende en ansøgning til toldvæsenet om tilladelse til  

 fraskrivning direkte i kontrollovsregnskabet.
Ansøgningen skal indeholde  

 oplysning om mængden af de varer, der er gået til spilde, med angivelse af  

 varernes art, konto i kontrollovsregnskabet og ethanolstyrke.
Endvidere skal  

 virksomheden give en nærmere redegørelse for omstændighederne ved og  

 tidspunktet for brækagen.
 Fustagebrækager, som der gives afgiftsfritagelse for, fraskrives i  

 lagerbeholdningsbogen under Literbevægelser - fra med henvisning til  

 toldvæsenets skrivelse.
 Fustagebrækager, som der ikke gives afgiftsfritagelse for, skal posteres i  

 prøve- og brækagelisten til overførsel til kvartalsopgørelsen, se afsnittet  

 Regnskab.
Ubanderolerede flaskevarer Ubanderoleret flaskebrækage opføres straks på prøve- og brækageliste M  

 414, der nummereres fortløbende for kalenderåret og udskrives i 2  

 eksemplarer.
Afgiftsfritagelsen gives ved, at spiritussen ved udgangen af  

 kvartalet overføres som afgangsposter til kontrollovsregnskabet.
 1 prøve- og brækagelisten skal der bl a gøres rede for, hvornår brækagen  

 er indtruffet eller konstateret, samt for varens navn, konto i  

 kontrollovsregnskabet, ethanolstyrke, antal flasker, flaskernes cl-indhold og  

 eventuelt restindhold.
 Brækage på et større antal flasker ad gangen skal straks anmeldes tll  

 toldvæsenet.
 Prøve- og brækagelisten underskrives, før den indsendes til toldvæsenet,  

 som kontrollerer flaskebrækagen, inden der gives afgiftsfritagelse.
Banderolerede ubeskattede flaskevarer Banderoleret flaskebrækage i en registreret virksomheds ubeskattede  

 beholdning opføres straks på bræekagelister M 413, der nummereres fortløbende  

 for kalenderåret og udskrives i 2 eksemplarer.
 I brækagelisten skal der gøres rede for, hvornår brækagen er indtruffet  

 eller konstateret, samt for varens navn, ethanolstyrke, antal flasker,  

 flaskernes cl-indhold og eventuelt for restindhold.
 Brækagelisten afsluttes ved udgangen af kvartalet, idet flaskernes  

 cl-indhold sammentælles for hver styrke og omregnes til liter 100 pct.
Antal liter 100 pct ifølge brækagelisten posteres med nummerhenvisning i  

 afgiftsregnskabet, før det afsluttes.
I-eksemplaret at listen sendes til  

 distriktstoldkamret sammen med afgiftsregnskabet.
II-eksempiaret opbevares i  

 virksomheden sammen med skår og erklæringer, indtil brækagerne er  

 kontrolleret.
 Brækagelister kan dog også afsluttes og posteres i månedens løb, fx i  

 tilfælde, hvor brækagerne er kontrolleret. 1-eksemplaret indsendes også i  

 sådanne tilfælde sammen med afgiftsregnskabet.
Brækage på et større antal flasker ad gangen skal straks anmeldes til  

 toldvæsenet.
Før der indrømmes afgiftsfritagelse, skal toldvæsenet  

 kontrollere flaskebrækagen ifølge brækagelisten.
Banderolerede beskattede flaskevarer Banderoleret flaskebrækage, der er sket i en ikke-registreret handlendes  

 opbevaringslokaler eller under transport til en sådan virksomhed, opføres på  

 brækageerklæring, M 415, som sendes sammen med skårene og eventuelt  

 restindholdet til den registrerede virksomhed, der har leveret spiritussen.
 I brækageerklæringen skal der gøres rede for, hvornår og hvorledes  

 brækagen er indtruffet eller konstateret, samt for varens navn,  

 ethanolstyrke, antal flasker, flaskernes cl-indhold, afgiftsværdien og  

 eventuelt restindhold.
Virksomheden skal opføre brækagerne ifølge de modtagne erklæringer på et  

 samlebilag, hvorpå der foretages omregning til liter 100 pct samt opgørelse  

 af den samlede afgiftsværdi.
Mængden og afgiftsværdien fra samlebilaget  

 fraskrives direkte på afgiftsangivelsen.
I-eksemplaret af samlebilaget skal  

 indsendes sammen med afgiftsangivelsen, medens II-eksemplaret opbevares i  

 virksomheden sammen med skår og erklæringer, indtil brækagerne er  

 kontrolleret.
 Før der indrømmes afgiftsgodtgørelse, skal toldvæsenet kontrollere  

 flaskebrækagerne ifølge brækageerklæringerne.
Borthældning Ubanderoleret spiritus Virksomheden kan søge om afgiftsfritagelse hos toldvæsenet, hvis  

 ubanderoleret spiritus er blevet udrikkelig el lign og som følge heraf ønskes  

 hældt bort.
Borthældningen skal ske under toldkontrol.
 I ansøgningen skal varerne specificeres, og årsagen til og det ønskede  

 tidspunkt for borthældningen anføres.
Banderoleret spiritus Banderoleret spiritus, der er blevet usælgelig, kan opføres på  

 brækagelisten efter samme regler, som gælder for banderoleret flaskebrækage,  

 se punktet Brækage.
Spiritussen skal borthældes under toldkontrol.
Indbrud og brand Virksomheden kan søge om afgiftsfritagelse hos toldvæsenet, hvis spiritus  

 er gået tabt ved indbrud eller brand i den registrerede virksomhed eller  

 under transport til eller fra virksomhedens godkendte lokaler, dvs lokaler  

 der af toldvæsenet efter spiritusafgiftsloven er godkendt til opbevaring af  

 ubeskattet spiritus.
 Adgangen til afgiftsfritagelse gælder både banderolerede og ubanderolerede  

 varer.
 Det er en betingelse, at virksomheden over for toldvæsenet kan  

 dokumentere, at spiritussen er gået tabt eller er ødelagt, fx ved at  

 fremlægge politirapport.
 Det er også en betingelse, at virksomheden kan dokumentere, hvor meget der  

 er stjålet eller ødelagt, fx i form af lageroptællinger.
Der gives kun afgiftsfritagelse for stjålet spiritus, hvis det drejer sig  

 om indbrud i lokaler, der er forsvarligt aflåst, eller om tyveri under  

 transport til eller fra virksomheden.
Som tyveri under transport regnes i  

 denne forbindelse indbrud i forsvarligt aflåste lokaler hos fx fragtmænd,  

 hvor spiritussen i kortere tid opbevares som led i transporten.
Der kan derfor ikke gives afgiftsfritagelse for spiritus, som er  

 bortkommet ved hustyveri eller fjernet fra uaflåste lokaler, køretøjer,  

 containere o lign.
Køretøjer mm, der alene er forsynet med plombe eller  

 lignende forsegling, regnes i denne forbindelse ikke for at være aflåst.
 Der kan heller ikke gives afgiftsfritagelse for spiritus, der går tabt i  

 en registreret virksomheds detailforretning.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art, emballagestørrelse, ethanolstyrke,  

 mængde og afgiftspligtige mængde i liter 100 pct.
For ubanderoleret spiritus  

 skal oplyses konto i kontrollovsregnskabet og for banderoleret spiritus  

 banderolepåtrykket.
 I forbindelse med indbrudstyveri eller brand skal virksomheden desuden  

 oplyse, om tabet er eller vil blive meldt til politiet.
 Hvis spiritussen er gået tabt under transport fra virksomheden efter at  

 være posteret som afgang (i kontrollovsregnskabet, afgiftsregnskabet eller  

 udleveringsregnskabet), skal den pågældende postering straks annulleres ved  

 en negativ postering med fornøden forklaring.
 Når virksomheden har søgt om afgiftsfritagelse, kan virksomheden medregne  

 den pågældende spiritus som behoidning ved de foreskrevne  

 beholdningsopgøreiser, indtil afgørelsen foreligger.
 Hvis ansøgningen imødekommes, fraskrives spiritussen i virksomhedens  

 kontrollovs- eller afgiftsregnskab under henvisning til toldvæsenets  

 skrivelse.
Regnskab Virksomheden skal føre regnskab over fremstilling, tilgang og udlevering  

 af spiritus samt over køb og forbrug af banderoler.
Regnskabet over ubanderolerede varer og over banderoler føres i  

 kontrollovsregnskabet.
Regnskabet over banderoleret spiritus føres i et  

 særligt afgiftsregnskab og eventuelt tillige i et særligt  

 udleveringsregnskab.
 Regnskabet, der skal føres på ordentlig og overskuelig måde efter  

 toldvæsenets nærmere anvisning, skal danne grundlag for afgiftsberigtigelsen  

 og for toldvæsenets kontrol.
Kontrollovsregnskabet Kontrollovsregnskabet omfatter dels den spiritus, herunder ethanol, der er  

 tilført virksomheden ubanderoleret, dels indkøb og forbrug af banderoler.  

 Regnskabet skal desuden omfatte tilført vin og ikke-spiritusafgiftspligtige  

 ekstrakter, essenser o lign til brug ved fremstillingen af spiritus.
 Kontrollovsregnskabet består af løsblade, der udleveres af toldvæsenet  

 efter virksomhedens behov.
 Regnskabet føres i overensstemmelse med følgende konteringsplan:
Konto Vareart Banderolepåtryk 1 a Indførte flaskevarer, dvs spiritus, der er Spiritus, uden- aftappet i  

 udlandet og indført på flasker landsk, indført på flaske 1 b Råvarer, herunder - spiritus på fustager, såvel udenlandsk som dansk -  

 udtræk mv, fremstillet i virksomheden - ikke- spiritusafgiftspligtige  

 essenser, ekstrakter o lign - tilført vin til spiritusfremstilling - andre  

 råvarer til spiritusfremstilling Der skal anlægges en konto for hver vareart  

 (rom, cognac, snaps osv) Varer under denne konto skal før endelig aftapning  

 overføres til konto 2A eller 2B 2A Spiritus, udenlandsk, ren eller kun tilsat Spiritus, uden- vand - såvel  

 fustagevarer som flaskevarer landsk, her aftappet 2B Blandinger af dansk og udenlandsk spiritus Spiritus, her samt dansk  

 spiritus - såvel fustagevarer fremstillet som flaskevarer Til- og afgang af ubanderoleret spiritus samt indkøb af banderoler skal  

 straks posteres i regnskabet.
Enhver fejlskrivning skal annulleres ved en overstregning, der ikke gør  

 det fejlskrevne ulæseligt.
Negative tal skal føres med rødt og fradrages ved  

 sammentællinger.
 Spiritus kan ved indførsel fra udlandet kun tilskrives konto 1 a og 1 b.  

 Returvarer skal dog tilskrives den konto, som de er skrevet fra på ved  

 udførslen.
Regnskabsbøger Kontrollovsregnskabet føres i følgende 4 bøger:
Lagerbeholdningsbog M 203 (årsbog) Banderolebeholdningsbog M 204 (årsbog) Flasketilgangsbog M 201 (kvartalsbog) Flaskeafgangsbog M 202 (kvartalsbog).
Regnskabsbøgerne er indrettet efter løsbladesystemet og sammensættes efter  

 den enkelte virksomheds behov.
Virksomheden kan i årets (kvartalets) løb få  

 udleveret ekstra blade til bøgerne.
Regnskabsbladene indsættes i ringbind, som udleveres af toldvæsenet.
Til  

 hver regnskabsbog hører regler om regnskabsførelsen og en forside.
Forsiden  

 skal afleveres til toldvæsenet sammen med regnskabsbladene for det pågældende  

 kalenderår, respektive kvartal.
 Til regnskabsbøgerne knytter sig prøve- og brækagelister samt  

 kvartalsopgørelse.
 Regnskabsbladene til kvartalsbøgerne er indrettet således, at den enkelte  

 side efter virksomhedens valg kan anvendes enten til tapninger eller anden  

 flasketilgang, respektive enten banderoleringer eller anden flaskeafgang.
Virksomheden skal, før regnskabsbladene tages i brug, forsyne det enkelte  

 blad med oplysning om konto i konteringsplanen.
På regnskabsblade til  

 kvartalsbøgerne skal virksomheden ved overstregning af den tekst, der ikke  

 skal anvendes, tydeligt markere, om den enkelte side skal anvendes til  

 postering af tapninger eller anden flasketilgang, respektive banderoleringer  

 eller anden flaskeafgang.
 Inden for de enkelte konti skal regnskabet i overensstemmelse med  

 regnskabsbladenes rubricering føres i liter, liter 100 pct eller  

 flaskestørrelse.
Lagerbeholdningsbogen, der føres på regnskabsblade M 235, M 236 og M 237,  

 indeholder for hver konto 1. en beholdningsoversigtsside, hvor der noteres de 4  

 kvartalers begyndelses- og slutbeholdninger samt de 4 kvartalsafslutninger 2. literbevægelsessider, hvor der føres alle til- og  

 fraførsler af fustagevarer, fx indførsel fra eller udførsel til udlandet,  

 overførsel til eller fra en anden kontrollovsvirksomhed og udlevering til en  

 bevillingsvirksomhed samt overførsel til eller fra anden konto i regnskabet.
Banderolebeholdningsbogen, der føres på regnskabsblade M 245, indeholder  

 for hver banderolekonto 1. en beholdningsoversigtsside, hvor der noteres de 4  

 kvartalers begyndelses- og slutbeholdninger af banderoler samt de 4  

 kvartalsafslutninger 2. banderoletilskrivningssider, hvor der føres alle  

 indkøb af banderoler og banderolemakuleringer.
Flasketilgangsbogen, der føres på regnskabsblade M 215, indeholder for  

 hver konto 1. tappesider, hvor der føres alle tapninger,  

 omhældninger og optræk 2. sider for anden flasketilgang, hvor der føres al  

 anden flasketilgang til det ubanderolerede lager end tapninger mv, fx  

 indførsel fra udlandet, tilførsel fra andre kontrollovsvirksomheder af  

 indførte flaskevarer, afbanderoleringer og returvarer fra udlandet.
Flaskeafgangsbogen, der føres på regnskabsblade M 225, indeholder for hver  

 konto 1. banderoleringssider, hvor der kun føres  

 virksomhedens egne banderoleringer 2. sider for anden flaskeafgang, hvor der føres al  

 anden flaskeafgang fra det ubanderolerede lager end den, der sker ved  

 banderolering, fx overførsel til andre kontrollovsvirksomheder af indførte  

 flaskevarer og udførsel til udlandet.
Specielle posteringer Der er i det følgende gjort rede for reglerne for førelsen og afslutningen  

 af kontrollovsregnskabet.
Der henvises i øvrigt til de regler, som er anført  

 foran i de enkelte regnskabsbøger.
Tapninger I rubrikken for varenavn noteres ved postering af tapninger vareart (rom,  

 whisky osv).
Det tappede antal liter udregnes før posteringen på basis af det tappede  

 antal flasker og flaskernes virkelige cl-indhold.
Ved udregningen anvendes  

 det efter anvendt tappehøjde virkelige gennemsnits cl-indhold pr flaske for  

 den flasketype og -størrelse, som der er tappet på.
 Det udregnede literantal for en tapning posteres med 1 decimal, der  

 forhøjes, når den følgende decimal er 5 eller derover.
 I flaskerubrikkerne anlægges en rubrik for hvert cl-indhold pr flaske for  

 de flasketyper og -størrelser, som der tappes på.
 Hvis virksomheden på nummererede tappesedler el lign har foretaget de  

 nødvendige noteringer, kan posteringen i regnskabet vente til den følgende  

 hverdag.
Omhældninger Det anvendte antal flasker føres som en negativ postering, og det antal  

 flasker, spiritussen er omhældt til, som en positiv postering.
Optræk Optræk føres som en negativ postering i flaskerubrikken og i rubrikken for  

 tappet antal liter.
Banderoleringer I rubrikken for varenavn skal for hver banderolering anføres det varenavn,  

 der fremgår af flaskernes etiketter.
Fejlbanderoleringer Hvis virksomheden konstaterer, at der ved banderolering er brugt en anden  

 banderole end den, der svarer til varen (forkert flaskestørrelse, konto eller  

 styrke), skal der gøres rede for forholdet.
Prøver og brækager Følgende prøver og brækager, der sker i løbet af kvartalet, skal posteres  

 på prøve- og brækageliste M 414 - prøver, som udleveres fra det ubanderolerede lager - ubanderolerede mindre flaskebrækager - fustagebrækage og større flaske-brækager, som ikke fritages for afgift.
Prøve- og brækagelisterne skal udfærdiges i 2 eksemplarer og nummereres  

 fortløbende for et kalenderår.
Listerne foreligger i blokke, og reglerne for  

 førelsen er anført på blokkenes inderside.
 Listerne skal afsluttes ved kvartalets udløb med en sammentælling.
 Fustagebrækage og større flaskebrækager skal i alle tilfælde straks  

 anmeldes til toldvæsenet.
 Virksomheden skal søge toldvæsenet om tilladelse til fraskrivning direkte  

 i kontrollovsregnskabet af sådanne brækager.
 Brækager, som der gives afgiftsfritagelse for, fraskrives i  

 kontrollovsregnskabet under Literbevægelser - fra, respektive under Anden  

 flaskeafgang med henvisning til toldvæsenets skrivelse.
 Brækager, som der ikke gives afgiftsfritagelse for, posteres i prøve- og  

 brækagelisten og overføres til kvartalsopgørelsen.
 Når der er søgt om afgiftsfritagelse for fustage- eller flaskebrækage,  

 medregnes den mængde, der er gået til spilde, som en særlig beholdningspost i  

 kontrollovsregnskabet, hvis afgørelsen ikke foreligger ved  

 kvartalsafslutningen.
Blanding og forskæring Virksomheden skal før blanding, forskæring o lign, hvorved spiritus  

 overføres fra en konto eller styrke til en anden konto eller styrke,  

 udfærdige en forskæringsanmeldelse M 412 i 2 eksemplarer.
Det gælder fx ved  

 nedsættelse af styrken, forskæring eller fremstilling af udtræk mv til brug  

 ved spiritusfremstilling.
 I forskæringsanmeldelsen skal der gøres rede for, hvilke varer der er  

 indgået i forskæringen, og hvilket udbytte forskæringen har givet.
 I alle tilfælde, hvor der ved forskæring, udtræk mv er fremkommet svind i  

 det indgåede antal liter 100 pct, skal svindet tilskrives  

 lagerbeholdningsbogen som en særlig post umiddelbart efter udbyttets  

 postering, således at svindet først fraskrives under differenceposten ved  

 kvartalsafslutningen.
Varer, hvis fremstilling strækker sig over længere tid, må ikke henstå som  

 beholdning på ikke-afsluttede forskæringsanmeldelser.
I sådanne tilfælde skal  

 forskæringsanmeldelse udstedes særskilt for hver del af fremstillingen, og  

 varerne skal til- og fraskrives lagerbeholdningsbogen for hver anmeldelse.  

 For udtræk o lign, der henstår længere tid efter første blanding, skal der  

 foruden forskæringsanmeldelsen for selve blandingen også udfærdiges  

 forskæringsanmeldelse, når udtrækket er færdigt og udbyttet opgjort.
 Posteringen i kontrollovsregnskabet skal ske, så snart forskæringen mv er  

 foretaget.
Afbanderolering Afbanderolering, dvs overførsel af spiritus fra det banderolerede lager  

 til det ubanderolerede lager, kan i almindelighed kun foretages i den  

 virksomhed, der har banderoleret de pågældende varer.
 Ved afbanderolering skal virksomheden udfærdige afbanderoleringsliste M  

 405 i 2 eksemplarer.
 II-eksemplaret skal før afbanderoleringen sendes til toldvæsenet med  

 oplysning om tidspunkt og sted for den ønskede afbanderolering.
 Efter afbanderoleringen skal varerne tilskrives kontrollovsregnskabet og  

 fraskrives afgiftsregnskabet på grundlag af I-eksemplaret af  

 afbanderoleringslisten, der skal forblive i virksomheden som bilag til  

 kontrollovsregnskabet.
Banderolemakulering Beskadigede banderoler skal afleveres til toldvæsenet til makulering.  

 Banderolemakuleringer skal føres som negative posteringer på  

 banderoletilskrivningssiderne og attesteres af toldvæsenet.
Regnskabsafslutning Kontrollovsregnskabet skal afsluttes ved udgangen af hvert kvartal.  

 Posteringerne i de 4 regnskabsbøger skal derfor tælles sammen, og til- og  

 afgangsposterne samles kontovis ved sammendrag.
Endvidere skal posteringerne  

 i prøve- og brækagelisten tælles sammen og overføres til  

 kontrollovsregnskabet.
 I forbindelse med afslutningen af kontrollovsregnskabet skal virksomheden  

 desuden opgøre de mængder ubanderoleret spiritus, som virksomheden skal  

 betale afgift af samt beregne den banderolerede mængde i liter 100 pct.
 Selve afslutningen af regnskabet over ubanderoleret spiritus foretages på  

 lagerbeholdningsbogens oversigtssider, hvor eventuelle differencer i  

 beholdningen opgøres på grundlag af en optælling af ubanderoleret spiritus.
 Selve afslutningen af regnskabet over banderolerne foretages på  

 banderolebeholdningsbogens oversigtssider, hvor differencer i  

 banderolebeholdningen opgøres på grundlag af en optælling af banderolerne.
 I det følgende er beskrevet regnskabsafslutningen for hver enkelt  

 regnskabsbog mv.
Prøve- og brækagelisten Posterne i prøve- og brækagelisten overføres kontovis til fraskrivning i  

 kontrollovsregnskabet.
Flaskebrækager noteres i flaskeafgangsbogen under  

 Anden flaskeafgang og eventuelle fustagebrækager i lagerbeholdningsbogen  

 under Literbevægelser - fra.
 Prøver og eventuelle brækager, som der ikke bevilges afgiftsfritagelse  

 for, overføres endvidere til kvartalsopgørelsen.
Flasketilgangsbogen Det tappede antal liter ifølge tappesiderne overføres til  

 lagerbeholdningsbogen og posteres under Literbevægelser - fra.
 Anden flasketilgang overføres til Tapninger, og den samlede flasketilgang  

 overføres til lagerbeholdningsbogens oversigtsside for den pågældende konto.
Flaskeafgangsbogen Anden flaskeafgang overføres til Banderoleringer, hvorefter den samlede  

 flaskeafgang overføres til lagerbeholdningsbogens oversigtsside for den  

 pågældende konto.
 Banderoleforbruget ifølge banderoleringssiderne overføres til  

 banderolebeholdningsbogens oversigtsside for det pågældende banderolepåtryk.
 Banderoleret mængde i liter 100 pct beregnes og noteres på hver konto  

 under Banderoleringer.
For spiritus under konto 1 a beregnes banderoleret antal liter 100 pct  

 indirekte, idet den mængde i liter 100 pct, der har været til rådighed til  

 banderolering ifølge regnskabet, reduceres med kvartalets slutbeholdning af  

 ubanderolerede varer.
Beregningen foretages på blanket M 22.
Beregningen i liter 100 pct foretages således + kvartalets begyndelsesbeholdning + flasketilgang - anden flaskeafgang - slutbeholdning af ubanderolerede varer ifølge beholdningsopgørelse M 12.
 Denne beregning bevirker, at virksomheden fritages for at omregne hver  

 enkelt banderolering af spiritussen til liter 100 pct.
 Fremgangsmåden indebærer, at der ved afslutningen af kontrollovsregnskabet  

 ikke må forekomme nogen difference i liter 100 pct-kolonnen på  

 beholdningsoversigten i lagerbeholdningsbogen, uanset om der er differencer i  

 flasketallene.
 For spiritus under konto 2A og 2B beregnes banderoleret mængde i liter 100  

 pct direkte på grundlag af antallet af banderolerede flasker, flaskernes  

 cl-indhold og ethanolstyrke.
 Banderoleret mængde i liter 100 pct overføres kontovis til  

 afgiftsregnskabet over banderoleret spiritus.
Lagerbeholdningsbogen Konto 1 a.
Tilgangen overføres samlet fra flasketilgangsbogen og afgangen  

 samlet fra flaskeafgangsbogen.
Den optalte beholdning samt differencer i  

 beholdningen overføres til kvartalsopgørelsen.
Der skal dog ikke betales  

 afgift af eventuelle differencer i beholdningen af spiritus under konto 1 a.  

 Det skyldes, at banderoleret mængde i liter 100 pct beregnes indirekte på  

 grundlag af en beholdningsopgørelse.
Konto 1 b.
Til- og afgang overføres fra literbevægelsessiderne.
 Den opmålte beholdning og differencer i beholdningen overføres til  

 kvartalsopgørelsen.
Konto 2A og 2B.
Tappet antal liter overføres fra flasketilgangsbogens  

 sider for Tapninger til Literbevægelser - fra.
 Fustagebrækage, som virksomheden ikke får bevilget afgiftsfritagelse for,  

 overføres fra prøve- og brækagelisten til Literbevægelser - fra.
 Samlet flasketilgang og samlet flaskeafgang overføres fra henholdsvis  

 flasketilgangsbogen og flaskeafgangsbogen til de pågældende rubrikker på  

 oversigtssiderne.
 Den forefundne beholdning samt differencer i beholdningen og sådanne  

 brækager, som virksomheden ikke får bevilget afgiftsfritagelse for, overføres  

 til kvartalsopgørelsen.
Banderolebeholdningsbogen Tilgangen af banderoler overføres fra tilskrivningssiderne og afgangen fra  

 flaskeafgangsbogens banderoleringssider.
 Større differencer i banderolebeholdningen skal anmeldes til toldvæsenet.
Kvartalsopgørelse Virksomheden skal ved udgangen af hvert kvartal foretage en opgørelse af  

 de mængder ubanderoleret spiritus, som der skal betales afgift af.  

 Virksomheden skal samtidig opgøre det svind ved fremstilling, lagring og  

 aftapning, som er fritaget for afgift.
Opgørelsen foretages på  

 kvartalsopgørelse M 411. På opgørelsen skal virksomheden endvidere angive  

 beholdningen af ubanderoleret spiritus.
 Virksomheden skal derfor efter afslutningen af kontrollovsregnskabet for  

 hver konto uddrage følgende poster fra kontrollovsregnskabet:
1. Differencer mellem den regnskabsmæssige og den  

 faktiske slutbeholdning ifølge lagerbeholdningsbogens oversigtssider.  

 Differencerne noteres i rubrikken Diff ved afslutningen.
De mængder, der skal  

 beskattes, noteres med modsat fortegn under rubrikken At beskatte.
Da normalt svind ved fremstilling, lagring og aftapning ikke skal  

 beskattes, skal dette svind ikke noteres i rubrikken At beskatte.
Det samme  

 gælder differencer under konto 1 a, da det antal liter 100 pct, der svarer  

 til disse differencer, er indbefattet i det antal liter 100 pct, der er  

 overført til afgiftsregnskabet over banderoleret spiritus under Egne  

 banderoleringer.
 2. Prøver samt brækager, som ikke fritages for afgift,  

 ifølge prøve- og brækagelisterne.
 3. Beholdningen af ubanderoleret spiritus ifølge  

 lagerbeholdningsbogens oversigtssider.
 Den mængde, der skal betales afgift af, overføres til afgiftsangivelsen  

 for den sidste måned i kvartalet.
Regnskab over banderoleret spiritus Regnskabet over banderoleret spiritus består af dels et særligt  

 afgiftsregnskab omfattende virksomhedens ubeskattede begyndelses- og  

 slutbeholdning samt den ubeskattede til- og afgang, dels et regnskab over den  

 afgiftspligtige udlevering.
 Transportanmeldelser skal straks indføres i regnskabet, mens fakturaer mv  

 for en dag skal være indført i regnskabet inden udløbet af den følgende  

 hverdag.
Afgiftsregnskab I afgiftsregnskabet over banderoleret spiritus skal virksomheden gøre rede  

 for den ubeskattede beholdning af banderoleret spiritus ved kvartalets  

 begyndelse og slutning samt den ubeskattede til- og afgang af banderoleret  

 spiritus.
 Regnskabet føres i liter 100 pct med 2 decimaler på regnskabsblad M 14,  

 der udleveres af toldvæsenet efter virksomhedens behov for et år ad gangen.  

 Regnskabsbladene indsættes i et ringbind, der ligeledes udleveres af  

 toldvæsenet.
 Regnskabet afsluttes kvartalsvis og danner grundlag for regulering af  

 afgiften af banderoleret spiritus.
Posteringer Posteringerne omfatter kun banderoleret, ubeskattet spiritus.
Som tilgang føres 1. Beholdningen ved kvartalets begyndelse.
Til  

 beholdningen kan ikke medregnes spiritus i detailforretninger eller  

 restaurationer, der ejes af virksomheden.
 2. Tilførsel ifølge transportanmeldelse fra en anden  

 registreret virksomhed.
 3. Spiritus, som modtages retur fra en anden  

 registreret virksomhed ifølge transportanmeldelse.
 4. Egne banderoleringer ifølge de enkelte  

 kontrollovskonti.
 5. Returvarer, der ved udleveringen er beskattet efter  

 en tidligere gældende afgiftssats og/eller prislistepris.
Som afgang føres 1. Overførsel ifølge transportanmeldelse til en anden  

 registreret virksomhed.
 2. Afbanderoleringer ifølge afbanderoleringslister.
 3. Brækage ifølge brækageliste.
 4. Prøver, som toldvæsenet udtager til undersøgelse.
 5. Spiritus, der er gået tabt ved indbrud, brand eller  

 forlis ifølge toldvæsenets skrivelse.
 6. Slutbeholdningen ifølge beholdningsopgørelse M 12.
I beholdningsopgørelsen, som udleveres af toldvæsenet efter virksomhedens  

 behov, skal spiritussen anføres med oplysning om vareart og -navn samt det  

 optalte antal flasker af hver størrelse.
Spiritus med samme ethanolstyrke  

 anføres samlet og omregnes samlet til liter 100 pct.
Omregningen skal ske på  

 grundlag af det virkelige cl-indhold i flaskerne.
 Beholdningsopgørelse M 12 anvendes også til notering af ubanderoleret  

 spiritus under konto 1 a i forbindelse med beregning af banderoleret mængde i  

 liter 100 pct.
 Beholdningsopgørelserne skal sendes til toldvæsenet sammen med  

 afgiftsangivelsen for den sidste måned i kvartalet.
Regnskabsafslutning Afgiftsregnskabet afsluttes ved kvartalets udgang med følgende  

 ultimoposteringer:
- brækagelisten afsluttes og posteres under fra - egne banderoleringer posteres under til - udleveringsregnskabets summer for 1., 2. og 3. kvartalsmåned posteres  

 under fra (tallene skal stemme med de angivne mængder ifølge  

 afgiftsangivelserne) - slutbeholdningerne ifølge beholdningsopgørelsen posteres under fra.
Herefter posteres balancen med teksten At beskatte.
Hvis fx fejl i  

 udleveringsregnskabet bevirker, at balancen må posteres under til, anvendes  

 teksten At afgiftsgodtgøre.
Kolonnerne sammentælles og skal to og to  

 balancere.
Dispensation Toldvæsenet kan tillade, at beholdningsopgørelsen udarbejdes på grundlag  

 af virksomhedens lagerkartotek el lign, hvis virksomheden fører et fuldt  

 specificeret lagerkartotek el lign, der til stadighed er ajourført, og  

 virksomheden jævnligt stemmer lageret af med kartoteket.
Udleveringsregnskab Virksomheden skal føre regnskab over den afgiftspligtige udlevering af  

 banderoleret spiritus, dvs over enhver udlevering, som virksomheden skal  

 betale afgift af.
 Regnskabet skal således omfatte salg til detailforretninger,  

 restaurationer mv, overførsel af spiritus til detailforretninger eller  

 restaurationer, der ejes af virksomheden, prøver, gaver, repræsentation og  

 anden gratis udlevering samt eget forbrug.
 Regnskabet føres i regnskabshæfte M 17, der udleveres af toldvæsenet efter  

 virksomhedens behov.
 Udleveringsregnskabet skal omfatte den udleverede mængde i liter 100 pct  

 og afgiftsværdien (prislisteprisen) for den udleverede spiritus.
Regnskabet skal føres dagligt.
Samtlige udleveringsbilag, dvs fakturaer,  

 notaer, følgesedler el lign, skal posteres med oplysning om dato,  

 bilagsnummer, udleveret mængde i liter 100 pct og afgiftsværdien.
Da mængden  

 i liter 100 pct ikke kræves anført på fakturaer mv, skal virksomheden for  

 hver enkelt faktura mv beregne den udleverede mængde i liter 100 pct før  

 posteringen i udleveringsregnskabet.
 Virksomheden kan i stedet for at postere hvert enkelt udleveringsbilag i  

 udleveringsregnskabet samle de enkelte udleveringsbilag for en dag og postere  

 mængden i liter 100 pct og afgiftsværdien med samlede summer.
 Omregningen af den udleverede mængde til liter 100 pct og opgørelsen af  

 afgiftsværdien for denne mængde kan foretages periodevis, dog mindst ved  

 månedens udløb.
Afslutning Regnskabet afsluttes ved hver måneds udgang med en sammentælling af  

 kolonnerne for udleveret mængde og afgiftsværdi.
Summerne overføres til  

 afgiftsangivelsen.
 Ved kvartalets udgang posteres summerne for de 3 kvartalsmåneder i  

 afgiftsregnskabet under fra.
Dispensation Toldvæsenet kan tillade, at det særlige udleveringsregnskab helt eller  

 delvis erstattes af virksomhedens eget regnskab, hvis det regnskab, der  

 træder i stedet for det særlige udleveringsregnskab, indeholder samme eller  

 tilsvarende oplysninger og er tilrettelagt på en sådan måde, at toldvæsenet  

 får mulighed for en betryggende kontrol.
Returvarer Kreditnotaer for beskattet spiritus, der er modtaget retur, posteres  

 således:
 - Hvis spiritussen ved udleveringen er beskattet efter den samme  

 afgiftssats og prislistepris som ved returneringen, indgår spiritussen som en  

 negativ postering i udleveringsregnskabet.
- Hvis spiritussen ved udleveringen er beskattet efter en tidligere  

 gældende afgiftssats og/eller prislistepris, posteres den som tilgang i  

 afgiftsregnskabet, der skal vedlægges en kopi af bilaget.
Sådanne  

 tilgangsposter overføres efter månedens udgang til afgiftsangivelsen, hvor  

 den ved udleveringen betalte afgift fradrages.
Faktura Virksomheden skal ved enhver udlevering af spiritus skrive en faktura i  

 mindst 2 eksemplarer.
Det ene sendes til modtageren.
Ved udlevering til virksomhedens egen detailforretning, herunder  

 restaurationer, der ejes af virksomheden, og ved udlevering af  

 konsignationsvarer, gratis udlevering mv eller til brug i virksomheden, skal  

 der skrives en nota, følgeseddel el lign.
Fakturaerne mv skal være nummereret  

 fortløbende.
Fakturaer over spiritus, som beskattes ved udleveringen, skal oplyse om - udskrivningsdato - leverandørens navn og adresse - modtagerens navn og adresse - varernes navn - antal flasker og flaskernes cl-indhold - ethanolstyrke - prislistepris pr flaske og den samlede prislistepris (beskatningsprisen) - eventuelle rabatter.
 Oplysning om modtagerens navn og adresse kan udelades for spiritus, der er  

 beskattet på grundlag af detailprislistepris.
 Der må ikke på samme faktura mv anføres spiritus, der beskattes efter  

 engrosprislistepris, og spiritus, der beskattes efter detailprislistepris.
Fakturaer over spiritus, som udleveres ubeskattet, skal oplyse om - udskrivningsdato - leverandørens navn og adresse - modtagerens navn og adresse - varernes navn - antal flasker og flaskernes cl-indhold - ethanolstyrke.
Desuden skal der tydeligt skrives Uden spiritusafgift.
For ubanderoleret  

 spiritus skal der desuden skrives Ubanderoleret.
Sådanne poster skal opføres  

 i grupper for sig.
 Hvis en faktura omfatter både spiritus og andre varer, fx vin og frugtvin,  

 skal spiritussen opføres særskilt på den øverste del af fakturaen, og der  

 skal foretages sammentælling af prislisteprisen.
 Eventuelle afgiftsfri varer, herunder emballage o lign, skal opføres til  

 sidst i fakturaen.
Dispensation Hvor forholdene i de enkelte tilfælde taler for det, fx af edb-mæssige  

 hensyn, kan virksomheden efter ansøgning hos toldvæsenet få dispensation fra  

 kravet om, at spiritusafgiftspligtige varer opføres særskilt på fakturaen og  

 med særskilt sammentælling af prislisteprisen.
Det er en betingelse for en sådan tilladelse, at det af fakturaen fremgår,  

 hvilke varer der er spiritusafgiftspligtige, fx ved, at de  

 spiritusafgiftspligtige varer markeres med en særlig kode, hvis betydning er  

 påtrykt fakturablanketten.
Det er endvidere en betingelse, at den samlede  

 prislistepris angives i fakturaen med fornøden tekst.
Regnskabsmateriale Anskaffelse En fortegnelse over regnskabsblanketter mv, der skal bruges, er optaget i  

 bilag 3.
Opbevaring Regnskabsmateriale, der ikke skal afleveres til toldvæsenet, skal  

 opbevares i mindst 5 år efter regnskabsårets udløb.
Aflevering Flasketilgangsbogen og flaskeafgangsbogen med tilhørende forsider skal  

 afleveres til toldvæsenet i underskrevet stand senest den 15. i den måned,  

 der følger efter kvartalet.
Som bilag til disse bøger skal sendes  

 I-eksemplarerne af prøve- og brækagelisterne samt kvartalsopgørelsen og M 22  

 vedrørende beregning af banderoleret mængde indførte flaskevarer.
 Lagerbeholdningsbogen og banderolebeholdningsbogen skal i underskrevet  

 stand afleveres til toldvæsenet sammen med kvartalsbøgerne for oktober  

 kvartal.
Afgiftsregnskabet M 14 over banderoleret spiritus skal afleveres til  

 toldvæsenet i underskrevet stand sammen med afgiftsangivelsen for den sidste  

 måned i kvartalet senest den 15. i den måned, der følger efter kvartalet.
Som  

 bilag til afgiftsregnskabet skal sendes beholdningsopgørelsen samt eventuelle  

 brækagelister og brækageerklæringer.
 Regnskabshæftet M 17 over den afgiftspligtige udlevering for et kalenderår  

 skal afleveres til toldvæsenet i underskrevet stand inden udløbet af februar  

 måned det følgende år.
Beholdere Form Som beholdere til spiritus må kun anvendes glas, flasker og lerdunke, som  

 almindeligt anvendes her i landet.
 Det betyder, at emballager af metal, pap, plast, alu-laminat o lign  

 engangsemballager ikke må bruges som beholdere til spiritus, medmindre  

 toldvæsenet har givet tilladelse hertil.
 Der må ikke bruges flasker mv af en sådan form eller med en sådan  

 lukkeanordning, at banderolen ikke kan anbringes forsvarligt.
 Drikkebægre o lign må ikke påskrues over banderolen og må ikke anbringes  

 over banderolen, hvis den derved dækkes helt eller delvis.
 Beholderne skal i almindelighed tilkendegive sig som beholdere til  

 spiritus.
Rumindhold Der må kun bruges følgende beholderstørrelser:
Flaske- Cl-indhold Banderolestørrelse stør- relse 3/1 295,5 -304,5 ) 2 1/2 246 -254 ) 2/1 188 -205 ) Stor 13/4 170 -180 ) 11/2 140 -155 ) 1/1 95 -105 ) Stor eller 3/4 68 - 80 ) mellem 1/2 47 - 52 ) 3/8 33 - 40 ) 1/4 23 - 27 ) Mellem 3/16 16 - 20 ) 1/8 11 - 14 ) 1/10 9 - 11 ) Lille 1/16 4,5 - 7 ) eller mini 1/32 2 - 4 ) Flasker med et rumindhold, der ligger uden for de anførte intervaller, må  

 ikke banderoleres.
Toldvæsenet kan dog i særlige tilfælde tillade  

 banderolering af spiritus, der er indført på flasker af anden størrelse, hvis  

 rumindholdet er på mellem 1 og 3 liter.
Gennemskinnelige beholdere skal være fyldt til en ensartet tappehøjde for  

 hver flasketype.
Uigennemskinnelige beholdere skal være påfyldt et kvantum,  

 der er afmålt i forvejen.
Banderoler Før virksomheden udleverer spiritus til forbrug her i landet, skal varerne  

 være tappet på beholdere, der skal være forsynet med en banderole og en  

 etiket, se i øvrigt afsnittet Etiketter.
 Undtaget fra disse bestemmelser er spiritus, der ubeskattet overføres til  

 en anden kontrollovsvirksomhed eller til en virksomhed med tilladelse fra  

 toldvæsenet til ubeskattet køb af spiritus.
Også handelsprøver, der udleveres fra en registreret virksomhed i  

 forbindelse med salg eller prøve o lign, er undtaget fra bestemmelserne om  

 banderolering mv.
Det er dog en betingelse, at prøveflaskerne er under 5 cl,  

 og at flaskerne fremtræder som handelsprøver.
 Det er ikke tilladt at udlevere prøver til en forhandler til videregivelse  

 til dennes kunder.
 Prøverne kan ikke fritages for afgift og skal opbevares samlet i  

 virksomheden, som skal kunne gøre rede for, hvad der er udleveret.
Banderolerne, som toldvæsenet lader fremstille, findes i 2 udgaver, nemlig  

 selvklæbende banderoler og ikke-selvklæbende banderoler.
Virksomheden skal  

 selv vælge banderoletype.
Den valgte banderoletype skal sædvanligvis bruges  

 til al spiritus.
Toldvæsenet kan dog tillade, at der bruges begge  

 banderoletyper, fx selvklæbende banderoler til indførte flaskevarer og  

 ikke-selvklæbende banderoler til virksomhedens egne aftapninger.
Størrelse og anvendelse Selvklæbende banderoler fremstilles i 4 størrelser og ikke-selvklæbende  

 banderoler i 3 størrelser.
Banderolerne anvendes som vist i oversigten:
 Til beholdere med et cl-indhold mellem 60 og 155 kan virksomheden således  

 vælge mellem at bruge stor eller mellem banderole.
 Toldvæsenet kan i øvrigt i særlige tilfælde tillade, at banderolerne  

 bruges til andre flaskestørrelser end dem, de er bestemt til.
Påtryk Banderolerne leveres med følgende påtryk:
Vareart i form af betegnelsen spiritus med oplysning om varens oprindelse,  

 dvs - udenlandsk, indført på flaske - udenlandsk, her aftappet - her fremstillet.
 Beholderstørrelse angivet i brøk (1/1, 3/4, 3/8 osv).
Kodenummer for den virksomhed, der har banderoleret varerne.
Som  

 kodenummer bruges de første 6 cifre af virk-nr.
 Virksomheder, der har bifirmaer med selvstændigt virk-nr, dvs  

 virksomheder, som er selvstændigt registreret efter momsloven, skal således  

 for spiritus, der banderoleres i bifirmaets navn, bruge dette firmas virk-nr.  

 Hvis bifirmaet ikke har selvstændigt virk-nr, skal hovedvirksomhedens virk-nr  

 bruges.
Ethanolstyrke udtrykt i pct vol for her aftappet og her fremstillet  

 spiritus.
Det er altid den virkelige styrke, dvs styrken bestemt ved  

 destillation, der skal angives.
 Banderoler til indførte flaskevarer forsynes ikke med oplysning om  

 ethanolstyrken.
Bestilling og levering Banderolerne bestilles hos toldvæsenet på en bestillingsseddel - M 80 til  

 ikke-selvklæbende banderoler og M 81 til selvklæbende banderoler.
Leveringstiden for banderoler er 16-18 arbejdsdage, og banderolerne må  

 derfor bestilles i god tid, før de skal bruges.
Der kan kun bestilles  

 banderoler til virksomhedens normale forbrug i højst 6 måneder.
 Når virksomheden har modtaget banderolerne, skal de tilskrives  

 virksomhedens regnskab.
Banderoler må ikke afhændes, og de kan ikke byttes.
Beskadigede banderoler  

 skal afleveres til toldvæsenet.
Større differencer i banderolebeholdningen  

 skal anmeldes til toldvæsenet, så snart differencen er konstateret.
 Der gives ingen godtgørelse ved makulering af banderoler.
 For bestilling og levering gælder i øvrigt følgende:
Selvklæbende banderoler Selvklæbende banderoler leveres i ruller a 500, 1 000, 4000 eller 6 000  

 stk.
Store banderoler (105 x 13 mm) kan dog ikke leveres i ruller a 6000 stk.
 Hver rulle indeholder i begyndelsen og slutningen en bane på 50 cm uden  

 banderoler.
 Rullerne er forsynet med en papkerne med en indvendig diameter på 40 mm.  

 Produktionsdatoen står på papkernen.
Hver rulle leveres indsvejset i en plastpose.
På den står antallet af  

 banderoler i rullen og produktionsdatoen.
På rullen sidder en banderole uden  

 toldvæsenets mærke.
 Af hensyn til banderoleoptælling er der på bagsiden af basispapiret for  

 hver 50 banderoler et påtryk, der angiver, hvor mange banderoler der er  

 tilbage i rullen.
Banderolerne må ikke udsættes for større temperaturudsving.
Leverandøren  

 af selvklæbende banderoler garanterer, at klæbeevnen for ikke-anvendte  

 banderoler, der opbevares ved normal stuetemperatur, holder i mindst 2 år.  

 Det betyder, at banderoler, der er mere end 2 år gamle, ikke må anvendes.
Når  

 banderolen er sat på, er klæbeevnen ubegrænset.
 Selvklæbende banderoler koster indtil videre 24,80 kr + moms pr 500 stk  

 for alle banderolestørrelser.
Ikke-selvklæbende banderoler Ikke-selvklæbende banderoler leveres i bundter a 100 stk.
Der skal til påsætningen bruges et flydende klister, der er autoriseret  

 til dette brug.
Klisteret, der kan købes i flasker eller dunke a 2 1/2, 5  

 eller 10 kg, fremstllles af Frede Andersens Fabrikker 4623 Ll Skensved.
 Der følger en brugsanvisning med klisteret.
 Ikke-selvklæbende banderoler koster indtil videre 6,20 kr + moms pr 100  

 stk for alle banderolestørrelser.
Påsætning Banderolerne skal anbringes over flaskelukket på en sådan måde, at flasken  

 lkke kan åbnes, uden at banderolen ødelægges.
 De selvklæbende banderoler skal anbringes med toldvæsenets mærke på selve  

 lukkeanordningen (kapsel, prop mv) og ned ad flaskehalsens ene side.
 De ikke-selvklæbende banderoler skal anbringes med toldvæsenets mærke over  

 lukkeanordningen.
 Banderoler til »pure-pak« kartoner kan dog anbringes på  

 emballagens sideflade i umiddelbar tilknytning til (men uden at dække)  

 emballagens etiket eller påtryk.
Beskadigede banderoler må ikke bruges.
Beskadiges banderolen efter  

 påsætningen, skal varen afbanderoleres.
Banderolering i udlandet Toldvæsenet kan efter ansøgning give tilladelse til banderolering på  

 produktions- eller aftapningsstedet i udlandet.
Afbanderolering Når en virksomhed ønsker varer afbanderoleret, skal den udfylde en  

 afbanderoleringsliste M 405 i 2 eksemplarer med en specifikation af de varer,  

 der ønskes afbanderoleret, se afsnittet Regnskab.
Etiketter Beholdernes etiketter skal indeholde følgende oplysninger, som skal  

 angives med mindst 3 mm høje typer:
 Vareart efter lovgivningens almindelige bestemmelser, dvs  

 Indenrigsministeriets bekendtgørelse nr 301 af 28 oktober 1959 om vin og  

 spiritus samt lov nr 297 af 14 juni 1974 om markedsføring.
Aftapningsvirksomhedens eller importørens navn og hjemsted.
For spiritus,  

 der er aftappet her i landet, skal etiketten oplyse den banderolerende  

 virksomheds navn og hjemsted.
For spiritus, der er aftappet i et andet  

 EF-land, skal etiketten oplyse navn og hjemsted på den udenlandske  

 aftapningsvirksomhed.
Denne oplysning kan dog erstattes af navn og hjemsted  

 på den banderolerende virksomhed.
For spiritus, der er aftappet i tredjelande, skal etiketten oplyse den  

 danske importørs navn og hjemsted.
Hvis spiritussen er overført i  

 ubanderoleret stand fra importøren til den banderolerende virksomhed, vil der  

 i stedet for kunne anføres navn og hjemsted på den banderolerende virksomhed.
 Virksomhedens navn og hjemsted skal stå på hovedetiketten eller på en  

 særlig etiket (navnestrimmel) i umiddelbar forbindelse med hovedetiketten.
 For spiritus, der er indført på miniatureflasker, dvs beholderstørrelserne  

 1/16 og 1/32, kan oplysning om virksomhedens navn og hjemsted udelades.
 Der kræves ikke oplysning om den banderolerende virksomheds navn og  

 hjemsted på etiketter til spiritus, som er aftappet på flasker i et andet  

 EF-land, og som indføres i etiketteret stand.
 Ethanolstyrke i pct vol.
 Litermængden for spiritus i beholderstørrelserne 1/16 og 1/32.  

 Litermængden for andre størrelser kræves ikke angivet på etiketten.
 Når etiketterne forsynes med oplysning om litermængden, skal den angives  

 med det nominelle volumen, dvs den mængde, som flasken anses for at indeholde  

 i liter (l), centiliter (cl) eller milliliter (ml).
 Det nominelle volumen skal angives med typer af mindst følgende  

 størrelser:
over 100 cl mindst 6 mm høje tal 100-21 cl mindst 4 mm høje tal 20 cl eller derunder mindst 3 mm høje tal Den tilladte negative tolerance er følgende:
Nominelt volumen Maximalt tilladt i milliliter negative tolerance (fra - til) pct ml 5 - 50 9 - 50 - 100 - 4,5 100 - 200 4,5 - 200 - 300 - 9  

 300 - 500 3 - 500 - 1 000 - 15 1 000 - 10 000 1,5 - Den negative afvigelse er den mængde, det faktiske indhold er mindre end  

 den pågældende flaskes nominelle volumen.
Afregning af afgift Afgiftsangivelse Virksomheden skal opgøre den afgiftspligtige mængde og omsætning for hver  

 måned.
 Opgørelsen for den sidste måned i kvartalet skal omfatte de kvartalsvise  

 reguleringer vedrørende såvel banderoleret som ubanderoleret spiritus.
 Opgørelsen foretages efter reglerne i afsnittet Opgørelse af den  

 afgiftspligtige mængde og omsætning.
 Virksomheden skal endvidere til brug for beregning af værdiafgift i  

 forbindelse med de kvartalsvise reguleringer mv beregne den gennemsnitlige  

 afgiftsværdi pr liter 100 pct for det pågældende kvartal.
Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige mængde og omsætning, som der  

 skal betales afgift af.
Angivelsen skal afgives på en blanket, som  

 toldvæsenet sender til virksomheden.
Hvis virksomheden ikke modtager  

 blanketten, skal den henvende sig til toldvæsenet.
Under brækage angives kun brækager, der er sket hos andre handlende, og  

 som der ikke er udleveret erstatningsvarer for.
Andre brækager indgår i  

 kontrollovsregnskabet eller afgiftsregnskabet.
 Under returvarer angives kun spiritus, der ved udleveringen er beskattet  

 efter en tidligere gældende afgiftssats.
 Angivelsen skal underskrives af virksomhedens ansvarlige ledelse.
 Angivelsen skal også afgives, selv om der ingen afgiftspligtig mængde og  

 omsætning er at beskatte.
 Hvis virksomheden ikke afleverer angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Afgiften for en måned skal indbetales inden udgangen af den følgende  

 måned.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.  

 Modtager virksomheden ikke girokortet, skal den henvende sig til toldvæsenet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra forfaldstidspunktet, dog mindst  

 10 kr.
 Hvis forfaldne told- eller afgiftsbeløb ikke er betalt senest den 14. dag  

 efter betalingsfristens udløb, kan toldvæsenet inddrage virksomhedens  

 registrering, indtil de forfaldne beløb er betalt.
 Hvis virksomheden ikke betaler skyldige told- og afgiftsbeløb i rette tid,  

 eller hvis der for toldvæsenet foreligger oplysninger om virksomhedens  

 forhold, som gør det overvejende sandsynligt, at sådanne beløb ikke vil blive  

 betalt rettidigt, kan toldvæsenet pålægge virksomheden at afgive  

 afgiftsangivelsen for en kortere periode end en måned.
Toldvæsenet kan også pålægge virksomheden en kortere betalingsfrist end  

 den normale og kan kræve, at der stilles fuld sikkerhed for afgiften.
Disse  

 bestemmelser kan også anvendes af toldvæsenet i forbindelse med registrering  

 af virksomheden.
 Hvis virksomheden er blevet pålagt en kortere angivelsesfrist eller  

 betalingsfrist end den normale, kan toldvæsenet inddrage virksomhedens  

 registrering straks efter betalingsfristens udløb.
 Toldvæsenet kan også inddrage registreringen, hvis virksomheden undlader  

 at stille fuld sikkerhed for afgiften, når toldvæsenet har fremsat krav om  

 det.
 Så længe registreringen er inddraget, må virksomheden ikke udlevere  

 afgiftspligtige varer.
Hæftelse for afgift For betaling af afgift hæfter den, der som ejer, forpagter el lign driver  

 virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder, dvs fremstillings-, lager-, kontor- og  

 butikslokaler o lign.
 Toldvæsenet kan kræve at efterse virksomhedens varebeholdning,  

 forretningsbøger og andet regnskabsmateriale samt korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelse med registrerede virksomheder.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 optælling af beholdningerne og udtagelse af prøver, samt ved gennemgang af  

 forretningsbøger, regnskabsmateriale og korrespondance mv.
 Virksomheden skal også stille nødvendige redskaber til rådighed for  

 kontrollen ved fustagemåling mv.
 Varerne skal opbevares på en sådan måde, at beholdningen kan gøres op.  

 Ubanderolerede og banderolerede varer må ikke blandes sammen.
 Fustager, reoler og kasser mv, der bruges til opbevaring af ubanderolerede  

 varer, skal være forsynet med mærkesedler (fustagekort og rumkort).  

 Mærkesedlerne skal oplyse om konto i kontobetegnelse, vareart og litermængde.  

 For flaskevarer skrives antal flasker og flaskestørrelse i stedet for  

 litermængde.
Fustager, der bruges som lagerfade, skal være forsynet med oplysning om  

 fustagens kapacitet i liter og spunsdybden, dvs afstanden fra midten af  

 spunshullets underkant til lagerstaven.
Fustagerne skal så vidt muligt  

 stilles således, at varer under samme kontrollovskonto opbevares samlet.
 Flaskevarer skal også være sorteret efter kontobetegnelse, og de skal være  

 anbragt efter flaskestørrelse på en sådan måde, at der er nem adgang til at  

 tælle beholdningen op.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige  

 mængde urigtigt og derved betalt for lidt i afgift, skal virksomheden betale  

 det skyldige beløb senest 14 dage efter, at toldvæsenet har fremsat kravet.
 Kan det skyldige afgiftsbeløb ikke gøres op på grundlag af virksomhedens  

 regnskaber, kan toldvæsenet skønsmæssigt ansætte afgiftstilsvaret.  

 Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af - spørgsmål om varers afgiftspligt - spørgsmål om afgiftsværdi - spørgsmål om, hvorvidt betingelserne for fritagelse for afgift af svind  

 er opfyldt - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Ministeriet for Skatter og  

 Afgifter og 4 erhvervslivet.
Ministeren for skatter og afgifter udpeger  

 formanden for nævnet.
 Man kan henvende sig til nævnet enten direkte eller gennem toldvæsenet.
 Hvis virksomheden ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
Bilag 3 Fortegnelse over blanketter mv Blanket nr Blanketnavn M 12 Beholdningsopgørelse M 13 Afgiftsangivelse M 14 Afgiftsregnskab M 17 Udleveringsregnskab M 22 Beregning, banderoleringer af spiritus, la-varer M 64 Afgiftsvejledning til kontrollovsvirksomheder M 65 Afgiftsvejledning til mellemhandlere M 76 Anmeldelse, kontrollov mv M 77 Legitimationskort, hvidt M 78 Legitimationskort, grønt M 80 Bestillingsseddel til ikke-selvklæbende banderoler M 81 Bestillingsseddel til selvklæbende banderoler M 86 Indførselsanmeldelse M 94 Registreringsbevis, mellemhandlere M 201 Flasketilgangsbog, forside M 202 Flaskeafgangsbog, forside M 203 Lagerbeholdningsbog, forside M 204 Banderolebeholdningsbog, forside M 206 Regler om førelsen af lagerbeholdningsbogen M 207 Regler om førelsen af banderolebeholdningsbogen M 208 Regler om førelsen af flasketilgangsbogen M 209 Regler om førelsen af flaskeafgangsbogen M 215 Tapninger/Anden flasketilgang M 225 Banderoleringer/Anden flaskeafgang M 235 Lagerbeholdningsoversigt for la-varer M 236 Lagerbeholdningsoversigt/Literbevægelsessider for lb-varer M 237 Lagerbeholdningsoversigt/Literbevægelsessider for 2 A og 2 B-varer M 245 Banderolebeholdningsoversigt/Tilskrivningssider M 402 (1707) Udleveringsanmeldelse M 403 (1762) Transportanmeldelse M 405 (1798) Afbanderoleringsliste M 408 (1691) Fustagekort til spiritus i konsumstyrke M 409 (1696) Rumkort M 410 (1697) Fustagekort til spiritus i fuld styrke, 1 b M 411 Kvartalsopgørelse, ubanderoleret spiritus M 412 (1800) Forskæringsanmeldelse M 413 (1806) Brækageliste, banderoleret spiritus M 414 (1807) Prøve- og brækageliste, ubanderoleret spiritus M 415 (1808) Brækageerklæring, beskattet spiritus M 421 (1805) Anmeldelse - udførsel af banderoler De i parantes anførte numre henviser til Barfod & I Chr.
Petersen A/S'  

 blanketter, der kan købes hos boghandleren, og som skal anskaffes af  

 virksomheden.
De øvrige blanketter udleveres af toldvæsenet.
