 Bankdirektør med fratrædelsesordning opfyldte beskæftigelseskravet til efterløn.
Til medlemmet Ankenævnet har behandlet Deres klage på møde den  december 2008.
Nævnet traf denne A F G Ø R E L S E Ankenævnet finder, at Deres løntimer i perioden 1. januar 2006 til 31. december 2007 skal medregnes ved opfyldes af beskæftigelseskravet på 3.120 løntimer i forbindelse med Deres ansøgning om efterløn.
 Ankenævnet ændrer således Arbejdsdirektoratets afgørelse af den 12. marts 2008.
B E G R U N D E L S E Ankenævnet har lagt til grund, at  De fyldte 60 år den 19. december 2005 og har fået udstedt efterlønsbevis med virkning fra denne dato,  De har søgt om efterløn pr. 1. januar 2008,  De ifølge ansættelsesaftale med banken YY af 1. april 2001 var ansat som afdelingsdirektør i Procesudvikling uden højeste arbejdstid,  Deres månedsløn pr. 1. april 2005 udgjorde 60.000 kr. månedlig,  De den 27. maj 2005 indgik ny ansættelsesaftale med YY, hvorefter De med virkning fra den 1. januar 2006 til 31. december 2007 var ansat som fuldtidsbeskæftiget konsulent og modtog en fast månedsløn på kr. 33.002,49,  pensionsionsbidragsprocenterne ville være uændret, således at koncernen fortsat indbetalte et bidrag på 14% og De selv 7% af månedslønnen på 60.000 kr.,  det nye ansættelsesforhold omfattede banken og samtlige dens afdelinger,  softwareprodukter, som var stillet til rådighed af koncernen på medarbejder-pc eller private pc og hvor brugsretten var knyttet til ansættelsen, skulle have afinstalleret software inden den 31.december 2007,  det af aftalen endvidere fremgik, at De pr. 1. januar 2006 var fritstillet, og at Deres arbejdsgiver ikke ville gøre brug af Deres arbejdskraft.
Den 31. de cember 2007 ville De få en fratrædelsesgodtgørelse på 8.000 kr.
 Deres arbejdsgiver YY i brev af 14. december 2007 om fritstillingen har oplyst, at det betyder, at De ikke skal møde på arbejdspladsen, men at YY har en forventning om, at De yder telefonisk konsultation, hvis YY har behov herfor,  De i tilfælde af at De tiltrådte varigt arbejde skulle meddele dette til koncernen, hvorefter pensioniststatusen ville bortfalde, og  Arbejdsdirektoratet har truffet afgørelse om at De ikke opfylder 2-års-reglen den 1. januar 2008, da De ikke har haft mindst 3.120 løntimer i perioden 19. december 2005 til 31. december 2007.
 For et fuldtidsforsikret medlem er 2-års-reglen opfyldt, når medlemmet tidligst overgår til efterløn 2 år efter at efterlønsbeviset har haft virkning og medlemmet i denne periode har haft mindst 3120 arbejdstimer.
 Ovennævnte beskæftigelseskrav opgøres og dokumenteres efter reglerne om optjening af beskæftigelseskravet i bekendtgørelsen om beskæftigelseskrav og dagpengeperiode hvorefter beskæftigelseskravet skal opgøres på baggrund af opgjorte løntimer i sædvanligt arbejdsforhold, der er i overensstemmelse med gældende overenskomster og på almindelige løn- og arbejdsvilkår.
 Til beskæftigelseskravet kan også medregnes perioder, hvor en afskediget tjenestemand modtager rådighedsløn.
 Ankenævnet har ved afgørelsen om, at Deres løntimer i fritstillingsperioden skal medregnes lagt vægt på, at det ikke kan udelukkes at YY har villet gøre brug af Deres kompetence i den omhandlede fritstillingsperiode fra 1. januar 2006 til 31. december 2007 og således har ydet Dem løn for at stå til rådighed.
R E G L E R Ankenævnet henviser til  § 74 k, stk. 1, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 74 m, stk. 1 og 9, i lov om arbejdsløshedsforsikring m.v., jf. lovbekendtgørelse nr. 994 af 8. august 2007,  § 10, stk. 1 og 2, i bekendtgørelse nr. 1621 af 13. december 2006 om fleksibel efterløn, og  § 2, stk. 1 og § 4, stk. 1 og 5, i Arbejdsdirektoratets bekendtgørelse nr. 504 af 16. juni 2003 og nr. 1616 af 13. december 2006 om beskæftigelseskrav og dagpengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne Sign De kan læse om afgørelsens retlige grundlag på de følgende sider.
 Kopi til:
Arbejdsdirektoratet Arbejdsløshedskassen Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 74 k.
Et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, et deltidsforsikret medlem dog mindst 2.496 timer, eller har drevet selvstændig virksomhed i væsentligt omfang, optjener ved arbejde herudover i mindst 481 timer ret til en skattefri præmie, når medlemmets ret til efterløn ophører, jf. § 75 a.
Det er en betingelse, at medlemmet ikke har fået udbetalt delpension efter lov om delpension.
Det er endvidere en betingelse, at der ikke er sket tilbagebetaling af efterlønsbidraget efter § 77 a.
 ........
Lov om arbejdsløshedsforsikring m.v., jf. lovbekendtgørelse nr. 994 af 8. august 2007 § 74 m.
Et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, et deltidsforsikret medlem dog mindst 2.496 timer, eller har drevet selvstændig virksomhed i væsentligt omfang, optjener ved arbejde herudover i mindst 481 timer ret til en skattefri præmie, når medlemmets ret til efterløn ophører, jf. § 75 a.
Det er en betingelse, at medlemmet ikke har fået udbetalt delpension efter lov om delpension.
Det er endvidere en betingelse, at der ikke er sket tilbagebetaling af efterlønsbidraget efter § 77 a.
 ........
 Stk. 9. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af denne bestemmelse .
Bekendtgørelse nr. 1621 af 13. december 2006 om fleksibel efterløn § 10. Et medlem, som tidligst overgår til efterløn mindst 2 år efter bevistidspunktet, og som i den periode har haft lønarbejde eller selvstændig virksomhed og lønarbejde som kombinationsforsikret i mindst 3.120 timer, et deltidsforsikret medlem dog mindst 2.496 timer, eller drevet selvstændig virksomhed i væsentligt omfang, har ret til:
1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen beregnet efter § 3, stk. 2, 2) at få fradrag for pension mv. i efterlønnen udelukkende efter § 21, og 3) at optjene en skattefri præmie efter § 11.
 Stk. 2. Arbejde til at opfylde kravet i stk. 1 gøres op og dokumenteres efter reglerne om optjening af beskæftigelseskravet i bekendtgørelse om beskæftigelseskrav og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring.
Bekendtgørelse nr. 504 af 16. juni 2003 og 1616 af 13. december 2006 om beskæftigelseskrav og dagpengeperiode § 2. Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår Særlige forhold som kan sidestilles med arbejde § 4. Til beskæftigelseskravet kan, uanset at betingelsen om overenskomstmæssig eller tilsvarende løn i § 2, stk. 1, ikke er opfyldt medregnes:
 ..
 5) Perioder, hvori en afskediget tjenestemand modtager rådighedsløn.
