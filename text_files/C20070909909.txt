Cirkulære  

 om ansættelsesvilkår i forbindelse med kommunalreformen (særvilkår for  

 overenskomstansatte socialrådgivere i staten bortset fra undervisere) Generelle bemærkninger 1.  

  

 Finansministeriet og  

 Statstjenestemændenes Centralorganisation II har indgået vedlagte aftale om  

 ansættelsesvilkår i forbindelse med kommunalreformen (særvilkår for  

 overenskomstansatte socialrådgivere i staten bortset fra undervisere).
 Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen, jf. cirkulære af  

 16. januar 2006 (Perst. nr. 005-06).
 2.  

  

 Cirkulæret har virkning fra 1.  

 januar 2007.
Finansministeriet, Personalestyrelsen, den  

 6. februar 2007 Hans Peter Philipsen Aftale om ansættelsesvilkår i forbindelse med  

 kommunalreformen (særvilkår for overenskomstansatte socialrådgivere i staten  

 bortset fra undervisere) § 1.  

 Dækningsområde Aftalen gælder for ansatte, der 1)  

 	  

 før  

 overgangstidspunktet var omfattet af enten overenskomst af 21. marts 2006  

 indgået  

 mellem Amtsrådsforeningen og Dansk Socialrådgiverforening eller overenskomst  

 af  

 26. juli 2005 indgået mellem Kommunernes Landsforening/Frederiksberg Kommune  

 og  

 Dansk Socialrådgiverforening/HK (kommunal) eller overenskomst af 1. maj 2006  

 indgået mellem Københavns Kommune og Dansk Socialrådgiverforening, og som 2)  

 	  

 fra  

 overgangstidspunktet omfattes af fællesoverenskomst af 11. maj 2006 indgået  

 mellem Finansministeriet og Statstjenestemændenes Centralorganisation II,  

 Lærernes Centralorganisation og Overenskomstansattes Centralorganisation samt  

 organisationsaftale af 20. marts 2003 indgået mellem Finansministeriet og  

 Dansk  

 Socialrådgiverforening.
 Stk. 2.  

  

 De ansatte  

 omfattes af de i §§ 2 - 5 nævnte særvilkår som supplerer/fraviger  

 organisationsaftalen.
§ 2.  

 Arbejdstid Der gælder følgende særvilkår i forhold til aftale af  

 24. marts 2006 om arbejdstid for tjenestemænd i staten og § 3 i aftale af 24.  

 marts 2006 om natpenge mv. for tjenestemænd i staten:
1. Pauser For ansatte fra Frederiksberg Kommune og amtskommunerne  

 gælder som tillæg til § 5, nr. 1:
 a)  

 	  

 For  

 fuldtidsbeskæftigede inkluderer arbejdstiden 1/2 times daglig spisepause.
 b)  

 	  

 For deltidsbeskæftigede  

 inkluderer arbejdstiden 1/2 times daglig spisepause, hvis beskæftigelsen er  

 mere end 4 timer pr. dag.
2. Tjenestens  

 tilrettelæggelse For ansatte fra amtskommunerne gælder:
a)  

 	  

 Tjenesten bør  

 tilrettelægges sådan, at delt tjeneste undgås.
Ved delt tjeneste forstås  

 tjeneste adskilt af en pause på 1 time eller mere.
Hvis delt tjeneste ikke  

 kan  

 undgås, betales der pr. dag et tillæg på 32,16 kr. (kommunalt grundbeløb 31/3  

 2000). Der ydes dog mindst en godtgørelse svarende til godtgørelsen efter § 3  

 i  

 aftale om natpenge mv. for tjenestemænd i staten.
 3. Overarbejde  

 mv.
 For socialrådgivere på grundløntrin 29 og 35 gælder  

 følgende særvilkår om overarbejde mv.:
 Som tillæg til § 6 gælder:
 a)  

 	  

 Som overarbejde  

 betragtes for fuldtidsbeskæftigede beordret og kontrollabelt arbejde efter  

 normal arbejdstids ophør.
 b)  

 	  

 For ansatte fra  

 Frederiksberg Kommune og amtskommunerne gælder:
 Beordret arbejde for deltidsbeskæftigede ud over kontorets  

 normale daglige arbejdstid betragtes som overarbejde.
 Som tillæg til § 10 gælder:
a)  

 	  

 Overarbejde/deltidsansattes  

 merarbejde skal så vidt muligt varsles senest dagen før inden arbejdstids  

 ophør.
For manglende varsel om overarbejde/merarbejde ud over 1 time betales  

 pr. gang et tillæg på 26,56 kr. (kommunalt grundbeløb 31/3 2000).
 b)  

 	  

 For ansatte fra  

 Frederiksberg Kommune og amtskommunerne gælder: Overarbejde/deltidsansattes  

 merarbejde skal så vidt muligt tilrettelægges på ugens 5 første hverdage.
 Som tillæg til § 6 gælder:
 a)  

 	  

 Overarbejde godtgøres  

 med et tillæg på 50 pct. for de 3 første timer efter normal arbejdstids ophør  

 og for indtil 3 timer på en arbejdsfri lørdag før kl. 12. (for ansatte fra  

 Frederiksberg og Københavns Kommune ydes for indtil 2 timer på arbejdsfri  

 lørdage).  

 For alle øvrige overarbejdstimer ydes et tillæg på 100 pct.
 Som tillæg til § 6, stk. 1, gælder:
a)  

 	  

 Overarbejde/deltidsansattes  

 merarbejde kan afregnes ved betaling i stedet for at blive afspadseret, når  

 arbejdskraftsituationen på arbejdspladsen tilsiger det.
Dette sker under  

 fornøden  

 hensyntagen til den ansattes personlige forhold.
Der ydes tillæg som nævnt i  

 pkt. d, hvis overarbejde godtgøres med betaling.
 Som tillæg til §§ 11 og 12 gælder:
 a)  

 	  

 For timer i  

 weekenden, hvor overarbejde ville have udløst et tillæg på 100 pct., jf. pkt.  

 e, ydes et tillæg på 100 pct., der træder i stedet for godtgørelse efter §§  

 11  

 og 12.
 Som tillæg til § 6 gælder:
 a)  

 	  

 For ansatte fra  

 Frederiksberg Kommune og amtskommunerne gælder: Overarbejdssatsen beregnes  

 som  

 1/1924 af årslønnen (grundløn, inkl. funktionsløn, kvalifikationsløn og  

 resultatløn  

 bortset fra éngangsydelser samt eventuel personlig løngaranti og  

 overgangstrin/-tillæg).
 b)  

 	  

 For ansatte fra  

 Københavns Kommune gælder: Den til grund for overarbejdsbetalingen liggende  

 timeløn beregnes som 1/1924 af den pågældendes nettoårsløn.
 Beregningen sker på grundlag af den pågældendes lønmæssige og  

 stedtillægsmæssige placering den 1. i den måned, hvori overarbejdsbetalingen  

 kommer til udbetaling.
4. Fridage Som tillæg til § 4, stk. 2 gælder:
a)  

 	  

 For ansatte fra  

 amtskommunerne gælder: Juleaftensdag, nytårsaftensdag og påskelørdag er  

 fridage.
Grundlovsdag og 1. maj er fridage fra kl. 12.
 b)  

 	  

 For ansatte fra  

 Frederiksberg Kommune gælder: De regler for fridage, der gælder for kommunens  

 tjenestemænd og tjenestestedet følges.
§ 3.  

 Forskudt tid For ansatte fra amtskommunerne, der er omfattet af  

 arbejdstidsaftalens kapitel 3, gælder som tillæg til § 11:
 a)  

 	  

 For tjeneste, der er  

 påbegyndt kl. 14.00 eller senere, og som strækker sig ud over kl. 17, ydes  

 for  

 tiden fra tjenestens påbegyndelse til kl. 17 et tillæg på 8,11 pct. af  

 timelønnen pr. times arbejde.
§ 4.  

 Tjenesterejser Ved tjenesterejser ydes en godtgørelse for merudgifter,  

 der mindst svarer til godtgørelse efter de regler, der var gældende i det  

 amt,  

 den ansatte var ansat i før overgangen.
§ 5.  

 Regulering Tillæg, der i  

 denne aftale er angivet som kommunalt grundbeløb i 31/3 2000-niveau,  

 procentreguleres  

 efter bestemmelserne i aftale pr. 1. april 2005 om lønninger for ansatte i  

 kommunerne.
§ 6.  

 Ikrafttræden og bortfald Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen.
 Stk. 2.  

  

 Aftalen har  

 virkning fra overgangstidspunktet og gælder indtil 31. marts 2008, på hvilket  

 tidspunkt den ophører uden opsigelse, jf. § 16, stk. 1, i aftalen af 21.  

 december 2005.
København, den 6. februar 2007 Statstjenestemændenes Centralorganisation II Peter Ibsen Dansk Socialrådgiverforening Henning Breinholt Finansministeriet P.M.V.
 E.B.
