Klage over fødselsforløb med infektion (spædbarnsdød) Nævnet fandt grundlag for at kritisere overlægen for hans behandling af patienten.
Nævnet fandt, at overlægen burde have tilset patienten kl. 4.00 da han blev anmodet herom.
Nævnet lagde vægt på, at der var svære CTG-forandringer, der kunne tolkes som iltmangel i livmoderen og begyndende infektion hos barnet.
 Nævnet fandt ikke grundlag for at kritisere jordemoderen, som sendte patienten hjem den 8. november 2004.
 Nævnet lagde herved vægt på, at jordemoderen noterede at der var god hjertelyd hos fosteret, samt at det er ganske almindeligt, at når den fødende ikke er i ordentlig fødsel, da at tage hjem og afvente regelmæssige veer, også selvom der har været vandafgang.
 Nævnet fandt yderligere ikke grundlag for at kritisere reservelægen og jordemoderen som var med til fødsel.
Nævnet lagde herved vægt på, at reservelægen noterede ændringerne i fosterets helbredstilstand og kontaktede overlægen da der var svære CTG-forandringer.
Nævnet har yderligere lagt vægt på, at jordemoderen løbende kontaktede lægen ved afvigelser fra det normale fødselsforløb.
