Oprettelse eller benyttelse af radioanlæg til brug ved alarmopkald o.l. må  

 kun finde sted, såfremt der i henhold til bekendtgørelse om landmobile  

 radiotjenester foreligger en af Post- og Telegrafvæsenet (P&T) udstedt  

 tilladelse hertil.
Tilladelsen vil normalt blive givet som en såkaldt generel  

 tilladelse, hvilket betyder, at der ikke udstedes tilladelse til den enkelte  

 bruger af udstyr, og at der ikke opkræves årlig afgift for benyttelse af  

 udstyret.
 Til brug for omhandlede radioudstyr, over hvilket der i øvrigt ikke må  

 føres tale, er der indtil videre afsat følgende frekvenser:
P&T kan ikke påtage sig noget ansvar i forbindelse med forstyrrelser  

 på nævnte frekvenser.
Radioanlæggenes indretning og godkendelse samt mærkning Anlæggene må kun være indrettet for en af ovennævnte frekvenser.
Det benyttede udstyr skal i henhold til ovennævnte bekendtgørelse være  

 godkendt af P&T.
Når et udstyr ønskes afprøvet med henblik på  

 godkendelse, rettes af en dansk fabrikant eller en dansk repræsentant  

 skriftlig henvendelse herom til Radioteknisk Tjeneste, Islands Brygge 83 C,  

 2300 København S.
Anmodningen skal indeholde oplysninger om anlæggets  

 fabrikat samt typebetegnelse.
Som bilag til anmodningen skal vedlægges  

 diagrammer, beskrivelse samt tekniske specifikationer for udstyret.
 Udstyr, der ønskes afprøvet, sendes til Radioteknisk Tjeneste, Islands  

 Brygge 83 C, 2300 København S.
For afprøvningen, der foretages med henblik på godkendelse, opkræver P&T et gebyr pr. prøve, uanset afprøvningens resultat.
Til beløbet lægges merværdiafgift.
For anlæg, der godkendes uden egentlig afprøvning, opkræves et af P&T  

 fastsat gebyr.
Til beløbet lægges merværdiafgift.
 Udstyret skal være mærket med følgende oplysninger:
Mærkningen skal være mekanisk solid og holdbar og kan f.eks. udføres ved  

 gravering, prægning eller anvendelse af metalskilte.
De nævnte oplysninger  

 skal være således placeret på anlægget, at de er let synlige i forbindelse  

 med kontrol.
Før anlæg bringes ud på markedet, skal mærkningen være godkendt  

 af Radioteknisk Tjeneste.
Tekniske specifikationer Sendere Sendetype Alle sendetyper er tilladt, når udstrålingen holdes indenfor en 25 kHz  

 kanal.
Sendeeffekt Max 100 milliwatt ERP for 32 MHz-anlæg.
 Max 10 milliwatt ERP for 224 MHz-anlæg.
Max 100 milliwatt ERP for 448 MHz-anlæg.
Frekvensafvigelse Senderens frekvensafvigelse må ikke være større end nedenstående  

 frekvenstolerancer.
 +/- 1,5 kHz for 32 MHz-anlæg.
 +/- 2,0 kHz for 224 MHz-anlæg.
+/- 2,5 kHz for 448 MHz-anlæg.
Udstrålet effekt i nabokanaler Den udstrålende effekt i nabokanaler må ikkeoverstige 200 nanowatt.  

 Uønsket udstråling Uønsket udstråling på andre frekvenser end bærebølgefrekvensen og de  

 sidebånd, der fremkommer ved normal modulation, må ikke overstige 250  

 nanowatt.
Modtagere Uønsket udstråling Uønsket udstråling må ikke overstige 2 nanowatt.
 Det henstilles, at der udelukkende introduceres modtagere med gode  

 egenskaber for så vidt angår nabokanalselektivitet, idet man må være  

 forberedt på, at nabokanaler anvises tjenester, der er placeret i samme  

 geografiske område.
Endvidere anbefales det, at der anvendes et effektivt kodet  

 toneopkaldssystem.
Herved vil uønskede modtageroplukninger i mange tilfælde  

 kunne undgås.
 P&T forbeholder sig til enhver tid ret til at ændre ovennævnte  

 bestemmelser, såfremt det på grundlag af indvundne erfaringer skønnes  

 påkrævet.
