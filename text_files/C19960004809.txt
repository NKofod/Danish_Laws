I henhold til § 37 d i udlændingebekendtgørelsen, jf. bekendtgørelse nr. 19 af 18. januar 1984, senest ændret ved bekendtgørelse nr. 689 af 17. august 1995, fastsættes følgende regler om statsamternes behandling af sager vedrørende opholdstilladelse i forbindelse med adoption:
1. Indledende bestemmelser § 1.  Afgørelse om meddelelse, forlængelse, bortfald  

 og inddragelse af opholdstilladelse i medfør af udlændingebekendtgørelsens §  

 23, stk. 1, nr. 1, jf. udlændingelovens § 9, stk. 2, nr. 1, træffes af  

 statsamtet, jf. udlændingebekendtgørelsens § 37 a.
Stk. 2.  Omfattet af stk. 1, er sager om  

 opholdstilladelse med henblik på adoption, hvor adoptionen er anbefalet af et  

 adoptionssamråd eller Adoptionsnævnet.
Det skelnes mellem adoptioner, der  

 formidles af en af de af Justitsministeriet i henhold til adoptionslovens §  

 30 godkendte adoptionsorganisationer, og adoptioner, der ikke formidles af en  

 sådan organisation.
 Stk. 3.  Afgørelser om opholdstilladelse med henblik på  

 privat adoption, hvor adoptivbarnet har en familiemæssig tilknytning til  

 adoptanterne, jf. udlændingebekendtgørelsens § 23, stk. 1, nr. 2, er således  

 ikke omfattet af statsamtets kompetence.
§ 2.  Udlændingestyrelsen kan i medfør af  

 udlændingebekendtgørelsens § 37 d fastsætte nærmere regler for og træffe  

 bestemmelse om behandlingen af sagerne.
Dette indebærer, at styrelsen både  

 kan udstede generelle og konkrete tjenestebefalinger vedrørende statsamtets  

 behandling af sagerne.
 § 3.  Et barn, der ikke er statsborger i Danmark,  

 Finland, Island, Norge eller Sverige, må ikke bringes her til landet med  

 henblik på adoption, før der foreligger opholdstilladelse og eventuelt  

 indrejsevisum, jf. adoptionsbekendtgørelsens § 16 samt udlændingelovens § 9,  

 stk. 7.
2. Sagens behandling § 4.  Såfremt adoptionen formidles af en af de af  

 Justitsministeriet i henhold til adoptionslovens § 30 godkendte  

 organisationer, fremsendes organisationens anmodning om indrejsetilladelse  

 for adoptivbarnet til statsamtet.
 Stk. 2.  Der skal altid foreligge godkendelse som  

 adoptant fra adoptionssamråd/-nævnet, førend opholdstilladelse kan meddeles.
 Stk. 3.  Når godkendelse fra adoptionssamråd/-nævnet er  

 modtaget, sammenholdes adoptionssamrådets/-nævnets oplysninger vedrørende  

 adoptivbarn og adoptanter med de af adoptionsorganisationen angivne data.  

 Såfremt de personlige data er uoverensstemmende, skal enten  

 adoptionsorganisationen eller det amtskommunale socialcenter kontaktes med  

 henblik på, at de afvigende oplysninger rettes.
 § 5.  I de tilfælde, hvor adoption ikke formidles af  

 en af de godkendte organisationer, indledes sagen ved indgivelse af ansøgning  

 om opholdstilladelse via den danske repræsentation i det land, hvor  

 adoptivbarnet har fast ophold.
 Stk. 2.  Der skal altid foreligge godkendelse som  

 adoptant fra adoptionssamråd/-nævnet, førend opholdstilladelse kan meddeles.
 § 6.  Når adoptionssamrådets/-nævnets godkendelse  

 foreligger, og sagen er behørigt oplyst, jf. §§ 4-5, bemyndiges den danske  

 repræsentation i adoptivbarnets opholdsland via telex, subsidiært telefax,  

 til at meddele adoptivbarnet opholdstilladelse i 24 måneder med henblik på  

 varigt ophold.
 Stk. 2.  Opholdstilladelsen gives således, at den  

 udløber 25 måneder efter resolutionsdatoen, hvilket indebærer, at en  

 opholdstilladelse resolveret eksempelvis den 5. oktober 1995 gives for 24  

 måneder inden den 5. november 1997.
 Stk. 3.  Opholdstilladelsen betinges af nationalitetspas  

 gyldigt 2 måneder udover opholdstilladelsens gyldighedsperiode, jf.  

 udlændingebekendtgørelsens § 27, jf. § 18, stk. 1, og § 37 b.
Stk. 4.  Hvis adoptivbarnet er handicappet, anføres  

 dette i bemyndigelsen til repræsentationen.
Bemyndigelsen affattes på dansk,  

 med mindre Udenrigsministeriets Kalender angiver, at korrespondancesproget  

 til den pågældende repræsentation er at andet sprog.
 Stk. 5.  Der sendes genpart af bemyndigelsen til:
§ 7.  Repræsentationen meddeler opholdstilladelsen ved  

 hjælp af en sticker B i adoptivbarnets nationalitetspas.
Barnet er først i  

 besiddelse af gyldig opholdstilladelse, når repræsentationen har forsynet  

 passet med denne sticker.
 § 8.  Hvis bemyndigelsen ikke udnyttes inden 3  

 måneder, skal der indgives ansøgning på ny efter samme procedure som ved  

 førstegangsansøgningen.
Stk. 2.  Bemyndigelsen til repræsentationen kan -  

 såfremt der er saglige grunde til at opholdstilladelse ikke bør meddeles -  

 annulleres frem til det tidspunkt, hvor repræsentationen meddeler  

 opholdstilladelse ved isætning af sticker i passet.
Beslutning om annullation  

 sendes via telex, subsidiært telefax, til repræsentationen, og genpart heraf  

 fremsendes til de i § 6, stk. 5, nævnte modtagere.
 Stk. 3.  Er opholdstilladelse meddelt, kan der ikke  

 længere ske annullation, men alene inddragelse eller bortfald af  

 opholdstilladelsen i henhold til udlændingelovens regler herom, jf. §§ 10-11.
 § 9.  Såfremt adoptionen ikke er gennemført inden  

 udløbet af opholdstilladelsen, indgives ansøgning om forlængelse af  

 opholdstilladelsen, jf. udlændingebekendtgørelsens § 36, stk. 6.
 Stk. 2.  Forlængelse af opholdstilladelsen er betinget  

 af, at adoptionssagen stadig er verserende, jf. udlændingelovens § 11, stk.  

 1, 2. pkt., jf. § 19, stk. 1, nr. 1.
Stk. 3.  Forlængelse af opholdstilladelsen meddeles for  

 12 måneder betinget af gyldigt pas, og med henblik på varigt ophold ved  

 sticker B i adoptivbarnets nationalitetspas, jf. § 15, stk. 2. Såfremt barnet  

 ikke er i besiddelse af gyldigt nationalitetspas, fraviges paskravet, jf.  

 udlændingebekendtgørelsens § 37 b, hvorfor forlængelse af opholdstilladelse  

 meddeles ved selvstændig skrivelse.
Opholdstilladelsen stedfæstes således, at  

 det af tilladelsen fremgår, at barnet skal have bopæl hos adoptanterne.
 Stk. 4.  Såfremt opholdstilladelsen udløber efter  

 adoptionen er gennemført, men før adoptivbarnet har erhvervet dansk  

 indfødsret, indgives der ikke ansøgning om forlængelse af opholdstilladelsen,  

 idet børn under 18 år, der har fast ophold hos forældremyndighedens  

 indehaver, er fritaget for opholdstilladelse, jf. udlændingebekendtgørelsens  

 § 21.
3. Bortfald og inddragelse af en opholdstilladelse § 10.  I henhold til udlændingelovens § 17, stk. 1,  

 bortfalder en opholdstilladelse, når udlændingen opgiver sin bopæl i Danmark.  

 Opholdstilladelsen bortfalder endvidere, når udlændingen har opholdt sig uden  

 for landet i mere end 6 på hinanden følgende måneder.
Har udlændingen med  

 henblik på varigt ophold lovligt boet mere end 2 år her i landet, bortfalder  

 opholdstilladelsen dog først, når udlændingen har opholdt sig uden for landet  

 i mere end 12 på hinanden følgende måneder.
Det kan dog efter ansøgning  

 bestemmes, at en opholdstilladelse ikke skal anses for bortfaldet, jf.  

 udlændingelovens § 17, stk. 2.
 Stk. 2.  Såfremt en opholdstilladelse givet i medfør af  

 udlændingebekendtgørelsens § 23, stk. 1, nr. 1, bortfalder i medfør af  

 udlændingelovens § 17, stk. 1, bør der som udgangspunkt træffes bestemmelse  

 om, at opholdstilladelsen ikke skal anses for bortfaldet, jf.  

 udlændingelovens § 17, stk. 2.
 § 11.  En tidsbegrænset opholdstilladelse kan  

 inddrages, såfremt det grundlag, som er angivet i ansøgningen eller  

 tilladelsen, var urigtigt eller ikke længere er til stede, jf.  

 udlændingelovens § 19, stk. 1, nr. 1.
 Stk. 2.  Ved afgørelse om inddragelse af  

 opholdstilladelse skal der tages hensyn til, om inddragelsen må antages at  

 virke særligt belastende af de i udlændingelovens § 26 nærmere opregnede  

 grunde, jf. udlændingelovens § 19, stk. 5.
 Stk. 3.  En afgørelse om inddragelse af  

 opholdstilladelse skal indeholde en frist for udrejse, jf. udlændingelovens §  

 33.
 Stk. 4.  Såfremt statsamtet træffer afgørelse om  

 inddragelse af adoptivbarnets opholdstilladelse, fremsendes sagen til  

 Udlængestyrelsen med henblik på afgørelse af, hvorvidt barnet skal meddeles  

 opholdstilladelse på andet grundlag.
4. Stedlig kompetencefordeling § 12.  Afgørelse i henhold til § 1 træffes af  

 statsamtet på det sted her i landet, hvor adoptanterne bor eller opholder  

 sig.
Har adoptanterne ikke bopæl eller ophold her i landet, træffer  

 statsamtet på det sted, hvor det på grundlag af den indgivne ansøgning må  

 antages, at adoptanterne vil tage bopæl eller ophold, afgørelse i sagen.
Kan  

 det ikke på grundlag af den indgivne ansøgning antages, hvor adoptanterne vil  

 tage bopæl eller ophold, træffer Københavns Overpræsidium afgørelse i sagen,  

 jf. udlændingebekendtgørelsens § 37 a, stk. 1.
Stk. 2.  Udlændingestyrelsen kan dog i særlige tilfælde  

 bemyndige et andet statsamt til at træffe afgørelse i de nævnte sager, jf.  

 udlændingebekendtgørelsens § 37 a, stk. 1. Det kan herved bl.a. tillægges  

 vægt, at adoptanterne flytter fra et statsamt til et andet under sagens  

 behandling, såfremt det af f.eks. effektivitetsmæssige grunde skønnes mest  

 hensigtsmæssigt, at sagen afaluttes af det statsamt, der har påbegyndt  

 sabsbehandlingen.
Såfremt Civilretsdirektoratet i medfør af  

 adoptionsbekendtgørelsens § 18 bemyndiger et andet statsamt end det, hvor  

 adoptanterne har bopæl eller ophold, til at behandle ansøgningen om  

 adoptionsbevilling, kan styrelsen tillægge denne omstændighed vægt og  

 bemyndige samme statsamt til ligeledes at træffe afgørelse vedrørende  

 ansøgningen om opholdstilladelse.
 Stk. 3.  Såfremt adoptanterne har bopæl eller  

 opholdssted på Færøerne eller i Grønland, træffer Udlændingestyrelsen  

 afgørelse i første instans med klageadgang til Indenrigsministeriet.
 Stk. 4.  Adoptanternes bopæl eller opholdssted skal  

 forstås, som det sted, hvor de pågældende er folkeregistrerede.
 § 13.  Ansøgning om meddelelse eller forlængelse af  

 opholdstilladelse efter § 1 indgives til det statsamt, der i henhold til § 12  

 skal træffe afgørelse i sagen, jf. udlændingebekendtgørelsens § 37 a, stk. 2.
 Stk. 2.  Har adoptivbarnet ikke bopæl eller ophold her i  

 landet, indgives ansøgningen til en dansk repræsentation i barnets hjemland  

 eller i det land, hvor barnet har haft fast ophold i de sidste seks måneder.  

 Ansøgningen sendes af repræsentationen til Københavns Overpræsidium, der  

 videresender ansøgningen til det statsamt, som i henhold til § 12 skal træffe  

 afgørelse i sagen, jf. udlændingebekendtgørelsens § 37 a, stk. 2.
 Stk. 3.  Anmodning om indrejsetilladelse efter § 4, stk.  

 1, indgives dog til det statsamt, hvor adoptanterne bor eller opholder sig.
 5. Klagebestemmelser m.v.
 § 14.  Statsamtets afgørelser i medfør af  

 udlændingebekendtgørelsens § 37 a, stk. 1, jf. § 23, stk. 1, nr. 1, kan  

 påklages til Udlændingestyrelsen, jf. udlændingebekendtgørelsens § 37 c, stk.  

 1.
 Stk. 2.  Udlændingestyrelsens afgørelser kan ikke  

 påklages til anden administativ myndighed, jf. udlændingebekendtgørelsens §  

 37 c, stk. 2.
 § 15.  Ansøgning om meddelelse eller forlængelse af  

 opholdstilladelse i medfør af udlændingelovens § 9, stk. 2, nr. 1, jf.  

 udlændingebekendtgørelsens § 23, stk. 1, nr. 1, indgives på et af  

 Udlændingestyrelsen godkendt ansøgningsskema.
Stk. 2.  Statsamtets meddelelse af opholdstilladelse  

 efter udlændingelovens § 9, stk. 2, nr. 1, jf. udlændingebekendtgørelsens §  

 23, stk. 1, nr. 1, sker ved en af Udlændingestyrelsens godkendt sticker.  

 Stickeren forsynes med et af styrelsen godkendt prægestempel forinden  

 isættelse i adoptivbarnets pas.
Efter isættelse i passet forsynes stickeren  

 med et af styrelsen godkendt datostempel samt sagsbehandlerens underskrift,  

 således at datostempel og underskrift dækker både stickeren og passiden.
Stk. 3.  Datostemplets kode- og farvekombination ændres  

 af statsamtet henholdsvis hver måned og hvert kvartal.
Stickers, prægestempel  

 og datostempel skal opbevares sikkerhedsmæssigt fuldt forsvarligt.
 6. Ikrafttræden m.v.
 § 16.  Cirkulæret træder i kraft den 1. april 1996.
 Stk. 2.  Samtidig hermed ophæves Direktoratet for  

 Udlændinges cirkulære nr. 152 af 20. september 1995 om opholdstilladlese i  

 forbindelse med adoption.
