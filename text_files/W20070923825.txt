Landsskatteretskendelse vedr.
Omgørelse - investeringsbeviser  

 - virksomhedsordning Klagen skyldes, at skattemyndigheden har givet afslag på omgørelse  

 vedrørende køb af investeringsbeviser i virksomhedsordningen.
Landsskatterettens afgørelse Skattemyndigheden har ikke  

 tilladt omgørelse af dispositionen.
 Landsskatteretten tillader  

 omgørelsen.
Sagens oplysninger Klageren, der driver slagterforretning,  

 har ønsket at placere overskudslikviditet erhvervet i forbindelse med salg af  

 udlejningsejendom i sikre værdipapirer.
Valget faldt på B Invests afdeling  

 for  

 korte papirer.
Klageren anvender fortsat virksomhedsordningen.
Skattemyndighedens afgørelse Skattemyndigheden har ikke  

 imødekommet klagerens anmodning om omgørelse af værdipapirhandel foretaget i  

 2004. Afslaget er begrundet med, at skattemyndigheden ikke finder, at  

 dispositionen har haft den utilsigtede skattemæssige virkning som kan  

 begrunde  

 tilladelse til omgørelse efter Skattestyrelseslovens § 37C, stk. 1, litra 2.
Klagerens påstand og argumenter Klagerens repræsentant har  

 fremsat påstand om tilladelse til omgørelse af dispositionen.
Det  

 pengeinstitut,  

 der har solgt investeringsbeviserne til klageren, har accepteret at købe  

 investeringsbeviserne tilbage til kursen på det oprindelige handelstidspunkt  

 og  

 i stedet sælge realkreditobligationer til klageren med tilsvarende kursværdi  

 på  

 denne dag.
Den efterfølgende udlodning vedrørende investeringsbeviserne  

 tilbageføres, og renter af obligationerne tilskrives, som om handlen var sket  

 på det oprindelige tidspunkt, den 27. juli 2004.
Transaktionen var en  

 konsekvens af, at klageren i forbindelse med salg af udlejningsejendom fik  

 overskudslikviditet og ønskede denne placeret i sikre værdipapirer.
Valget  

 faldt på B Invests afdeling for korte obligationer og var ikke opmærksom på,  

 at  

 beløbet var omfattet af virksomhedsordningen.
Klageren har ikke haft til  

 hensigt at spare eller udskyde skat.
Placering af midlerne i  

 investeringsbeviser  

 i stedet for i obligationer ville medføre meget væsentlig skattemæssig  

 virkning  

 for klageren.
Landsskatterettens bemærkninger og begrundelse Investeringsbeviser kan ikke  

 indgå i virksomhedsordningen, jfr. virksomhedsskattelovens § 1, stk. 2, og  

 placering af sådanne aktiver i ordningen betyder, at midlerne hertil anses  

 for  

 hævet.
 Af dagældende  

 skattestyrelseslovs § 37 C, stk. 1 (nu skatteforvaltningslovens § 29, stk. 1)  

 fremgår, at omgørelse kan finde sted i det omfang, skatteansættelsen hviler  

 på  

 en privatretlig disposition, og følgende betingelser er opfyldt:
 Dispositionen må ikke i  

 overvejende grad have været båret af hensyn til at spare eller udskyde  

 skatter  

 eller afgifter.
 Dispositionen skal utvivlsomt  

 have haft utilsigtede skattemæssige virkninger, der er væsentlige.
 Dispositionen skal have været  

 lagt klart frem for myndighederne.
 De privatretlige virkninger  

 af den ændring af dispositionen, der ønskes tillagt skattemæssig virkning,  

 skal  

 være enkle og overskuelige.
 At alle, der skatteretligt  

 vil blive berørt af en tilladelse til omgørelse, tiltræder  

 omgørelsesanmodningen.
 Det bemærkes, at det  

 pengeinstitut, der var part i den oprindelige aftale om køb af  

 investeringsbeviserne,  

 har accepteret at købe disse til den oprindelige pris, og da de øvrige  

 betingelser i den dagældende § 37 C også anses for opfyldt, tillades  

 omgørelsen, således at investeringen efter pengeinstituttets foreliggende  

 accept bliver omgjort og anbragt i obligationer, der kan indgå i  

 virksomhedsordningen.
