Nævnet bemærkede indledningsvis, at nævnet ikke havde  

 mulighed for at vurdere rigtigheden af de påklagede udsagn.  

 Nævnet  fandt, at bladet i artiklen havde rettet nogle meget alvorlige  

 beskyldninger mod direktøren [K2] for Elfo [K1] og derved bragt  

 oplysninger, der er krænkende og skadelige for denne.
Nævnet  

 fandt, at der ikke i artiklen fra bladets side var fremlagt nogen form for  

 dokumentation for de alvorlige beskyldninger.
Ved at bringe de alvorlige  

 beskyldninger uden fremlæggelse af den fornødne dokumentation  

 havde bladet handlet i strid med god presseskik, og nævnet udtalte sin  

 kritik af bladet.
Nævnet fandt med hensyn til to udsagn ikke grundlag  

 for at udtale kritik af bladet.
Kendelse fra Pressenævnet i sag nr.  

 70/2001 Elinstallatørernes Landsforening [K1] og  

 foreningens direktør [K2] har ved advokat  Lars  Halgreen klaget over  

 en artikel bragt i Børsen den 20. juni 2001, idet man mener, at god  

 presseskik er tilsidesat.
Af artiklen med overskriften "El-forening  

 undgår kartelsag" fremgik det af en underrubrik, at "Ikke beviser til retssager mod Elfo [K1] og  

 foreningens direktør [K2]." I artiklen hed det:
"Elinstallatørernes Landsforening, Elfo [K1],  

 undgår efter alt at dømme at blive tiltalt som en del af det  

 store sagskompleks, Bagmandspolitiet og Konkurrencestyrelsen forbereder hen  

 over sommeren mod elkartellet for overtrædelser af erhvervslivets  

 grundlov   Konkurrenceloven.
Elfo [K1] husede og administrerede elkartellets  

 nøgleselskab: Foreningen Elmer.
Såvel politiet som Konkurrencestyrelsen oplyser, at  

 der ikke foreligger beviser til en sag mod selve foreningen og dens  

 direktør, [K2].
Selv om dagbladet Børsen erfarer, at [K2] fuldt  

 ud var klar over, at en væsentlig del af elkartellets hemmelige  

 dækorganisation Elmers ulovlige aktiviteter blev koordineret fra  

 Elinstallatørernes Landsforening, Elfo [K1]s lokaler på Paul  

 Bergsøes Vej 6 i Glostrup   kendt som "Elfo-huset".
 Da avisen første gang spurgte [K2] om forholdet  

 mellem Elfo [K1] og den københavnske gren af elkartellet, svarede han,  

 at der kun var tale om at "låne lokaler ud til Elmer," og  

 fortsatte:
"Det er ikke ulovligt.
Elmer har benyttet dem som  

 alle andre organisationer.
Det gør os ikke ansvarlige for Elmers  

 aktiviteter." Men direktør [K2] gjorde mere end blot at stille  

 lokaler til rådighed for Elmer.
Han var ifølge dagbladet  

 Børsens oplysninger en del af det.
 Han havde i kartellets velmagtsdage skrevet under på  

 en fortroligt-stemplet administrationsaftale, som Børsen er i  

 besiddelse af, hvor han indvilligede i, at Elfo [K1]   mod betaling   som  

 administrator skulle udføre en del af det omfattende administrative  

 arbejde for Elmer: Selve administrationen af Elmers økonomi.
 I aftalens paragraf seks præciseres det endda i en  

 helt bemærkelsesværdig formulering, at det ikke med  

 administrationen er meningen, at den også skulle kontrollere, om  

 aktiviteterne levede op til landets love.
Markant ændring Men dette indrømmer [K2] først, efter  

 dagbladet Børsen er kommet i besiddelse af den konkrete aftale.  

 Så ændrer Elfo-direktøren markant sin karakteristik af  

 forholdet mellem Elmer og Elfo [K1].
Pludselig hedder det: "Elmer fik  

 gjort to ting hos Elfo [K1]: De lånte lokaler, og vi leverede  

 regnskabsbistand.
Noterede indtægter og udgifter ned," siger Men ifølge Børsens Nyhedsmagasin, som i 1998  

 afslørede kartellet, befandt Elmers medlemskartotek sig i Elfo-huset i  

 Glostrup.
Det samme gjorde de uskyldigt udseende regnskaber, som blev  

 revideret af revisionsfirmaet Ernst&Young.
 Samtidig accepterede direktør [K2] helt  

 åbent, at store hæderkronede el-installationsfirmaer og andre  

 mellemstore elfirmaer kom i Elfo-huset for ulovligt at koordinere pristilbud.  

 Under møderne var Elfo [K1]s parkeringsplads som regel fyldt til  

 randen af mødedeltagernes biler, fordi Elmers mødeaktiviteter  

 var meget omfattende.
De centrale møder fandt sted i Elfo-huset i  

 Glostrup.
De større møder, hvor der oftest kom 20-40 personer,  

 fandt sted ca. hver 14. dag.
Oftest kl. 13   og mødernes indhold var  

 en offentlig hemmelighed blandt foreningens medarbejdere. [K2] benægter  

 i dag ethvert kendskab til de ulovlige kartel-aktiviteter i Elmer. [K2] er  

 tidligere V-folketingskandidat   og personlig ven af Venstres formand  Anders  

  Fogh  Rasmussen   og bliver snart direktør for sammenlægningen  

 af de to faglige organisationer, Elfo [K1] og Dansk VVS, som får navnet  

 "Tekniske installatører".
En stribe af den nye forenings medlemsvirksomheder har  

 derimod udsigt til retssager som udløber af elkartellet." I artiklen var indsat "Tillæg til  

 administrationsaftale imellem ELFO [K1] og El-Entrepenørforeningen  

 Elmer", hvortil var knyttet følgende tekst:
"Som det fremgår af administrationsaftalen  

 mellem Elmer og Elfo [K1], styrede foreningen en stor del af det lyssky  

 el-kartels økonomi   hvilket direktøren, [K2] oprindelig  

 benægtede." Klagerne har over for Pressenævnet anført, at  

 bladet har overtrådt de vejledende regler for god presseskik.
Klagerne  

 har i den forbindelse særligt fremhævet følgende 4  

 passager i artiklen:
A) "  dagbladet Børsen erfarer, at [K2]  

 fuldt ud var klar over, at en væsentlig del af elkartellets hemmelige  

 dækorganisation Elmers ulovlige aktiviteter blev koordineret fra  

 Elinstallatørernes Landsforening .", B)"  direktør [K2] gjorde mere end blot  

 at stille lokaler til rådighed for Elmer.
Han var ifølge  

 dagbladet Børsens oplysninger en del af det", C) direktør [K2] "helt  

 åbent" accepterede, "at store hæderkronede  

 elinstallationsfirmaer  kom i Elfo [K1]-huset for ulovligt at koordinere  

 pristilbud, og D) foreningen Elfo [K1] styrede "en stor del  

 af det lyssky el-kartels økonomi   hvilket direktøren, [K2],  

 oprindeligt benægtede" Klagerne har anført, at bladet i artiklen har  

 fremsat påstande om, at klagerne har været medvirkende til de i  

 artiklen påståede ulovlige aktiviteter vedrørende  

 koordinering af priser, uanset at både Konkurrencestyrelsen og politiet  

 oplyser, at der ikke foreligger beviser for, at Elfo [K1] eller foreningens  

 direktør har været medvirkende til de hævdede  

 ulovligheder.
Påstandene er fremsat af bladet på baggrund af en  

 administrationsaftale mellem Elmer og Elfo [K1], hvoraf det fremgår, at  

 Elfo [K1] stillede lokaler til rådighed for Elmer samt administrerede  

 Elmers økonomi.
Bladet har således på baggrund af  

 oplysninger i en administrationsaftale fremsat sigtelser om, at klagerne  

 skulle have medvirket ved begåelsen af et strafbart forhold, uden at  

 dette er dokumenteret.
Klagerne har yderligere anført, at Børsen  

 Magasiner A/S, i hvilken koncern bladet indgår, i en artikel i  

 Børsens Nyhedsmagasin nr. 19 af 13. november 1998 fremsatte lignende  

 udokumenterede påstande, ligeledes på baggrund af  

 ovennævnte administrationsaftale.
Dengang valgte Børsen  

 Magasiner A/S imidlertid - på klagers opfordring - efterfølgende  

 at berigtige de fremsatte påstande i lederen i Børsens  

 Nyhedsmagasin nr. 20 af 27. november 1998. Klager har særligt henledt  

 Pressenævnets opmærksomhed på følgende passus:  

 "Denne forening (ELFO), [K1] er imidlertid ikke omfattet af anklagerne i  

 Børsens Nyhedsmagasins afsløringer.
Elfo [K1] har ganske vist  

 huset Elmers møder - men det er ikke det samme som, at Elfo [K1] er en  

 del af forbrydelsen.
Det har Børsens Nyhedsmagasin heller ikke  

 anklaget Elfo [K1] for .. Af gode grunde - for intet af materialet peger  

 på en sådan sammenhæng." Klagerne har videre anført, at det af reglerne for  

 god presseskik fremgår, at det er massemediernes opgave at bringe  

 korrekt information, samt at det bør kontrolleres, at de oplysninger,  

 der gives, er korrekte.
Endvidere skal oplysninger, der kan være  

 skadelige, krænkende eller virke agtelsesforingende for nogen,  

 efterprøves i særlig grad, inden de bringes.
Det er klagernes  

 vurdering, at bladet har overtrådt reglerne for god presseskik ved at  

 fremsætte udokumenterede påstande om, at klagerne har deltaget i  

 et strafbart forhold, der ikke er dokumenteret ved at henvise til  

 administrationsaftale mellem Elfo [K1] og Elmer.
Det er en skærpende  

 omstændighed, at udsagnene må anses som særdeles skadelige  

 og krænkende for klagerne, idet offentligheden ved at læse den  

 påklagede artikel bringes i den tro, at klagerne har deltaget i  

 ulovlige aktiviteter.
Klagerne har særligt vedrørende  

 administrationsaftalen anført, at bladets skrivelse til nævnet  

 vel skal forstås således, at det erkendes, at grundlaget for  

 artiklen alene var det faktum, at der mellem Elfo [K1] og Elmer eksisterer en  

 administrationsaftale, som i øvrigt skulle være forsøgt  

 skjult.
Godt nok gøres der visse bemærkninger om anonyme kilder,  

 uden at der dog er nogen præcision heraf.
Administrationsaftalen  

 eksistens har længe været offentlig kendt, og den har da  

 også helt tilbage fra kartelsagens start i efteråret 1998  

 været omtalt i andre medier, herunder bl.a. i Børsens  

 Nyhedsmagasin (november 1998).
Klagerne har i tilknytning til dette anført, at det  

 på det bestemteste må afvises, at Elfo [K1]s direktør over  

 for bladets journalist på noget tidspunkt skulle have benægtet  

 eksistensen af aftalen, eller at man foretog bogholderifunktioner for Elmer.  

 Direktør [K2] har allerede den 18. juni 2001 over for bladet forklaret  

 om administrationsaftalen, herunder at Elfo [K1] stod for bogføringen  

 for Elmer.
Han henviste til, at administrationsaftalen havde været  

 gengivet i Børsens Nyhedsmagasin, hvorfor aftalens indhold var  

 kendt.
Vedrørende artiklens omtale om  

 administrationsaftalens § 6 har klagerne anført, at den  

 pågældende bestemmelse, der af bladet opfattes som et  

 stærkt indicium for, at man skulle have været bekendt med den  

 ulovlige aktivitet, alene angiver, hvem der er ansvarlig for den  

 gældende lovgivning.
Administrationsaftalen bygger på en klar  

 adskillelse mellem Elfo [K1] og Elmer, således at Elfo [K1] ikke havde  

 nogen indflydelse på eller indsigt i Elmers aktiviteter, herunder om  

 der blev ansat folk m.v.
Følgelig foreslog Elfo [K1]s revisor, at det  

 blev præciseret, at Elfo [K1] ikke kunne påtage sig ansvar i  

 forhold til lovgivningen, hvilket efter bestemmelsens hensigt var tænkt  

 som den regnskabsmæssige og skattemæssige lovgivning.  

 Bestemmelsen er tilsvarende anvendt i andre aftaler med andre foreninger.
Hvad angår det af bladet anførte om, at det  

 er utroværdigt, at Elfo [K1]s direktør skulle have været  

 uvidende om aktiviteterne hos aftalepartneren Elmer, har klagerne  

 anført, at Elfo [K1] er en arbejdsgiverorganisation, hvis lokaler i  

 meget stort omfang anvendes til møder, hvor enkeltvirksomheder,  

 lokalforeninger, sektioner, undergrupper og lignende er initiativtagere og  

 de, der afvikler møderne.
Det er ikke muligt for Elfo [K1]s ledelse at  

 være orienteret om, hvad der foregår på samtlige  

 møder i ejendommen, - uanset om Elfo [K1] selv er deltager eller  

 ej.
Afslutningsvis har klagerne gjort gældende, at en  

 almindelig undersøgelse af, hvad der tidligere havde været  

 skrevet om sagen, herunder på søsterudgivelsen Børsens  

 Nyhedsmagasin, ville have afsløret, at artiklens indhold hvilede  

 på et urigtigt fundament.
Den indklagede artikel indeholder en  

 række formuleringer, hvor formodninger og vurderinger fremstilles som  

 faktiske kendsgerninger og oplysninger, der er beskyldninger om deltagelse i  

 eller viden om et kartelsamarbejde, hvilket er en sigtelse - og måske  

 endda for et strafbart forhold.
Klagerne har nok engang fremhævet de 4  

 tidligere omtalte passager i artiklen samt henvist til brødteksten  

 "Ikke beviser til retssager mod Elfo [K1] og foreningens  

 direktør". Til denne tekst har klagerne anført, at hverken  

 Elfo [K1] eller direktøren for foreningen er eller har været  

 personligt sigtet i kartelsagen.
Anvendelse af sigtelser og krænkende  

 beskyldninger må kræve ekstra agtpågivenhed, og det er en  

 skærpende omstændighed, at en sådan undersøgelse  

 ville have afsløret sagens rette sammenhæng.
Bladet har anført, at det i den indklagede artikel  

 netop skrives, at såvel politiet som Konkurrencestyrelsen har oplyst,  

 at der ikke rejses tiltale mod foreningen og dens direktør.
Ingen af  

 de to parter beskyldes for at have foretaget sig noget strafbart,  

 således som klager hævder.
Bladet har videre anført, at Elfo [K1]s  

 direktør den 18. juni 2001 alene bekræftede, at det ulovlige  

 kartel Elmer lånte lokaler i Elfo [K1], intet andet.
Den 19. juni 2001  

 kom Børsen i besiddelse af en administrationsaftale mellem Elmer og  

 Elfo [K1], hvorefter Elfo [K1] varetager både økonomi og  

 administration af Elmer.
Dette er en dokumenteret sammenhæng mellem  

 Elfo [K1] og Elmer, som ikke bestrides af direktør [K2], efter at  

 bladet meddelte, at man havde en kopi af administrationsaftalen.
Det  

 gør direktør [K2] til en (ikke strafbar) del af kartellet.
Bladet har yderligere anført, at det ikke er  

 troværdigt, at Elfo [K1]s direktør har været uvidende om  

 aktiviteten hos en aftalepartner bestående af medlemsvirksomheder, som  

 hyppigt holdt møde i den bygning, han havde ansvaret for.
At aftalens  

 § 6 fastslår, at Elfo [K1] ikke skal holde øje med, at  

 eksisterende lovgivning bliver overholdt, er i sig selv et meget stærkt  

 indicium for, at parterne har været klar over, at aktiviteten var  

 særdeles problematisk.
Bladets kilder fastholder da også, at  

 direktøren var fuldt opmærksom på, hvad der foregik.
Disse  

 kilder har frygtet sanktioner fra direktør [K2]s side, og bladet har  

 derfor respekteret deres ønske om anonymitet.
Kilderne har af samme  

 grund ikke ønsket at gå til myndighederne, men en af dem har  

 over for bladet tilkendegivet, at han er villig til at træde frem i  

 forbindelse med en eventuel retssag mod bladet.
Afslutningsvis har bladet oplyst, at klager - den dag,  

 artiklen blev bragt, - blev tilbudt optagelse af sit synspunkt.
Dette tilbud  

 modtog klager ikke, fordi bladet knyttede en kommentar - som klager ville  

 få adgang til at læse - til synspunktet.
 I sagens behandling har følgende  

 nævnsmedlemmer deltaget:
 Axel Kierkegaard, Aage Lundgaard, Ulrik Holmstrup og  

 Kirsten Dyregaard.
 Pressenævnet udtaler:
Det fremgår af de vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
Endvidere fremgår det, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
I artiklen har bladet oplyst, at " dagbladet  

 Børsen erfarer, at [K2] fuldt ud var klar over, at en væsentlig  

 del af elkartellets hemmelige dækorganisation Elmers ulovlige  

 aktiviteter blev koordineret fra Elinstallatørernes  

 Landsforening...", "Men direktør [K2] gjorde mere end blot  

 at stille lokaler til rådighed for Elmer.
Han var ifølge  

 dagbladet Børsens oplysninger en del af det..", og "Samtidig  

 accepterede direktør [K2] helt åbent, at store  

 hæderkronede el-installationsfirmaer og andre mellemstore elfirmaer kom  

 i Elfo-huset for ulovligt at koordinere pristilbud".
 Pressenævnet bemærker indledningsvis, at  

 nævnet ikke har mulighed for at vurdere rigtigheden af de  

 påklagede udsagn.
Nævnet finder, at bladet i artiklen har rettet nogle  

 meget alvorlige beskyldninger mod direktør [K2] og derved bragt  

 oplysninger, der er krænkende og skadelige for denne.
Nævnet  

 finder, at der ikke i artiklen fra bladets side er fremlagt nogen form for  

 dokumentation for de alvorlige beskyldninger.
Ved at bringe de alvorlige  

 beskyldninger uden fremlæggelse af den fornødne dokumentation  

 har bladet handlet i strid med god presseskik, og nævnet udtaler sin  

 kritik.
 Nævnet finder, at det   særlig henset til  

 beskyldningernes karakter   ikke kan føre til en ændret  

 vurdering, at direktør [K2] i artiklen får mulighed for at  

 benægte ethvert kendskab til de hævdede ulovlige aktiviteter i  

 Elmer.
Med hensyn til udsagnet "Som det fremgår af  

 administrationsaftalen mellem Elmer og Elfo [K1] styrede foreningen en stor  

 del af det lyssky el-kartels økonomi   hvilket direktøren, [K2]  

 oprindelig benægtede" finder nævnet ikke grundlag for at  

 udtale kritik.
Nævnet har herved lagt vægt på, at Elfo [K1]  

 rent faktisk ydede regnskabsbistand, og bladets formulering ligger derfor  

 inden for den redaktionelle formuleringsfrihed.
Nævnet har videre lagt  

 vægt på, at det ikke ud fra parternes modstridende forklaringer  

 kan lægges til grund, hvorvidt [K2] oprindeligt nægtede at kende  

 til administrationsaftalen.
 Nævnet finder i øvrigt ikke grundlag for at  

 udtale kritik i anledning af udsagnet "Ikke beviser til retssager mod  

 Elfo [K1] og foreningens direktør", idet formuleringen efter  

 nævnets opfattelse ligger inden for den redaktionelle  

 formuleringsfrihed.
 I medfør af medieansvarslovens § 49  

 pålægges det herefter den ansvarshavende redaktør af  

 Børsen at offentliggøre følgende:
 "Kendelse fra Pressenævnet:
Den 20. juni 2001 bragte Børsen en omtale af  

 Elinstallatørernes Landsforening [K1] og dens direktør [K2]s  

 roller i en kartelsag, som involverede foreningen Elmer.
Elfo [K1] og [K2]  

 har klaget til Pressenævnet over, at der i artiklen fremsættes  

 udokumenterede beskyldninger mod dem.
Det fremgår af de vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
Endvidere fremgår det, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
I artiklen har bladet oplyst, at " dagbladet  

 Børsen erfarer, at [K2] fuldt ud var klar over, at en væsentlig  

 del af elkartellets hemmelige dækorganisation Elmers ulovlige  

 aktiviteter blev koordineret fra Elinstallatørernes Landsorganisation  

 ", "Men direktør [K2] gjorde mere end blot at stille lokaler  

 til rådighed for Elmer.
Han var ifølge dagbladet Børsens  

 oplysninger en del af det ", og "Samtidig accepterede  

 direktør [K2] helt åbent, at store hæderkronede  

 el-installationsfirmaer og andre mellemstore elfirmaer kom i Elfo-huset for  

 ulovligt at koordinere pristilbud".
 Pressenævnet bemærker indledningsvis, at  

 nævnet ikke har mulighed for at vurdere rigtigheden af de  

 påklagede udsagn.
Nævnet finder, at bladet i artiklen har rettet nogle  

 meget alvorlige beskyldninger mod direktør [K2] og derved bragt  

 oplysninger, der er krænkende og skadelige for denne.
Nævnet  

 finder, at der ikke i artiklen fra bladets side er fremlagt nogen form for  

 dokumentation for de alvorlige beskyldninger.
Ved at bringe de alvorlige  

 beskyldninger uden fremlæggelse af den fornødne dokumentation  

 har bladet handlet i strid med god presseskik, og nævnet udtaler sin  

 kritik.
 Nævnet finder, at det   særlig henset til  

 beskyldningernes karakter   ikke kan føre til en ændret  

 vurdering, at direktør [K2] i artiklen får mulighed for at  

 benægte ethvert kendskab til de hævdede ulovlige aktiviteter i  

 Elmer.
Med hensynet til udsagnet "Som det fremgår af  

 administrationsaftalen mellem Elmer og Elfo [K1] styrede foreningen en stor  

 del af det lyssky el-kartels økonomi   hvilket direktøren,  

 oprindeligt benægtede" finder nævnet ikke grundlag for  

 at udtale kritik.
Nævnet har herved lagt vægt på, at Elfo  

 rent faktisk ydede regnskabsbistand, og bladets formulering ligger  

 derfor inden for den redaktionelle formuleringsfrihed.
Nævnet har  

 videre lagt vægt på, at det ikke ud fra parternes modstridende  

 forklaringer kan lægges til grund, hvorvidt [K2] oprindeligt  

 nægtede at kende til administrationsaftalen.
 Nævnet finder i øvrigt ikke grundlag for at  

 udtale kritik i anledning af udsagnet "Ikke beviser til retssager mod  

 Elfo [K1] og foreningens direktør [K2]", idet formuleringen efter  

 nævnets opfattelse ligger inden for den redaktionelle  

 formuleringsfrihed.
København, den 21. november 2001 Axel Kierkegaard, Aage Lundgaard, Ulrik Holmstrup og  

 Kirsten Dyregaard." Afsagt den 21. november 2001.
