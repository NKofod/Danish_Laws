 § 1.  Kontroludvalget er rådgivende for  

 landbrugsministeren og statens herkomstkontrol med skovfrø og -planter ved  

 administrationen af de til enhver tid gældende bestemmelser om produktion og  

 omsætning af formeringsmateriale til skovbrugs- og landskabsformål.
 Udvalgets sammensætning.
 § 2.  Udvalget består af 14 medlemmer, der udnævnes af  

 landbrugsministeren for sen periode af 4 år efter indstilling således:
 Stk. 2.  Fratræder et medlem inden udløbet af den  

 periode, for hvilken det er valgt, udnævnes et nyt medlem for den resterende  

 del af perioden.
 Stk. 3.  Genudnævnelse af medlemmer kan finde sted.
 Formand og næstformand.
 § 3.  Landbrugsministeren beskikker blandt udvalgets  

 medlemmer en formand for den periode, for hvilken vedkommende er udnævnt til  

 medlem.
 Stk. 2.  Udvalget vælger et af medlemmerne som  

 næstformand for den periode, vedkommende er udnævnt til medlem af udvalget.
 Juridisk tilforordnet.
 § 4.  Landbrugsministeren udpeger en juridisk  

 tilforordnet for udvalget.
 Udvalgets sekretariat.
 § 5.  Udvalgets sekretariatsopgaver varetages af  

 statens herkomstkontrol, Springforbivej 4, 2930 Klampenborg, tlf. (01) 63 03  

 15.
 Udvalgets opgaver og kompetence.
 § 6.  Udvalget behandler de fra landbrugsministeriet  

 og statens herkomstkontrol fremsendte sager og giver indstilling med forslag  

 til disses løsning.
 Stk. 2.  Udvalget kan på eget initiativ tage spørgsmål  

 op til behandling og på grundlag heraf fremkomme med indstillinger og  

 forslag.
 Stk. 3.  Udvalget kan nedsætte ad hoc udvalg til  

 behandling af særlige spørgsmål.
 Stk. 4.  udvalget orienteres årligt om  

 herkomstkontrollens arbejde.
 Udvalgets arbejdsform.
§ 7.  Udvalgets sager behandles almindeligvis på  

 møder.
Afgørelse kan dog træffes ved skriftlig votering efter udsendelse af  

 sagen til udvalgets medlemmer.
 Stk. 2.  Udvalget afholder ordinært møde een gang hvert  

 år, sædvanligvis i oktober måned.
 Stk. 3.  Efter formandens beslutning eller efter  

 begæring af mindst 3 medlemmer kan udvalget indkaldes til ekstraordinære  

 møder.
 Stk. 4.  Udvalget kan indkalde særligt sagkyndige til at  

 deltage i sine drøftelser.
Stk. 5.  Udvalget træffer sine beslutninger med  

 almindeligt flertal.
I tilfælde af stemmelighed er formandens stemme  

 afgørende.
 Stk. 6.  Forud for møderne i udvalget udsendes en af  

 formanden og herkomstkontrollen udarbejdet dagsorden.
 Stk. 7.  Udvalgets møder ledes af formanden og i dennes  

 fravær af næstformanden.
 Stk. 8.  Sekretariatet udarbejder og udsender referater  

 af møder i udvalget og de af dette nedsatte ad hoc udvalg.
 Udvalgets udgifter.
§ 8.  Udgifterne i forbindelse med udvalgets arbejde  

 dækkes over herkomstkontrollens bevillinger.
Rejse- og mødeudgifter dækkes  

 efter de til enhver tid for statstjenesten gældende regler.
 Ikrafttræden.
§ 9.  Forretningsordenen træder i kraft den 1. juli  

 1985 Landbrugsministeriet, den 26.juni 1985 P.M.V.
