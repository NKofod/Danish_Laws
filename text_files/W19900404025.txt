 Fundet, at et på en gårdfacade opsat ventilationsarrangement ikke var  

 omfattet af byggelovens § 6D, stk.2.
» Klage vedrørende ejendommen matr.nr. 1303 Utterslev København I skrivelse af 23. april 1990 meddelte Bygge- og Boligstyrelsen, at Deres  

 klage blev sendt til magistraten til udtalelse.
 De har modtaget kopi af magistratens udtalelse af 3. maj 1990.
 De har klaget over magistratens afgørelse af 14. oktober 1988, hvoraf  

 fremgår at, magistraten med henvisning til kommuneplanlovens § 44 ikke kan  

 godkende et på gårdfacaden opsat ventilationsarrangement bestående af  

 ventilator, kanaler og jethætte.
 Magistraten har overfor Bygge- og Boligstyrelsen oplyst, at afgørelsen er  

 truffet med hjemmel i kommuneplanlovens § 44, stk. 2.
Det er i klagen oplyst, at afkastkanalen er opsat for at fjerne  

 sundhedsfarlige dampe fra trykkeriet.
Kanalen er opsat på ejendommens  

 gårdfacade, der vender mod en anden industriejendom.
 Bestemmelsen i kommuneplanlovens § 44, stk. 2 har følgende ordlyd:
»skiltning, lysinstallationer og lignende må ikke være til ulempe  

 eller virke skæmmende i forhold til omgivelserne.
Kommunalbestyrelsen kan ved  

 forbud eller påbud sikre opfyldelse af 1. punktum.« Det er ud fra det foreliggende sagsmateriale Bygge- og Boligstyrelsens  

 opfattelse, at den omhandlede konstruktion falder udenfor anvendelsesområdet  

 efter kommuneplanlovens § 44, stk. 2.
 Bygge- og Boligstyrelsen finder herefter ikke, at magistraten har haft  

 hjemmel til at meddele påbud efter kommuneplanlovens § 44, stk. 2 som sket  

 ved magistratens skrivelse af 14. oktober 1988.
Det bemærkes, at de bebyggelsesregulerende bestemmelser i  

 kommuneplanlovens kap. 6 er overført til byggeloven med virkning fra 1. juli  

 1990. Dette fremgår af lov nr. 270 af 2. maj 1990 om ændring af byggeloven,  

 brandloven og kommuneplanloven.
Bestemmelserne i kommuneplanlovens §§ 40, 42,  

 43 samt 44, stk. 1 og 2 er overført til byggeloven uden realitetsændringer.
 Da klagen er indbragt for Bygge- og Boligstyrelsen før den 1. juli 1990,  

 er afgørelsen truffet på grundlag af det regelsæt, der var gældende før 1.  

 juli 1990.
Bygge- og Boligstyrelsens afgørelse er truffet i henhold til  

 kommuneplanlovens § 48, stk. 1. Afgørelsen kan ikke påklages til anden  

 administrativ myndighed.
Det fremgår af § 14, stk. 1 i Boligministeriets  

 bekendtgørelse nr. 9 af 5. januar 1990 om henlæggelse af opgaver og  

 beføjelser til Bygge- og Boligstyrelsen.' Not. 2 Bygge- og Boligstyrelsen skal på baggrund af ovennævnte anmode magistraten  

 om, at ændre afgørelsen af 14. oktober 1988.
Der henvises til j.nr.
UT 3663.
