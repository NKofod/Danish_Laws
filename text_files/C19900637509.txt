Almindelige bemærkninger Det meddeles herved, at Finansministeriet med en række  

 håndværkerorganisationer den 1. maj 1990 har indgået medfølgende aftale samt  

 tillægsaftale der afløser de hidtil gældende aftaler af 3. juni 1987.
 Ændringer i forhold til de hidtidige aftaler er markeret med streger i  

 margenen.
 Aftalen vedrørende lærlinge og EFG-elever inden for de medunderskrevne  

 håndværkerorganisationers fagområder omfatter samtlige statsinstitutioner  

 m.v., hvor der etableres læreforhold eller oprettes praktikpladser.
 Lære- og praktikforholdene er omfattet af henholdsvis lov nr. 261 af 2.  

 oktober 1956 om lærlingeforhold med senere ændringer og lov nr. 289 af 8.  

 juni 1977 om erhvervsfaglige grunduddannelser med senere ændringer.
 Såfremt institutionen er omfattet af en overenskomst om løn- og  

 ansættelsesforhold for håndværkere, finder overenskomstens bestemmelser  

 tillige anvendelse for lærlinge og EFG-elever inden for samme fagområde med  

 de undtagelser, der følger af nærværende aftaler.
 Såfremt institutionen ikke er omfattet af en sådan overenskomst,  

 forelægges eventuelle tvivlsspørgsmål vedrørende lærlinge og EFG-elever for  

 Finansministeriet.
Bemærkninger til de enkelte bestemmelser Til § 2. Løn Lønningerne til lærlinge og EFG-elever fremgår af Finansministeriets  

 lønoversigter.
Til § 9. Ferie De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i de  

 oprindelige overenskomster om særlig feriegodtgørelse fortsat gældende.
Til tillægsaftalen Aftalen omfatter aflønning af nedennævnte grupper af studerende, der som  

 led i deres uddannelse ansættes som praktikanter i statsinstitutioner m.v.
 1. Studerende ved Danmarks Ingeniørakademi.
 2. Teknikumaspiranter, der har gennemgået 12 måneders  

 værstedsskole, samt studenter og HF-studerende, der har gennemført det 6  

 måneders særlige værkstedskursus.
 Eventuelle tvivlsspørgsmål vedrørende aftalerne forelægges  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 24. juni 1987 (LP.nr. 38/87) vedrørende aftale om aflønning m.v. af lærlinge  

 og EFG-elever.
Finansministeriet, Administrations- og Personaledepartementet, den P.M.V.
 E.B.
Oluf Emborg AFTALE OM AFLØNNING M.V.
AF LÆRLINGE OG EFG-ELEVER INDEN FOR VISSE  

 HÅNDVÆRKERFAG SAMT PRAKTIKANTER (STUDERENDE VED DANMARKS INGENIØRAKADEMI OG  

 TEKNIKA) Aftalens område § 1.  Nærværende aftale er gældende, hvor der i  

 statslige institutioner m.v. etableres egentlige læreforhold eller oprettes  

 praktikpladser med henblik på uddannelse som håndværker inden for de  

 medunderskrevne håndværkerorganisationers fagområder.
 Såfremt institutionen er omfattet af en overenskomst om løn- og  

 ansættelsesforhold for håndværkere, finder overenskomstens bestemmelser  

 tillige anvendelse for lærlinge og EFG-elever med de undtagelser, der følger  

 af nærværende aftale.
Løn § 2.  Lærlinge og EFG-elever aflønnes med følgende  

 procentsatser af den for tjenestemænd på skalatrin 15 gældende løn, bortset  

 fra dyrtidstillæg:
 Stk. 2.  Til lønnen ydes et dyrtidstillæg, der for  

 fuldtidsbeskæftigede over 18 år udgør 28.080 kr. årlig og for  

 fuldtidsbeskæftigede under 18 år udgør 14.040 kr. årlig.
 Stk. 3.  Til lærlinge og EFG-elever ydes med oprindelig  

 hjemmel i lov nr. 532 af 28. december 1979 om ændring af dyrtidsregulering  

 m.v. et særligt tillæg, der for lærlinge og EFG-elever nder 18 år udgør 1.449  

 kr. årlig og for lærlinge og EFG-elever over 18 år 2.898 kr. årlig.
EFG-elever § 3.  EFG-elever, som inden ansættelsen har gennemført  

 EFG-uddannelsens basisår, starter på 2. løntrin.
ATP § 4.  Lærlinge og EFG-elever er omfattet af ATP.
Lønudbetaling § 5.  Lærlinge og EFG-elever aflønnes månedsvis bagud.  

 Lønnen inkluderer søgnehelligdagsbetaling, idet månedslønnen også udbetales i  

 måneder med søgnehelligdage.
Skoleophold § 6.  Der ydes månedsløn under skoleophold.
 Stk. 2.  Eventuelle udgifter til kost og logi m.v.  

 betales af eleven.
Overarbejde § 7.  Lærlinge og EFG-elever under 18 år må ikke  

 deltage i overarbejde.
 Stk. 2.  Lærlinge og EFG-elever over 18 år kan  

 undtagelsesvis deltage i overarbejde.
 Stk. 3.  Såfremt lærlinge og EFG-elever i henhold til  

 stk. 2 deltager i overarbejde, betales dette med fuld timeløn efter skalatrin  

 15 med følgende tillæg:
 Afspadsering af overarbejde følger de for udlærte håndværkere ved den  

 pågældende institution gældende regler.
Adgang til akkord § 8.  Hos DSB og i Forsvaret, hvor lærlinge og  

 EFG-elever hidtil har haft adgang til at arbejde i akkord, bevares denne  

 adgang i det hidtidige omfang.
 Hvis der på andre institutioner er eller måtte blive etableret adgang for  

 udlærte håndværkere til at arbejde i akkord, kan der optages forhandlinger  

 om, hvorvidt lærlinge og EFG-elever på disse institutioner skal have adgang  

 til at arbejde i akkord.
Ferie § 9.  Lærlinge og EFG-elever er omfattet af  

 ferieloven.
 Stk. 2.  Lærlinge og EFG-elever, der holder ferie med  

 løn, er berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
 Stk. 4.  I det beløb, der beregnes efter stk. 2  

 fradrages udbetalt særlige feriegodtgørelse.
 Stk. 5.  Den særlige feriegodtgørelse udgør 1 1/2% af  

 beregningsgrundlaget efter stk. 3 og 4.
Stk. 6.  En lærling/EFG-elev, kan forud for et  

 optjeningsårs begyndelse i stedet kræve feriegodtgørelse af lønnen i dette  

 optjeningsår.
Feriegodtgørelsen udgør i så fald 12 1/2 pct. af lønnen i  

 optjeningsåret, beregnet efter reglerne i ferielovens § 15.
Sygdom § 10.  Lærlinge, ansat i henhold til lærlingelovens §  

 1, har ret til løn under sygdom i henhold til denne lovs § 9, mens lærlinge,  

 ansat i henhold til lærlingelovens § 30, under sygdom oppebærer dagpenge i  

 henhold til dagpengeloven.
 EFG-elever oppebærer under sygdom dagpenge i henhold til dagpengeloven.
Graviditet, barsel og adoption § 11.  Lærlinge og EFG-elever er omfattet af aftalen  

 af 5. september 1989 mellem Finansministeriet og Statsansattes Kartel m.fl.  

 om fravær fra arbejdet på grund af graviditet, barsel og adoption (APD nr.  

 064/89).
Prøvetid § 12.  Prøvetiden for lærlinge er 6 måneder fra  

 begyndelsesdagen.
 Stk. 2.  Prøvetiden for EFG-elever er de første 3  

 måneder i institutionen.
Overgang til beskæftigelse som udlært ved samme institution § 13.  Såfremt der mellem institutionen og den enkelte  

 lærling eller elev er enighed om, at den pågældende umiddelbart overgår til  

 beskæftigelse som udlært inden for fagområdet efter lære/elevtiden,  

 videreføres optjent anciennitet bortset fra lønanciennitet.
Ikrafttræden og opsigelse § 14.  Aftalen har virkning fra 1. april 1989 og kan  

 af parterne opsiges skriftligt med 3 måneders varsel til en 31. marts, dog  

 tidligst 31. marts 1991.
København, den 1. maj 1990 Dansk El-Forbund Finansministeriet Roland Bak P.M.V.
 E.B.
Dansk Metalarbejderforbund Erland Christiansen Niels Paludan Snedker- og Tømrerforbundet i Danmark Curt Jørgensen Blik- og Rørarbejderforbundet Kurt H.
Jakobsen Malerforbundet i Danmark Jørn Erik Nielsen Murerforbundet i Danmark Erik Søborg TILLÆGSAFTALE til aftale af 1. maj 1990 vedrørende aflønning m.v. af lærlinge og EFG-elever  

 inden for visse håndværkerfag.
Aftalens område § 1.  Nærværende aftale er gældende, hvor der ved  

 statsinstitutioner m.v. etableres praktikforhold for - studerende ved Danmarks Ingeniørakademi - teknikumaspiranter, der har gennemgået 12 måneders værkstedsskole, samt  

 studenter og HF-studerende, der har gennemført det 6-måneders særlige  

 værkstedskursus.
Løn- og ansættelsesvilkår § 2.  Praktikanter aflønnes i henhold til § 2 i aftale  

 mellem Finansministeriet og en række håndværkerorganisationer om aflønning  

 m.v. af lærlinge og EFG-elever inden for visse håndværkerfag med nedennævnte  

 ændringer, hvor praktikanternes løn følger procentsatsen for 2.  

 læreår/praktikår.
Ikrafttræden og opsigelse § 3.  Aftalen har virkning fra 1. april 1989 og kan af  

 hver af parterne opsiges skriftligt med 3 måneders varsel til en 1. april,  

 dog tidligst til 1. april 1991.
København, den 1. maj 1990 Dansk El-Forbund Finansministeriet Roland Bak P.M.V.
 E.B.
