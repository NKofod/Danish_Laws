Nr LSF 7 Forslag til Lov om ændring af afskrivningsloven (Førsteårsafskrivninger  

 m.v.) Fremsat af Skatteministeren (Fogh Rasmussen) den 7. oktober 1987 § 1 I lov om skattemæssige afskrivninger m.v., jf. lovbekendtgørelse nr.
 561 af 20. august 1987, foretages følgende ændringer:
 1. § 2, stk. 3, 1. pkt., affattes således:
»Stk. 3. Saldoværdien ved indkomstårets begyndelse reguleres med samme procent som den, hvormed reguleringspristallet for april i indkomståret er ændret i forhold til reguleringspristallet for april året før.«.
 2. I § 2, stk. 3, 5. pkt., ændres »slutningen« til:  

 »begyndelsen«.
 3. § 2, stk. 4, affattes således:
»Stk. 4. Indkomstårets skattemæssige afskrivninger foretages på grundlag af den afskrivningsberettigede saldoværdi, som består af det efter stk. 3 opgjorte beløb med fradrag af salgssummen for driftsmidler, der er solgt i indkomståret, og med tillæg af anskaffelsessummen for driftsmidler, der er anskaffet i indkomståret.«.
4. I § 2, stk. 5, 2. pkt., udgår: »med tillæg af en sjettedel af anskaffelsessummen for driftsmidler, der er anskaffet i indkomståret,» og 3. pkt. ophæves.
5. I § 2, stk. 6, 2. pkt., udgår: »og med tillæg af en sjettedel af anskaffelsessummen for driftsmidler, der er anskaffet i indkomståret«.
6. I § 5, stk. 3, 2. pkt., ændres »slutningen« til:  

 »begyndelsen«, og 3. pkt. ophæves.
7. I § 6, stk. 1, 3. pkt., og § 6, stk. 3, 1. pkt., ændres »saldoværdien« til: »den pristalsregulerede  

 saldoværdi«.
8. I § 6, stk. 1, 4. pkt., ændres »saldoen« til: »den pristalsregulerede saldo«, og »negative saldo« til:
 »pristalsregulerede negative saldo«.
 9. I § 6, stk. 3, 2. pkt., ændres »negativ saldo« til:
 »pristalsreguleret negativ saldo«.
 10. § 8, stk. 2, affattes således:
»Stk. 2. Afskrivning kan beregnes med indtil 30 pct. af det pristalsregulerede beløb, der henstår uafskrevet ved indkomstårets begyndelse.
Pristalsreguleringen foretages efter § 2, stk. 3.
Afskrivning skal altid foretages med hele procenter.
Er anskaffelsessummen inden afskrivning nedbragt til 3.500 kr. eller derunder, kan det beløb, der svarer til den erhvervsmæssige benyttelse, fradrages fuldt ud i den skattepligtige indkomst.
 Herefter kan der ikke beregnes yderligere afskrivninger.«.
11. § 9, stk. 1, 2. pkt., ophæves, og i § 9, stk. 2, 2. pkt., ændres »stk. 1, 4. pkt.« til: »stk. 1, 3. pkt.«.
 12. § 10, stk. 1, 2. pkt., ophæves, og i 5. pkt., ændres »§ 9, stk.
 1, 4. pkt.« til: »§ 9, stk. 1, 3. pkt.«.
§ 2 Loven træder i kraft dagen efter bekendtgørelsen i Lovtidende og har virkning fra og med indkomståret 1987.
BEMÆRKNINGER TIL LOVFORSLAGET Almindelige bemærkninger Forslaget er et led i regeringens beslutning om at forbedre danske virksomheders konkurrenceevne gennem skattelettelser til erhvervene.
Lovforslaget går ud på at forhøje afskrivningssatsen for driftsmidler m.v. i anskaffelsesåret fra 25 pct. til 30 pct. samt at indføre en pristalsregulering i afståelsesåret.
1. Gældende regler a) Driftsmidler, der udelukkende anvendes erhvervsmæssigt.
Maskiner, inventar og lignende driftsmidler, der udelukkende benyttes erhvervsmæssigt, afskrives efter saldoprincippet.
Det vil sige, at anskaffelsessummen for alle driftsmidler m.v. i en virksomhed føres på en fælles konto, der årligt reguleres med køb og salg og afskrivninger.
Saldoen pristalsreguleres, og der kan som hovedregel afskrives op til 30 pct. årligt.
For driftsmidler, der er anskaffet i indkomståret, kan der dog kun afskrives på 5/6 af anskaffelsessummen.
Afskrivningssatsen for årets anskaffelser kan som følge heraf maksimalt blive 25 pct.
Årets nyanskaffelser indgår ikke i pristalsreguleringen, og sammen med 5/6 s-reglen betyder dette, at der skal foretages en selvstændig opgørelse for disse.
Afskrivning på skibe og driftsmidler om bord på skibe, der udelukkende benyttes erhvervsmæssigt, sker efter de samme regler, som gælder for maskiner, inventar og lignende driftsmidler.
b) Driftsmidler, der benyttes både til erhvervsmæssige og til private formål.
»Blandet benyttede« driftsmidler afskrives efter lignende regler  

 som beskrevet ovenfor, idet der dog foretages en særskilt opgørelse for hvert driftsmiddel.
Da der således ingen fælles saldoværdi er, er afskrivningen i anskaffelsesåret i loven fastsat til maksimalt 25 pct.
Der foretages en fordeling mellem erhvervmæssig og privat benyttelse efter faktiske brug - og alene den erhvervsmæssige benyttelse kan fratrækkes skattemæssigt.
 c) Pristalsregulering.
Den enkelte skatteyders afskrivningssaldo reguleres ved et indkomstårs slutning med den procent, hvormed reguleringspristallet for april i indkomståret er ændret i forhold til april året før.
Reguleringen af afskrivningsgrundlaget for indkomståret 1987 foretages således på grundlag af prisudviklingen fra april 1986 til april 1987.
Anskaffelser, der er foretaget i indkomståret, indgår ikke i pristalsreguleringen, og det samme gælder årets salg.
Pristalsreguleringen sker således kun af driftsmidler, der har været på saldoen hele året.
2. Lovforslagets indhold Lovforslaget går ud på en forhøjelse af førsteårsafskrivningerne og dermed en tidsmæssig fremrykning af afskrivningerne.
Til gengæld formindskes de fremtidige afskrivninger tilsvarende.
Forslaget betyder en ophævelse af den gældende opdeling af anskaffelsessummen for årets nyanskaffelser og forbedringsudgifterne i 5/6, der kan afskrives på, og 1/6, der ikke kan afskrives på.
Forslaget omfatter såvel driftsmidler, der udelukkende anvendes erhvervsmæssigt, som driftsmidler, der benyttes både til erhvervsmæssige og til private formål, samt skibe.
Forslaget går endvidere ud på, at pristalsreguleringen af saldoværdien fremover skal foretages ved indkomstårets begyndelse.
Forslaget indebærer en pristalsregulering i salgsåret, dvs. en pristalsregulering af saldoen før årets afgang nedsætter saldoværdien.
Forslaget medfører en forenkling, da det ikke længere bliver nødvendigt at foretage en selvstændig opgørelse over årets nyanskaffelser.
Opgørelsesprincippet for de to forslag sammenholdt med gældende regler kan illustreres ved følgende eksempel:
3. Forslagets administrative og provenumæssige konsekvenser Forslaget vil ikke have administrative konsekvenser.
Det samlede provenutab for stat og kommuner ved den foreslåede forhøjelse af førsteårsafskrivningerne skønnes for indkomståret 1987 ved fuld udnyttelse at ligge på ca. 1 mia. kr., hvoraf statens andel skønnes at udgøre godt 700 mill. kr.
Langt fra alle udnytter dog afskrivningerne fuldt ud.
Provenutabets størrelse vil derfor nok snarere ligge på det halve, ca. 500 mill. kr.
Statens andel heraf skønnes at udgøre knap 400 mill. kr.
Forhøjelsen af førsteårsafskrivningerne vil reducere afskrivningsgrundlaget for saldoafskrivningerne og dermed pristalsreguleringen i de følgende år, således at provenutabet i disse år - alt andet lige - gradvis vil aftage.
Efter gældende regler foretages der hverken pristalsregulering i anskaffelses- eller afståelsesåret.
Efter forslaget skal der foretages pristalsregulering i afståelsesåret.
Det medfører et provenutab, der dog skønnes at blive meget begrænset.
Det skyldes, at afgangen fra saldoen næppe overstiger nogle få hundrede millioner kroner pr. år, og den årlige pristalsregulering vil alene blive forøget med pristalsreguleringen af dette beløb.
4. Ikrafttrædelse Det foreslås, at loven får virkning fra og med indkomståret 1987.
 Lov om skattemæssige afskrivninger m.v. er senest ændret ved lov nr.
74 af 12. februar 1987, jf.
Folketingstidende 1986-87 sp. 3015, 3533, 6747 og 7064.
Bemærkninger til de enkelte bestemmelser Til § 1 Til nr. 1 og 2.
Efter de gældende regler pristalsreguleres afskrivningssaldoen ved indkomstårets slutning, dvs. efter at salgssummen for driftsmidler, der er solgt i indkomståret, er fradraget.
Efter forslaget skal pristalsreguleringen af saldoværdien foretages ved indkomstårets begyndelse, således at der også sker en pristalsregulering i salgsåret.
 Til nr. 3.
Det foreslås, at begrænsningen af førsteårsafskrivningerne til 5/ 6 af anskaffelsessummen afskaffes.
Forslaget indebærer, at afskrivningssatsen for årets anskaffelser forhøjes fra maksimalt 25 pct. til maksimalt 30 pct.
 Til nr. 4-9.
 Der er tale om konsekvensændringer.
 Til nr. 10.
Det foreslås, at afskrivningssatsen for årets anskaffelser forhøjes fra maksimalt 25 pct. til maksimalt 30 pct.
 Til nr. 11 og 12.
 Der er tale om konsekvensændringer.
Til § 2 Det foreslås, at loven træder i kraft dagen efter bekendtgørelsen i Lovtidende og får virkning fra og med indkomståret 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om skattemæssige afskrivninger m.v., jf. lovbekendtgørelse nr.
 561 af 20. august 1987, foretages følgende ændringer:
 1. § 2, stk. 3, 1. pkt., affattes således:
»Stk. 3. Saldoværdien ved indkomstårets begyndelse reguleres med samme procent som den, hvormed reguleringspristallet for april i indkomståret er ændret i forhold til reguleringspristallet for april året før.«.
 2. I § 2, stk. 3, 5. pkt., ændres »slutningen« til:  

 »begyndelsen«.
 3. § 2, stk. 4, affattes således:
»Stk. 4. Indkomstårets skattemæssige afskrivninger foretages på grundlag af den afskrivningsberettigede saldoværdi, som består af det efter stk. 3 opgjorte beløb med fradrag af salgssummen for driftsmidler, der er solgt i indkomståret, og med tillæg af anskaffelsessummen for driftsmidler, der er anskaffet i indkomståret.«.
4. I § 2, stk. 5, 2. pkt., udgår: »med tillæg af en sjettedel af anskaffelsessummen for driftsmidler, der er anskaffet i indkomståret,» og 3. pkt. ophæves.
5. I § 2, stk. 6, 2. pkt., udgår: »og med tillæg af en sjettedel af anskaffelsessummen for driftsmidler, der er anskaffet i indkomståret«. --/ § 2. - - Stk. 3. Saldoværdien ved indkomstårets  

 begyndelse med fradrag af salgssummen for driftsmidler, der er solgt i  

 indkomstårets løb, reguleres ved indkomstårets slutning med samme procent som  

 den, hvormed reguleringspristallet for april i indkomståret er ændret i  

 forhold til reguleringspristallet for april året før.
De årlige procentvise  

 ændringer opgøres på grundlag af reguleringspristallet, der har januar 1980 =  

 100, og afrundes til hele procenter.
Hvis indkomståret ikke er sammenfaldende  

 med kalenderåret, sker reguleringen på grundlag af reguleringspristallet for  

 april i det kalenderår, som indkomståret træder i stedet for, sammenholdt med  

 reguleringspristallet for april året før.
Den procent, hvormed  

 reguleringspristallet i et indkomstår er ændret i forhold til  

 reguleringspristallet for april året før, kan kun danne grundlag for en  

 pristalsregulering af samme afskrivningsgrundlag.
Hvor flere indkomstår  

 træder i stedet for samme kalenderår, foretages pristalsreguleringen ved  

 slutningen af det første indkomstår.
Stk. 4. Indkomstårets skattemæssige  

 afskrivninger foretages på grundlag af den afskrivningsberettigede  

 saldoværdi, som består af det efter stk. 3 opgjorte beløb med tillæg af fem  

 sjettedele af anskaffelsessummen for driftsmidler, der er anskaffet i  

 indkomståret.
Stk. 5. Afskrivning skal foretages med hele procenter og kan  

 højst udgøre 30 pct. af den afskrivningsberettigede saldoværdi.
Er den  

 afskrivningsberettigede saldoværdi efter stk. 4 med tillæg af en sjettedel af  

 anskaffelsessummen for driftsmidler, der er anskaffet i indkomståret, 3.500  

 kr. eller derunder, kan beløbet fradrages fuldt ud i den skattepligtige  

 indkomst.
Der pristalsreguleres ikke i det år, hvori saldoen fradrages fuldt  

 ud.
Stk. 6. Ved indkomstårets slutning opgøres det beløb, der i henhold til  

 stk. 2 skal overføres til næste indkomstår.
Beløbet opgøres som den  

 afskrivningsberettigede saldoværdi efter stk. 4 med fradrag af årets  

 skattemæssige afskrivninger og med tillæg af en sjettedel af  

 anskaffelsessummen for driftsmidler, der er anskaffet i indkomståret. - - /-- 6. I § 5, stk. 3, 2. pkt., ændres »slutningen« til:  

 »begyndelsen«, og 3. pkt. ophæves. --/ § 5. - - Stk. 3. Ministeren for skatter og afgifter  

 kan, når ganske særlige omstændigheder taler herfor, forlænge fristen for  

 udligning af et negativt saldobeløb.
Den negative saldo pristalsreguleres i  

 så fald ved slutningen af hvert indkomstår, indtil saldoen er fuldt udlignet  

 ved anskaffelser.
Det negative saldobeløb skal dog ikke pristalsreguleres for  

 det år, hvori saldoen udlignes.
Tilladelsen kan gøres betinget af, at der  

 stilles sikkerhed for skattebetalingen. /-- 7. I § 6, stk. 1, 3. pkt., og § 6, stk. 3, 1. pkt., ændres »saldoværdien« til: »den pristalsregulerede  

 saldoværdi«.
8. I § 6, stk. 1, 4. pkt., ændres »saldoen« til: »den pristalsregulerede saldo«, og »negative saldo« til:
 »pristalsregulerede negative saldo«.
 9. I § 6, stk. 3, 2. pkt., ændres »negativ saldo« til:
»pristalsreguleret negativ saldo«. --/ § 6. Afhændes, afstås  

 eller opgives en virksomhed, kan der ikke for det indkomstår, hvori  

 afhændelsen, afståelsen eller ophøret finder sted (ophørsåret), afskrives på  

 driftsmidler af den i dette afsnit nævnte art.
Bestemmelserne i § 3, stk. 1  

 og 2, finder ej heller anvendelse for ophørsåret.
Overstiger salgssummerne  

 for de i ophørsåret afhændede driftsmidler saldoværdien ved ophørsårets  

 begyndelse med tillæg af beløb, der i ophørsåret er anvendt til  

 nyanskaffelser, forholdes der med hensyn til forskelsbeløbet i  

 overensstemmelse med reglerne i lov om særlig indkomstskat m.v.
Hvis saldoen  

 ved ophørsårets begyndelse er negativ, udgør den særlige indkomst det beløb,  

 hvormed salgssummerne med tillæg af et positivt beløb lig den negative saldo  

 overstiger udgifterne til nyanskaffelser i ophørsåret.
Stk. 2. Til de i stk.  

 1 nævnte salgssummer henregnes også beløb, der indvindes ved salg af  

 driftsmidler, hvis anskaffelsessummer i medfør af bestemmelserne i § 3, stk.  

 1 og 2, fuldt ud er bragt til fradrag ved opgørelsen af den skattepligtige  

 indkomst for indkomstår forud for ophørsåret.
Stk. 3. Såfremt salgssummerne i  

 de i stk. 1 nævnte tilfælde er mindre end saldoværdien ved ophørsårets  

 begyndelse med tillæg af beløb, der i ophørsårets løb er anvendt til  

 nyanskaffelser, forholdes der med hensyn til fradrag af forskelsbeløbet i  

 overensstemmelse med reglerne i lov om særlig indkomstskat m.v.
Det samme  

 gælder, hvis salgssummerne med tillæg af et til en eventuel negativ saldo ved  

 ophørsårets begyndelse svarende positivt beløb er mindre end udgifterne til  

 nyanskaffelser i ophørsåret. - - /-- 10. § 8, stk. 2, affattes således:
»Stk. 2. Afskrivning kan beregnes med indtil 30 pct. af det pristalsregulerede beløb, der henstår uafskrevet ved indkomstårets begyndelse.
Pristalsreguleringen foretages efter § 2, stk. 3.
Afskrivning skal altid foretages med hele procenter.
Er anskaffelsessummen inden afskrivning nedbragt til 3.500 kr. eller derunder, kan det beløb, der svarer til den erhvervsmæssige benyttelse, fradrages fuldt ud i den skattepligtige indkomst.
Herefter kan der ikke beregnes yderligere afskrivninger.«. --/ § 8. -  

 - Stk. 2. Afskrivning kan i anskaffelsesåret beregnes med indtil 25 pct. af  

 anskaffelsessummen.
For hvert af de følgende indkomstår pristalsreguleres den  

 uafskrevne del af anskaffelsessummen efter § 2, stk. 3. Afskrivning kan  

 beregnes med indtil 30 pct. af det pristalsregulerede beløb, der henstår  

 uafskrevet ved indkomstårets begyndelse.
Afskrivning skal altid foretages med  

 hele procenter.
Er anskaffelsessummen inden afskrivning nedbragt til 3.500  

 kr. eller derunder, kan det beløb, der svarer til den erhvervsmæssige  

 benyttelse, fradrages fuldt ud i den skattepligtige indkomst.  

 Afskrivningsgrundlaget pristalsreguleres ikke i det år, hvori beløbet  

 fradrages fuldt ud.
Herefter kan der ikke beregnes yderligere afskrivninger.  

 - - /-- 11. § 9, stk. 1, 2. pkt., ophæves, og i § 9, stk. 2, 2. pkt., ændres »stk. 1, 4. pkt.« til: »stk. 1, 3. pkt.«. --/ § 9.  

 Afstås et af de i dette afsnit omhandlede driftsmidler, kan der ikke for  

 afståelsesåret beregnes afskrivning på det solgte driftsmiddel.  

 Afskrivningsgrundlaget kan heller ikke pristalsreguleres i dette år.
Såfremt  

 afståelsessummen overstiger det uafskrevne pristalsregulerede beløb ved  

 afståelsesårets begyndelse, forhøjet med eventuelle forbedringsudgifter  

 afholdt i afståelsesåret, skal den del af avancen, som svarer til forholdet  

 mellem de i tidligere indkomstår foretagne skattemæssige afskrivninger og de  

 samlede beregnede afskrivninger for disse indkomstår, medregnes i den  

 skattepligtige indkomst for afståelsesåret.
Ved beregningen af det uafskrevne  

 pristalsregulerede beløb ved afståelsesårets begyndelse fragår de for de  

 enkelte indkomstår beregnede afskrivninger.
Stk. 2. Hvis afståelsessummen er  

 mindre end det uafskrevne pristalsregulerede beløb ved afståelsesårets  

 begyndelse forhøjet med eventuelle forbedringsudgifter afholdt i  

 afståelsesåret, kan den del af forskelsbeløbet, som svarer til forholdet  

 mellem de skattemæssige afskrivninger og de samlede beregnede afskrivninger,  

 fradrages i den skattepligtige indkomst for afståelsesåret.
Ved beregningen  

 af det uafskrevne pristalsregulerede beløb ved afståelsesårets begyndelse  

 finder stk. 1, 4. pkt., tilsvarende anvendelse. /-- 12. § 10, stk. 1, 2. pkt., ophæves, og i 5. pkt., ændres »§ 9, stk.
