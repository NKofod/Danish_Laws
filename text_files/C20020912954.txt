Skrivelse med orientering om  

 højesteretsdom om førtidspension (Til samtlige kommuner) Denne skrivelse udsendes på baggrund af den fornyede  

 aktualitet, som Højesterets dom af 22. december 1999 om retten til  

 førtidspension har fået i den sidste tid.
Der er i pressen  

 blevet stillet spørgsmålstegn ved, om  

 førtidspensionister, der som følge af dommen er berettiget til  

 en højere pension, i tilstrækkeligt omfang er informeret om  

 deres muligheder for at få genoptaget deres pensionssag.
Der må ikke herske tvivl om, at pensionisterne  

 selvfølgelig skal have den pension, som de har ret til.
Det er i den  

 forbindelse kommunernes ansvar at vejlede og informere borgerne om deres  

 rettigheder.
Socialministeriet og Kommunernes Landsforening har  

 drøftet spørgsmålet og er enige om at anbefale kommunerne  

 at vurdere om den hidtidige informationsindsats har været  

 tilstrækkelig, eller om der eventuelt er et behov for at give  

 supplerende information.
Det kan gøres på forskellig vis, og det  

 er op til den enkelte kommune at afgøre, hvordan opgaven lokalt gribes  

 mest hensigtsmæssigt an.
En mulighed er at informere via pressen.
Der er vedlagt et  

 forslag til, hvordan en annoncetekst kan udformes.
Annonceteksten kan  

 også hentes på Socialministeriets hjemmeside: www.sm.dk Til hjælp og inspiration for pensionsmyndighederne  

 er der derudover vedlagt en artikel fra Den Sociale Ankestyrelse, der  

 beskriver hvilke grupper, der i særligt omfang er omfattet af  

 Højesterets dom.
Artiklen vil blive bragt i næste nummer af Nyt  

 fra Ankestyrelsen, og kan eventuelt bruges som udgangspunkt for mere  

 målrettet information.
Det er vigtigt at være opmærksom på, at  

 der lokalt skal findes en løsning, der på den ene side sikre, at  

 de af kommunens pensionister, der er omfattet af dommen, bliver informeret om  

 den.
På den anden side er det også centralt, at der ikke skabes  

 falske forhåbninger om en højere pension hos det flertal af  

 pensionister, der ikke bliver berørt af dommen.
Socialministeriet, den 16. april  

 2002 Henriette Kjær Bilag 1 Annonceudkast Genoptagelse af førtidspensionssager Højesteret har i en dom af 22. december 1999  

 forhøjet en forhøjet almindelig førtidspension til  

 mellemste førtidspension med tilbagevirkende kraft.
 Højesterets afgørelse har bevirket en  

 ændring af praksis og betyder, at pensionister, hvis sager ligner den,  

 Højesteret har truffet afgørelse i, kan søge om at  

 få genoptaget deres pensionssag   at en sag genoptages er dog ikke  

 ensbetydende med, at den også vil blive ændret.  

 Praksisændringen består blandt andet i en højere  

 vægtning af lægeerklæringer om lidelser, der er svære  

 at diagnosticere.
De sager, der som hovedregel umiddelbart kan genoptages,  

 er sager, hvor der er givet afslag på mellemste førtidspension  

 men, -	hvor der er tilkendt helbredsbetinget forhøjet almindelig  

 førtidspension, -	der er tale om betydelig invaliditet, -	der er samstemmende dokumentation for, at erhvervsevnen er nedsat med  

 omkring 2/3.
 Som hovedregel kan sager afvises, hvis afgørelsen  

 består i:
-	afslag på førtidspension, -	tilkendelse af behovsbestemt førtidspension, -	tilkendelse af mellemste eller højeste  

 førtidspension.
 Der kan dog efter en konkret vurdering være  

 omstændigheder, der begrunder en genoptagelse.
 Henvendelse om genoptagelse skal ske til kommunen med  

 mindre, det er Den Sociale Ankestyrelse, der har afgjort sagen.
 Yderligere oplysninger kan fås ved henvendelse til  

 kommunen.
Bilag 2 Genoptagelse af sager om førtidspension  

  

 (Højesterets dom af 22. december 1999 og  

 efterfølgende domme)  

 (Souschef Kirsten Borum) I.
Højesterets domme - kort fortalt Højesteret har afsagt i alt 4 domme om  

 førtidspension pr. marts 2002:
I dom af 22. december 1999 blev helbredsbetinget  

 almindelig pension ændret til mellemste pension med tilbagevirkende  

 kraft fra ansøgningen (SM P-3-00) I dom af 12. januar 2001 blev der tilsvarende foretaget  

 ændring til mellemste pension, men samtidig stadfæstedes afslag  

 på højeste pension (SM P-5-01) I dom af 14. august 2001 stadfæstede  

 Højesteret også afslag på højeste pension (SM  

 P-19-01) I dom af 18. oktober 2001 stadfæstede  

 Højesteret afslag på forhøjet almindelig pension (SM  

 P-28-01).
 Når en borger søger om genoptagelse af  

 tidligere sag må det tages i betragtning om sagen har lighed med de  

 sager, der er ændret af Højesteret, om sagen har lighed med de  

 sager, der er stadfæstet af Højesteret, eller der foreligger  

 særlige forhold i øvrigt.
 Under punkt II er opstillet en oversigt over hvilke sager,  

 der som hovedregel kan genoptages, og hvilke der må afvises.
 Under punkt III er redegjort nærmere for de 2  

 ændringsdomme, der har medført en ændring af hidtidig  

 praksis for så vidt angår tilkendelse af mellemste pension, og  

 under punkt IV og V er omtalt de domme, som har stadfæstet de  

 indklagede afgørelser, og som derfor ikke har givet grundlag for  

 ændring af praksis.
II.
Hvilke sager kan genoptages, og hvilke skal afvises  

 som følge af Højesterets domme a.
Sager, der som hovedregel umiddelbart kan genoptages.
 Når det i det konkrete tilfælde skal vurderes,  

 om der er grundlag for genoptagelse af tidligere pensionssager, må de  

 principper, der mere udførligt er redegjort for neden for under punkt  

 III, tillægges væsentlig betydning.
 Udgangspunktet er derfor, at der kan ske genoptagelse af  

 følgende sager, hvor der er givet afslag på mellemste  

 pension:
1)	når ansøgeren i forvejen har fået tilkendt  

 helbredsbetinget almindelig pension, men har fået afslag på  

 mellemste pension 2)	der foreligger betydelig invaliditet, idet der ved vurderingen i  

 større omfang end hidtil også tages hensyn til subjektive  

 klager, og 3)	der er samstemmende dokumentation for, at erhvervsevnen er nedsat  

 med omkring 2/3.
b.
Sager, der som hovedregel må afvises genoptaget.
Genoptagelse af øvrige sager kan som udgangspunkt  

 afvises.
Som hovedregel kan det derfor afvises at genoptage følgende  

 sager:
-	afslag på pension -	afslag på mellemste pension, når der ikke er tilkendt  

 helbredsbetinget almindelig pension, men alene behovsbestemt pension efter  

 § 14, stk. 3, nr. 2 eller 3, -	afslag på invaliditetsydelse, se SM P-23-01 -	afslag på højeste pension c.
Konkret vurdering Ved ansøgning om genoptagelse må der dog  

 altid foretages en konkret vurdering af, om der foreligger særlige  

 forhold, der begrunder genoptagelse, såvel set i lyset af principperne  

 fra Højesterets ændringsdomme som på grundlag af de  

 generelle principper for forvaltningsretlig genoptagelse, hvorefter der er  

 grundlag for genoptagelse, hvis der fremkommer væsentlige oplysninger  

 om ændrede retlige eller faktiske forhold, eller der er sket  

 væsentlige sagsbehandlingsfejl, der kan give mulighed for en  

 ændret afgørelse.
III.
Særligt om Højesterets 2 domme om ret  

 til mellemste pension - SM P-3-00 og SM P-5-01 I Nyt fra Ankestyrelsen nr. 5, december 2000, temanummer  

 med fokus på førtidspension, redegjorde vi nærmere for  

 ændring af praksis som følge af den første dom, og  

 principperne er bestyrket ved den anden dom.
 De principper, der efter Ankestyrelsens opfattelse kan  

 udledes af Højesterets 2 ændringsdomme, er  

 følgende:
1)	Højesteret har udtrykkeligt bemærket, at de sociale  

 myndigheder havde anerkendt, at ansøgers lidelse berettigede til  

 helbredsbetinget forhøjet almindelig førtidspension 2)	Højesteret har anvendt et lempeligere medicinsk  

 invaliditetsbegreb i forhold til tidligere praksis med hensyn til retten til  

 mellemste pension.
Sagerne vedrørte henholdsvis en kvinde på 41  

 år med en énsidig armlidelse i ikke fysisk belastende arbejde og  

 en kvinde på 50 år med ryglidelse, der havde ret til mellemste  

 pension, uanset at der kun var beskedne objektive sygdomsfund.  

 Ankestyrelsen finder, at der med dommene i videre omfang end hidtil antaget  

 kan lægges vægt på andre forhold end de objektive  

 lægelige forhold.
I den sidstnævnte sag, hvor der kun var  

 beskedne objektive sygdomsfund, var der oplysning om andre forhold, som  

 støttede de subjektive klager, herunder brug af hjemmehjælp,  

 anvendelsen af stok, handicapkørsel samt flytning til anden bolig som  

 følge af ryglidelsen.
3)	Der var fremlagt dokumentation for betydelig nedsættelse af  

 erhvervsevnen  

 Efter Ankestyrelsens opfattelse medfører Højesterets domme, at  

 pensionsmyndigheden i højere grad må belyse en resterhvervsevne,  

 hvis myndigheden ikke finder grundlag for at anse erhvervsevnen for nedsat  

 med mere end halvdelen.
Det er fortsat ansøgeren, der har bevisbyrden  

 for, at betingelserne for at tilkende den pension, der er søgt om, er  

 opfyldt.
Hvis ansøgeren imidlertid kan henvise til flere  

 lægeerklæringer, som samstemmende konkluderer, at der er en  

 betydelig nedsættelse af funktionsevnen, er det ikke  

 tilstrækkeligt, at pensionsmyndigheden henviser til, at der ikke er  

 objektive lægelige holdepunkter for en sådan konklusion.
I et  

 sådant tilfælde må pensionsmyndigheden enten bede den  

 undersøgende læge om at redegøre for præmisserne  

 for konklusionerne i erklæringen eller indhente yderligere oplysninger  

 i form af nye lægeerklæringer eller resultater af  

 arbejdsprøvninger for at belyse, om der er grundlag for denne  

 vurdering.
IV.
Særligt om Højesterets 2 domme om  

 afslag på højeste pension - SM P-5-01 og SM P-19-01 De 2 domme, hvor Højesteret stadfæstede  

 afslag på højeste pension, vedrørte henholdsvis en kvinde  

 med ryglidelse og en kvinde med kronisk træthedssyndrom Højesteret bemærkede generelt:
» Ved afgørelsen af, hvilken erhvervsevne der kan  

 antages at være i behold, indgår en lægelig vurdering af  

 den fysiske og psykiske helbredstilstands indvirkning på den fysiske og  

 psykiske funktionsdygtighed.
Der skal herudover lægges vægt  

 på denne funktionsudygtigheds indvirkning på erhvervsevnen«.
Det er efter Ankestyrelsens opfattelse herefter fortsat en  

 betingelse for tilkendelse af højeste pension, at der er lægelig  

 opbakning til, at der foreligger en svær varig invaliditet, der  

 nedsætter erhvervsevnen betydeligt.
Hvis der er fremlagt lægelig  

 dokumentation for en meget betydelig invaliditet, afhænger retten til  

 højeste førtidspension af, om funktionsniveauet er betydeligt  

 nedsat.
Ved vurdering af funktionsniveauet skal der ikke kun  

 lægges vægt på funktioner, der kan anvendes i relation til  

 det almindelige arbejdsmarked eller i et fleksjob, men der kan også  

 lægges vægt på, hvilke ressourcer ansøger har i  

 forbindelse med den daglige livsførelse, og som i givet fald kunne  

 udnyttes i et skånejob af beskedent omfang.
Også i sager om  

 højeste pension skal der så vidt muligt beskrives en  

 resterhvervsevne i de enkelte sager, men når det drejer sig om  

 højeste pension, er kravene til en resterhvervsevne, der udelukker for  

 tilkendelse af højeste pension, ganske beskedne.
 Ankestyrelsen finder således, at Højesterets  

 domme ikke medfører en ændring af hidtidig praksis for så  

 vidt angår tilkendelsen af højeste pension.
V.
Særligt om Højesterets dom om afslag  

 på førtidspension - SM P-28-01 Dommen, hvor Højesteret stadfæstede afslag  

 på forhøjet almindelig pension, vedrørte en 59-årig  

 kvinde med muskelsmerter.
Hun havde arbejde som free lance oversætter  

 med indtægter på mellem 47.000 til 77.000 kr. i årene fra  

 1986, og hun fortsatte med sin virksomhed efter ansøgningen om  

 pension.
Der var i sagen fremlagt erklæring fra speciallæge i  

 reumatologi samt fra egen læge, der begge konkluderede, at  

 erhvervsevnen var nedsat med over 2/3. Der forelå endvidere en  

 udtalelse fra Retslægerådet i sagen, hvori det bl.a. er  

 anført, at der både forud og efter det tidspunkt, hvor der blev  

 truffet afgørelse i sagen, havde været meget varierende  

 vurdering af hendes tilstand blandt de konsulterede læger.
Højesteret fandt det ikke med den fornødne  

 sikkerhed godtgjort, at ansøgerens erhvervsevne på  

 ansøgningstidspunktet var varigt nedsat med mindst halvdelen på  

 grund af fysisk eller psykisk invaliditet.
Højesteret lagde herved  

 vægt på, at oplysningerne om omfanget af hendes  

 oversættelsesarbejde i årene forud for pensionsansøgningen  

 var usikre, og at hendes oplysninger om indtægterne ved  

 oversættelsesarbejdet ikke indicerede en væsentlig nedgang i de  

 erhvervsmæssige aktiviteter.
Efter Ankestyrelsens opfattelse kan det udledes af dommen,  

 at ansøger har bevisbyrden for, at der foreligger en varig  

 invaliditet, der nedsætter erhvervsevnen med mindst halvdelen.
Dommen  

 medfører således ingen ændring i forhold til  

 gældende praksis.
VI.
Yderligere materiale om Højesterets domme Yderligere materiale om Højesterets domme findes i  

 Nyt fra Ankestyrelsen, navnlig december 2000 nr. 5, samt udsendte Sociale  

 Meddelelser, der kan findes på Ankestyrelsens hjemmeside.
