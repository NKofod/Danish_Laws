Fremsat den 16. januar 2001 af  

 Ole M.
Nielsen (KRF), Flemming Kofod-Svendsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om at fremme renovering af private kloakker Folketinget pålægger regeringen at forpligte  

 kommunerne til at undersøge private stikledninger frem til  

 nærmeste private samlebrønd, når de planlægger at  

 renovere offentlige kloakker i et område, samt at sørge for, at  

 private miljømæssigt uforsvarlige kloakker udbedres.
Kommunerne  

 skal have hjemmel til at finansiere undersøgelsen af de private  

 kloakker ved hjælp af de kommunale kloakfonde.
Regeringen  

 pålægges at foretage de ændringer i administrative  

 forskrifter samt fremsætte de lovforslag, som måtte være  

 nødvendige.
Bemærkninger til forslaget Almindelige bemærkninger Det private kloaknet udgør omkring halvdelen af det  

 samlede kloaknet.
Dansk Afløbs- og Spildevandsforening (DANAS) har  

 igangsat en undersøgelse, som skal belyse private stikledningers  

 tilstand.
De foreløbige resultater af undersøgelsen på  

 baggrund af 13.000 observationer viser, at op mod 30 pct. af de private  

 stikledninger trænger til fornyelse.
Endvidere er 11 pct. af de private  

 stikledninger helt eller delvis lukkede, bl.a. som følge af  

 rottereder.
Forslagsstillerne finder det vigtigt, at indsatsen med at  

 renovere de offentlige kloakker følges op af en tilsvarende indsats  

 over for de private kloakker.
Det nytter ikke meget, at det offentlige  

 renoverer sine kloakker, hvis de private kloakker er utætte.  

 Utætte kloakker fører enten til udsivning af spildevand i  

 grundvandet eller indsivning af grundvand i kloakkerne.
I  

 førstnævnte tilfælde er der risiko for forurening af  

 grundvandet.
I sidstnævnte tilfælde er der risiko for overfyldte  

 renseanlæg  og overløb fra renseanlæggene.
Endvidere  

 fører utætte kloakker til, at rotterne får adgang til  

 tør jord, hvor de kan bygge reder og formere sig.
Med det nuværende lovgrundlag finder  

 forslagsstillerne ikke, at der er tilstrækkelig sikkerhed for, at de  

 private stikledninger bliver renoveret, når de fungerer  

 miljømæssigt uforsvarligt.
For at sikre renovering af private  

 stikledninger er det vigtigt, at der tilvejebringes det nødvendige  

 informationsgrundlag, hvilket er baggrunden for, at det foreslås, at  

 kommunerne får pligt til at undersøge private stikledninger,  

 når de renoverer offentlige kloakker i et område.
 Forslagsstillerne har valgt at afgrænse kommunernes  

 pligt til at undersøge private kloakker til stikledninger frem til  

 nærmeste samlebrønd, dels fordi det erfaringsmæssigt ofte  

 er denne del af det private kloaknet, hvor der kan være defekter, som  

 ikke opdages, og dels fordi det er denne del af det private kloaknet, der er  

 billigst at undersøge.
Forslagsstillerne er opmærksomme på, at mange  

 grundejere har dækning for sammenbrud af kloakker i deres  

 rørskadeforsikring.
En systematisk undersøgelse og udbedring af  

 dårlige kloakker bør kunne betinge en nedsættelse af  

 præmien for hus- og grundejerforsikringer med  

 rørskadedækning for kloakker.
Beskrivelse af nuværende regler Kommunerne har tilsynet med de private kloakker.  

 Kommunerne har, hvis det skønnes nødvendigt, til enhver tid mod  

 behørig legitimation uden retskendelse adgang til offentlige og  

 private ejendomme for at foretage undersøgelser eller udføre  

 tilsynsopgaver bl.a. vedrørende private kloakker.
Det er ikke en forudsætning for, at myndighederne  

 kan foretage undersøgelse, at der er begrundet mistanke.
Kommunerne  

 har ikke hjemmel til at lade undersøgelsen ske for ejerens regning,  

 medmindre der på forhånd er begrundet mistanke om problemer.
Ifølge lov om betalingsregler for  

 spildevandsanlæg § 1 er det alene pålagt kommunen at  

 forestå udførelse, drift og vedligeholdelse af offentlige  

 anlæg.
Eftersom kloakfondene skal hvile i sig selv,  indebærer  

 dette, at kloakfondens midler som hovedregel kun må anvendes til de  

 offentlige kloakker eller til at sikre driften af de offentlige anlæg.  

 Kommunen kan derimod for skattefinansierede midler foretage  

 undersøgelse af private kloakker.
Hvis en privat kloak fungerer miljømæssigt  

 uforsvarligt, kan kommunen efter miljøbeskyttelseslovens § 30 udstede  

 påbud om, at der foretages de nødvendige forbedringer eller  

 fornyelse af de private kloakker.
Et påbud skal varsles efter  

 miljøbeskyttelseslovens § 75.
 Hvis påbudet herefter ikke opfyldes, kan  

 tilsynsmyndigheden lade de påbudte foranstaltninger udføre for  

 den ansvarliges regning.
Økonomiske konsekvenser af forslaget Det forudsættes, at udgifterne til  

 undersøgelse af private kloakker skal kunne dækkes af de  

 kommunale kloakfonde, der finansierer sine udgifter ved brugerbetaling.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at fremme  

 renovering af private kloakker.
(Beslutningsforslag nr.
B 83).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
