 I medfør af § 10, stk. 1, § 17, stk. 3, § 18, stk. 1, § 19, stk. 4, og §  

 32, stk. 2, i lov nr. 453 af 30. juni 1993 om omsætning af fast ejendom  

 fastsættes:
Generelle krav til indholdet i  

 formidlingsaftaler § 1.  Aftalen skal indeholde oplysning om:
 Stk. 2.  Aftalen skal være underskrevet af samtlige  

 aftaleparter.
 Stk. 3.  Forbrugeren skal i forbindelse med aftalens  

 indgåelse have overgivet en genpart af aftalen.
§ 2.  Aftale om ændring af vilkårene i en  

 formidlingsaftale skal nedfældes i et tillæg til denne, som skal være  

 underskrevet af samtlige aftaleparter.
Aftale om forlængelse af opdragets  

 varighed på i øvrigt uændrede vilkår kan dog ske ved en af samtlige  

 aftaleparter underskrevet påtegning på den oprindelige formidlingsaftale. §  

 1, stk. 3, finder tilsvarende anvendelse.
Særlige krav til indholdet i  

 salgsformidlingsaftaler § 3.  Aftalen skal identificere den ejendom, opdraget  

 angår, ved adresse og matr.nr./ejerlejlighedsnr.
 § 4.  Den af formidleren i henhold til lov om  

 omsætning af fast ejendom § 3, stk. 1, skønnede kontantpris og den hertil  

 knyttede salgsperiode skal fremgå af aftalen.
 Stk. 2.  Er det aftalt, at ejendommen skal udbydes til  

 en anden kontantpris end den i stk. 1 nævnte, skal denne udbudspris tillige  

 fremgå af aftalen.
 § 5.  Resultatet af formidlerens rådgivning om behov  

 og mulighed for en byggeteknisk gennemgang af ejendommen skal fremgå af  

 aftalen.
 § 6.  Aftale om vederlag skal indeholde en angivelse  

 af, hvad vederlaget beløber sig til ved salg på de aftalte udbudsvilkår.
Stk. 2.  Er det aftalt, at vederlaget afhænger af den  

 faktisk opnåede salgspris, skal det yderligere være angivet, hvorledes  

 vederlaget beregnes.
Beregningen skal stå i forhold til kontantprisen og må  

 ikke afhænge af finansieringsvalget.
§ 7.  Det kan aftales, at der som en del af det  

 resultatafhængige vederlag skal ske betaling efter regning af formidlerens  

 nettoudgifter ved nærmere angivne foranstaltninger, der udføres som en del af  

 formidlingsopdraget.
Hver enkelt foranstaltnings omfang og den hertil  

 knyttede maksimale udgift for forbrugeren skal være angivet.
 Stk. 2.  Er der truffet aftale som anført i stk. 1, skal  

 det samlede maksimale vederlag efter stk. 1 være angivet i aftalen.
 Stk. 3.  Er der truffet aftale som anført i stk. 1  

 vedrørende salgsfremmende foranstaltninger, forudsættes indsatsen i mangel af  

 anden aftale jævnt fordelt over den aftalte salgsperiode.
 § 8.  Det kan aftales, at der uafhængigt af salg og  

 betaling af det resultatafhængige vederlag skal ske særskilt betaling af,  

 hvad formidleren har måttet betale til tredjemand for dennes afgivelse af  

 nødvendigt dokumentationsmateriale, som sælger ikke er i besiddelse af.
 Stk. 2.  Nødvendigt dokumentationsmateriale efter stk. 1  

 kan bl.a. omfatte tingbogsattest, kommunalt oplysningsskema,  

 BBR-ejermeddelelse, skatte- og vurderingsattest, ejerlejlighedskort og  

 -skema, matrikelkort, bygningstegninger, pantebrevskopi, restgældsopgørelse,  

 varmesynsrapport og byggeteknisk gennemgang, men ikke tilbud om lån og  

 forsikring.
 Stk. 3.  Er der truffet aftale som anført i stk. 1, skal  

 den maksimale udgift være angivet i aftalen.
Ejerudgift og anvendelsesudgift § 9.  Anvendelsesudgiften indgår ikke i brutto- og  

 nettoudgiften.
 Stk. 2.  I salgsopstillingen skal det oplyses, at  

 brutto- og nettoudgiften ikke omfatter udgifterne til energi, vand og andre  

 forbrugsafhængige forhold samt løbende vedligeholdelse.
Stk. 3.  I salgsopstillingen skal der vedrørende  

 udgifterne til vand, vandafledning, el, gas og fjernvarme gives oplysning om  

 prisen pr. enhed og den aktuelle årlige a conto-betaling hertil.
Vedrørende  

 udgiften til olie gives oplysning om sælgers seneste årsforbrug og udgiften  

 hertil.
 Stk. 4.  Er der ved en byggeteknisk gennemgang  

 tilvejebragt oplysning om udgiften til løbende vedligeholdelse, skal denne  

 oplysning medtages i salgsopstillingen.
 § 10.  Bruttoudgiften er lig med ejerudgiften første  

 år.
Stk. 2.  Ejerudgiften første år specificeres i  

 salgsopstillingen.
Den omfatter samtlige ydelser forbundet med den foreslåede  

 eller aftalte finansiering, den aktuelle ejendomsskat og de aktuelle udgifter  

 til renovation, rottebekæmpelse, rensningsanlæg, skorstensfejning og  

 olie/kemikalieaffald, til antenneforening, hybridnet, fællesanlæg og privat  

 vej, til ejendomsforsikring, og til grundejer/ejerforening, herunder  

 eventuelle udgifter til renholdelse og administration, som ikke er indeholdt  

 i fællesudgifter til grundejer/ejerforening, samt ydelserne på eventuel gæld,  

 som overtages af køber uden for købesummen, og sådanne andre udgifter, som  

 måtte påhvile ejendommen.
 § 11.  Nettoudgiften beregnes ved specifikation i  

 salgsopstillingen af den aktuelle størrelse af skattemæssige fradrag,  

 lejeværdi af egen bolig og relevante skatteprocenter.
 Stk. 2.  Er den aktuelle lejeværdi reduceret på grund af  

 ligningslovens regler om begrænsning af lejeværdiens stigning, skal dette  

 angives i forbindelse med oplysning om, hvad den fulde lejeværdi er, og fra  

 hvilket år lejeværdien indgår med dette beløb.
 Stk. 3.  Lejeværdien indgår med normal størrelse og  

 stigningstakt uden hensyn til reglerne om nedsat lejeværdi og ekstra  

 stigningsbegrænsninger for særlige persongrupper (personer fyldt 67 år  

 m.fl.). Ved beregning af ejerudgift ved køb kan der dog under fremhævelse af  

 forholdet tages hensyn til, at køber tilhører en sådan særlig gruppe.
Finansieringsforslag § 12.  Finansieringsforslaget skal ikke være baseret  

 på bindende lånetilbud, men være baseret på det aktuelle finansieringsmarked.
 Stk. 2.  Finansieringsforslaget skal indeholde oplysning  

 om:
 § 13.  For hvert lån, der indgår i  

 finansieringsforslaget, skal der gives oplysning om:
§ 14.  Er der i ejendommen indestående lån, som ikke  

 indgår i finansieringsforslaget, og som kan overtages, skal der ved siden af  

 finansieringsforslaget gives oplysning om långiver, lånets art, type og  

 aktuelle restgæld samt dennes kontantværdi, pålydende rente p.a., første års  

 ydelse, restløbetid og årlig omkostning i procent samt eventuel  

 fradragskonto, samt om der er særlige overtagelsesbetingelser.
På begæring  

 skal der i øvrigt gives oplysning i overensstemmelse med § 13.
 Stk. 2.  Er salg betinget af overtagelse af indestående  

 lån, skal disse indgå i finansieringsforslaget.
Salgsopdrags indhold og udførelse § 15.  Formidleren skal aktivt virke for salg af  

 ejendommen.
 § 16.  Formidleren skal umiddelbart efter  

 formidlingsaftalens indgåelse til vejledning for parterne udarbejde en  

 specificeret salgsopstilling indeholdende en udførlig beskrivelse af  

 ejendommen og oplysning om følgende:
 § 17.  Formidleren skal umiddelbart efter  

 formidlingsaftalens indgåelse til vejledning for sælger foretage en beregning  

 af salgsprovenu, jf. lov om omsætning af fast ejendom § 20, og overgive  

 sælger resultatet heraf i form af et specificeret salgsbudget.
 Stk. 2.  Den bag et ejerpantebrev, skadesløsbrev og  

 udlæg liggende gæld kan holdes uden for beregningen, men i så fald skal der  

 udtrykkeligt være taget forbehold herfor.
 § 18.  Aftales der ændrede udbudsvilkår, skal  

 formidleren umiddelbart derefter udarbejde ny salgsopstilling og salgsbudget.
§ 19.  Formidleren skal straks orientere sælger om  

 ethvert købstilbud.
Svarer et købstilbud ikke til udbudsvilkårene, skal  

 formidleren samtidig overgive sælger nyt salgsbudget.
 Stk. 2.  Formidleren skal umiddelbart efter sælgers  

 accept af et købstilbud undersøge, hvorvidt købers økonomiske forhold er til  

 hinder for at omsætte et i handelen indgående sælgerpantebrev til sædvanlig  

 kurs, at opnå en i handelen indgående gældsovertagelse eller  

 ejerskiftebelåning eller i øvrigt at gennemføre handelen som forudsat.  

 Formidleren skal samtidig orientere sælger om betydningen heraf.
Straf § 20.  Overtrædelse af §§ 1-19 straffes med bøde.
 Stk. 2.  Er en overtrædelse begået af et selskab, kan  

 der pålægges dette bødeansvar.
Ikrafttræden § 21.  Bekendtgørelsen træder i kraft den 1. januar  

 1994.
