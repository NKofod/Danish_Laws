Skriftlig fremsættelse (5. oktober  

 2000) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til lov om ændring af lov om udnyttelse  

 af vandkraften i Gudenåen.
(Lovforslag nr.
L 10).
Gudenåen er som Danmarks længste  

 vandløb et væsentligt element i det danske landskab.
I de senere  

 år er der foretaget flere fysiske tiltag i Gudenåen og dens  

 tilløb med henblik på at forbedre forholdene for  

 fiskebestandene, f. eks. i form af etablering og forbedring af fiskepassager  

 ved opstemningsværker, af gyde- og opvækstområder samt  

 regulering af fiskeriet i Gudenåen og Randers Fjord.
I årene 1918-21 blev Tangeværket anlagt med  

 hjemmel i loven fra 1918 om udnyttelse af vandkraften i Gudenåen.
I  

 forbindelse med dette anlæg blev der anlagt en kunstig sø, Tange  

 Sø. Koncessionen til udnyttelse af vandkraften, som blev meddelt  

 Gudenaacentralen (Tangeværket) i medfør af 1918-loven,  

 udløber den 8. januar 2001. Ifølge den nævnte lovs § 1,  

 litra p, skal det fastsættes ved lov, hvordan der skal forholdes med  

 Tangeværket, når koncessionen udløber 80 år efter  

 værkets ibrugtagning, hvilket skete den 8. januar 1921.
Igennem de nu 80 år, hvor Tangeværket og Tange  

 Sø har eksisteret, er der opstået et alsidigt plante- og  

 dyreliv, ligesom området benyttes flittigt af mennesker til forskellige  

 friluftsformål.
Der knytter sig endvidere betydelige kulturhistoriske  

 interesser til området med det samlede anlæg ved  

 Tangeværket, der er Danmarks største vandkraftværk.
 På den anden side har etableringen af Tange  

 Sø betydet, at mulighederne for at fisk, især havørred og  

 laks kan vandre i Gudenåsystemet, er blevet betydeligt forringet.
Der har gennem de senere år været ført  

 en livlig debat om, hvordan forholdene omkring Tangeværket og Tange  

 Sø burde være fremover, og der har været fremført  

 forskellige løsningsmodeller.
Ingen af disse modeller har imidlertid  

 været tilstrækkeligt belyst for så vidt angår  

 såvel økonomien som interesser vedrørende natur,  

 miljø, landskab og kulturhistorie til at kunne træffe  

 afgørelse, der i tilstrækkelig grad afvejer de modstående  

 modstående hensyn, der skal varetages.
Regeringen finder det af  

 afgørende betydning, at der bliver tilvejebragt et samlet  

 beslutningsgrundlag for den fremtidige ordning omkring Tange Sø og  

 Tangeværket.
Regeringen foreslår derfor, at der med dette  

 lovforslag gives hjemmel til, at Miljø- og Energiministeriet  

 forlænger den nuværende koncession for Tangeværket med 2  

 år.
Denne periode vil blive brugt til en nøjere  

 undersøgelse af de 2 løsningsmodeller, som har været  

 fremherskende i de senere års debat: et kort omløbsstryg uden om  

 Tangeværket og et langt omløbsstryg uden om Tange Sø.
 Idet der i øvrigt henvises til lovforslaget med  

 bemærkninger, skal jeg anbefale forslaget til Folketingets velvillige  

 behandling.
