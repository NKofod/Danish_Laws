 Baggrund:
 - Bekendtgørelse nr. 540 af 2. september 1982 om stoffer og materialer.
 Denne At-meddelelse oplyser om de brugsanvisninger, en arbejdsgiver skal  

 udarbejde, hvis han har ansatte, der arbejder med stoffer og materialer, der  

 kan være farlige for eller i øvrigt forringe sikkerhed eller sundhed (i denne  

 At-meddelelse kaldet farlige stoffer og materialer).
 Disse stoffer og materialer er: - stoffer og materialer, der skal  

 klassificeres efter miljøministeriets regler - stoffer og materialer, der er  

 optaget på arbejdstilsynets liste over grænseværdier for stoffer og  

 materialer - stoffer og materialer, som anses for farlige efter bestemmelse  

 fra direktøren for arbejdstilsynet eller efter særlig bekendtgørelse.
Udarbejdelse af brugsanvisning Leverandøren af et farligt stof eller materiale skal forsyne det med en  

 letforståelig brugsanvisning på dansk.
Arbejdsgiveren skal udarbejde en brugsanvisning, tilpasset virksomhedens  

 lokale forhold.
Den kan udarbejdes på baggrund af leverandørens  

 brugsanvisning og eventuelle tekniske datablade.
 Formålet med arbedsgiverens brugsanvisninger er bl.a., at ansatte skal  

 kende de farer, der er forbundet med brugen af stoffet eller materialet, og  

 især kende foranstaltningerne imod disse farer.
 De ansatte skal derfor have brugsanvisningen udleveret og skal instrueres  

 effektivt.
 Arbejdsgiveren har ansvaret for, at der udarbejdes brugsanvisninger, og  

 for deres indhold.
 Brugsanvisningerne udarbejdes i samarbejde med sikkerhedsorganisationen,  

 der derfor skal kende leverandørens brugsanvisning.
Arbejdsgiverne skal holde deres brugsanvisninger a jour med ændringer i  

 leverandørens brugsanvisninger.
Erfaringer af sikkerheds- eller  

 sundhedsmæssig betydning, der fås under arbejdet, skal tilføjes  

 brugsanvisningerne.
Både leverandørens og arbejdsgiverens brugsanvisninger  

 bør være daterede, og evt. nummererede.
Hvis en virksomhed selv importerer  

 eller fremstiller farlige stoffer og materialer til eget brug, skal  

 virksomheden forsyne disse med brugsanvisninger.
 Når de ansatte er blevet sat grundigt ind i brugsanvisningerne, kan disse  

 fx slås op i nærheden af arbejdspladsen eller samles på et sted, som de  

 ansatte har let adgang til.
 Hvis der arbejdes med så små mængder farlige stoffer og materialer, at  

 arbejdet kan sammenlignes med den private brugers, og brugen kun sker  

 lejlighedsvis, kan mærkningen på emballagen og leverandørens brugsanvisning  

 være tilstrækkelig.
Selv om det kun kræves, at der udarbejdes brugsanvisninger for farlige  

 stoffer og materialer, bør både leverandører og arbejdsgivere vurdere, om  

 ikke også andre stoffer og materialer med fordel kunne forsynes med en  

 brugsanvisning.
Brugsanvisninger kan fx også være nødvendige for stoffer og  

 materialer, der i sig selv er ufarlige, men som under brugen eller processen  

 kan udvikle farlige stoffer.
 Hvis der i en virksomhed udarbejdes brugsanvisninger for alle de stoffer  

 og materialer, der anvendes, opnås der samtidig sikkerhed for, at der for  

 hvert stof eller materiale er foretaget en overvejelse af, om det er farligt  

 eller kan give anledning til, at farlige situationer kan opstå.
 Samtidig med, at virksomheden udarbejder brugsanvisninger, kan det være  

 hensigtsmæssigt at registrere samtlige stoffer og materialer i virksomheden  

 med henblik på at nedbringe antallet og at erstatte dem med mindre farlige,  

 hvor det er muligt.
Brugsanvisningens indhold En brugsanvisning skal indeholde følgende oplysninger, såfremt det er  

 teknisk og fagligt muligt:
Hvis der arbejdes med flere stoffer og materialer, der »ligner  

 hinanden« med hensyn til farlighed, kan der laves een fælles  

 brugsanvisning.
Det kan være nødvendigt at udarbejde flere brugsanvisninger  

 for samme stof eller materiale, hvis det anvendes på flere forskellige måder  

 i virksomheden.
 Hvis en virksomhed modtager en leverandørbrugsanvisning, hvor der er plads  

 til tilføjelser under de enkelte punkter, kan arbejdsgiveren evt. blot  

 supplere med oplysninger, beregnet for den aktuelle arbejdssituation.
 Standardskema til brug ved udarbejdelse af brugsanvisninger.
Der stilles ikke noget krav til brugsanvisningens udformning.  

 Arbejdstilsynet har udarbejdet et forslag til udformningen.
Forslaget kan fås  

 hos arbejdstilsynet.
Det er udformet, så de oplysninnger, der skal indeholdes  

 i arbejdsgiverens brugsanvisning, findes på side 2 og 3. Det kan benyttes som  

 opslag eller foldet lægges i et plastomslag, så side 2 og 3 vender  

 »udad«.
