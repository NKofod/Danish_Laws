 Landbrugsministeriets Cirkulære af 12. Juli 1940.
 1. Aarlige Understøttelser.
 Skovløbere, der efter en Tjenestetid af mindst 10 Aar erholder Afsked  

 efter 1. August 1938 paa Grund af Alder, Svagelighed eller anden den  

 paagældende selv utilregnelig Aarsag, vil der efter Anbefaling fra  

 vedkommende Distriktsbestyrer og efter Indstilling fra Direktoratet for  

 Statsskovbruget blive tilstaaet en aarlig Understøttelse efter følgende  

 Skala, til hvis Satser yderligere kommer de til enhver Tid til  

 Understøttelses Størrelse svarende Reguleringstillæg.
 Skovløbere vil i alle Tilfælde have at søge deres Afsked til den efter  

 vedkommendes Opnaaelse af 70 Aars Alderen nærmest følgende 1. Maj eller 1.  

 November, dog at der i tilfælde af, at vedkommende vedvarende er egnet til at  

 varetage en særlig Tjeneste, af Direktoratet for Statsskovbruget kan meddeles  

 ham Tilladelse til at forblive i Tjenesten for 2 Aar ad Gangen.
 Under tilsvarende Betingelser, som ved Tjenestemandsloven fastsat for  

 Enker efter Tjenestemænd, vil der efter Indstilling fra Direktoratet for  

 Statsskovbruget blive tilstaaet Enker efter Skovløbere, som ved Dødsfaldet  

 enten var i Tjenesten eller oppebar Understøttelse, en aarlig Understøttelse  

 af 360 Kr., hvortil kommer det til enhver Tid hertil svarende  

 Reguleringstillæg.
 Skovløberes efterladte Børn vil der indtil Barnets fyldte 18. Aar efter  

 Indstilling fra Direktoratet for Statsskovbruget blive tilstaaet aarlige  

 Understøttelser saaledes:
 hvortil kommer de til enhver Tid hertil svarende Reguleringstillæg.
 I enkelte særlige Tilfælde kan Ministeriet efter Indstilling fra  

 Direktoratet for Statsskovbruget tilstaa tidligere ved stadigt Arbejde i  

 Statsskovene beskæftigede Tilsynsmænd og andre Arbejdere samt disses  

 Efterladte aarlige Understøttelser efter frit Skøn, dog altid mindre end de i  

 ovenstaaende anførte Satser.
 I Henhold til § 82 i Lov Nr. 98 af 31. Marts 1931 om Statens Tjenestemænd  

 udbetales der Enker efter Skovløbere Efterindtægt efter de i nævnte Lov  

 indeholdte Regler.
 Alle inden den 1. August 1928 fastsatte Understøttelser forbliver  

 uforandrede.
 Foranstaaende Ordning gælder ikke regnskabsførende Skovløbere, for hvilke  

 Understøttelse vil blive fastsat i hvert enkelt Tilfælde paa Finansloven.
 Retten til at oppebære Understøttelse bortfalder efter tilsvarende Regler  

 som i §§ 62 og 68 i ovennævnte Lov af 31. Marts 1931 om Statens Tjenestemænd.
 2. Sygehjælp.
 Skovløbere, Tilsynsmænd og Skovarbejdere skal, saafremt det er muligt,  

 være nydende Medlemmer af en statsanerkendt Sygekasse, eller, dersom dette  

 ikke kan lade sig gøre, forsikret i et statsanerkendt Selskab for  

 Sygeforsikring.
Der vil i Regelen kun blive ydet Sygehjælp ved de Sygdomstilfælde, i  

 Anledning af hvilke der ydes Hjælp fra Sygekasse, resp.
Sygeforsikring.
Som Godtgørelse for Tab af Arbejdsfortjeneste vil der efter Andragende  

 kunne ydes en Skovløber (saavel regnsskabsførende som ikke regnskabsførende)  

 eller Tilsynsmand et Beløb af 3 Kr. for hver Dag, for hvilken han modtager  

 Pengehjælp fra Sygekasse, resp.
Sygeforsikring.
I Tilfælde af Sygdom, der skyldes Tilskadekomst ved Arbejde i Skoven, kan  

 der efter Ansøgning i indtil 13 Uger efter Tilskadekomsten ydes Skovløbere,  

 Tilsynsmænd og Skovarbejdere et Beløb der ikke kan overstige 3,75 Kr. om  

 Dagen og med Tillæg af Dagpenge fra Sygekassen ikke kan overstige 4,75 Kr.  

 pr.
Dag.
 I Tilfælde af, at vedkommende normalt ikke har fuld Arbejdsevne, ydes  

 Sygehjælpen reduceret i Forhold til Arbejdsevenens Nedsættelse.
Udgift til af Læge ordineret Medicin, som ikke maatte blive betalt af  

 Sygekasse, resp.
Sygeforsikring, vil kunne refunderes med indtil Halvdelen  

 efter dokumenteret Ansøgning.
 I Tilfælde af en Skovløbers Hustrus eller - undtagelsesvis - Børns Sygdom,  

 som nødvendiggør Antagelse af ekstra huslig Hjælp i længere Tid eller  

 Skovløberens Udebliven fra Arbejdet i Skoven, vil der efter Ansøgning og  

 Skovriderens Anbefaling kunne tilstaas Skovløberen indtil Halvdelen af, hvad  

 en saadan ekstra Hjælp normalt vilde have kostet i den Tid, Skovløberen selv  

 har maattet udeblive fra Arbejdet.
 Der kan ikke ydes Sygehjælp i saadanne Tilfælde, hvor en anden  

 Statsinstitution i Forvejen yder Hjælp.
 Samlige de ifølge ovenstaaende Former for Sygehjælp kan for den enkelte  

 Skovløber eller Arbejder normalt ikke ydes med mere end tilsammen 400 Kr.  

 indenfor et Finansaar.
 3. Ulykkesforsikring.
 Ved indtræffende Ulykkestilfælde paahviler det den tilskadekomne eller  

 hans Paarørende snarest muligt at gøre Anmeldelse herom til Skovrideren, som  

 derefter senest inden Forløbet af 8 Dage fra Ulykkestidspunktet indberetter  

 Tilfældet til Direktoratet for Ulykkeforsikringen - og samtidig indsender en  

 kort Meddelelse til Direktoratet for Statsskovbruget -, medmindre der efter  

 Konference med den behandlende Læge ikke formenes at være Mulighed for, at  

 Ulykkesforsikringslovens Bestemmelser vil komme til Anvendelse.
 For den Tid, i hvilken der ikke maate blive udbetalt den tilskadekomne  

 Hjælp fra Ulykkesforsikring, ydes Sygehjælp efter de ovenfor under Punkt 2  

 anførte Regler.
 Dødsfald, der kan antages at ville begrunde Krav i Henhold til  

 Ulykkesforsikringsloven, maa indberettes til Direktoratet for  

 Ulykkesforsikringen inden 48 Timer efter Dødens Indtræden.
 Ministeriet for Landbrug og Fiskeri, den  

 12. Juli 1940.
Kr.
Bording.
