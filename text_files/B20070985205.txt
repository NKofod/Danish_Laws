Meddelelse om ændrede regler  

 og vilkår for fiskeriet af 30. august 2007 Rødspætte i Skagerrak Indenfor 10 % af den danske disponible mængde rødspætte i  

 Skagerrak må udøves et rationsfiskeri af FKA-fartøjer, der har søgt og opnået  

 en tilladelse nr. 1212. Den afsatte mængde er nu udnyttet i en sådan grad, at  

 der indføres en regulering af fiskeriet.
Det er derfor med virkning fra  

 mandag  

 den 3. september 2007 og indtil videre for alle fartøjer uanset størrelse  

 tilladt at fiske, medbringe og lande højst 1.500 kg rødspætte pr.  

 kalenderuge.
Lange i Skagerrak, Kattegat samt Østersøen og Bælterne Opfiskning af den disponible mængde skønnes nært  

 forestående og der indføres derfor forbud mod fiskeri af lange i Skagerrak,  

 Kattegat samt Østersøen og Bælterne med virkning fra mandag den 3. september  

 2007. Forbud mod at medbringe og lande lange fra Skagerrak, Kattegat samt  

 Østersøen og Bælterne træder i kraft onsdag den 5. september 2007. Der gælder  

 ingen undtagelser fra forbudet.
 Denne meddelelse er udsendt efter reglerne i  

 Fødevareministeriets bekendtgørelse nr. 1535 af 18. december 2006, § 2, jf.  

 bilag 6.
