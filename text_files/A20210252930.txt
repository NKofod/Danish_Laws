 Lov om ændring af lov om adgang til iværksættelse af midlertidig arbejdsfordeling som led i håndteringen af covid-19 og lov om arbejdsløshedsforsikring m.v.
(Forlængelse af den midlertidige arbejdsfordelingsordning m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 1336 af 11. september 2020 om adgang til iværksættelse af midlertidig arbejdsfordeling som led i håndteringen af covid-19, som ændret ved § 1 i lov nr. 1964 af 15. december 2020, foretages følgende ændring:
 1. § 1, stk. 1, 2.  pkt., affattes således:
»En arbejdsfordeling, der iværksættes i henhold til 1. pkt., kan være i kraft til og med den 31. marts 2022.« § 2 I lov om arbejdsløshedsforsikring m.v., jf. lovbekendtgørelse nr. 215 af 12. februar 2021, som ændret senest ved § 1 i lov nr. 1438 af 29. juni 2021, foretages følgende ændring:
 1. I § 49, stk. 3, nr. 4, § 53, stk. 17, nr. 5, § 55, stk. 4, nr. 1, og stk. 5, nr. 4, § 56 a, stk. 10, 1. pkt., og § 62 c, stk. 1, ændres »31. december 2021« til: »31. marts 2022«.
§ 3 Stk. 1. Loven træder i kraft ved bekendtgørelsen i Lovtidende.
 Stk. 2. Lovforslaget kan stadfæstes straks efter dets vedtagelse.
Givet på Marselisborg Slot, den 21. december 2021 Under Vor Kongelige Hånd og Segl MARGRETHE R.
