 I henhold til § 47, stk. 3, og § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af samme dato  

 om arbejderbeskyttelse indenfor handels- og kontorvirksomhed, fastsættes  

 herved efter forhandling med indenrigsministeren følgende regler for  

samarbejde  mellem arbejdstilsynet og sundhedsstyrelsen og om dennes  

anmeldelsespligt  og øvrige  bistand  ved tilsynet med  

 arbejderbeskyttelseslovgivningens overholdelse i apoteker.
§ 1.  Bliver en farmaceutisk visitator under  

 inspektion i et apotek opmærksom på forhold der må antages at stride mod  

 arbejderbeskyttelseslovgivningen, giver han meddelelse herom til det stedlige  

 arbejdstilsyn . Hvis visitator ønsker det, holder tilsynet ham underrettet  

 om, hvad der passerer i sagen.
Visitators opmærksomhed bør navnlig være  

 henvendt på, om der foreligger åbenbare mangler med hensyn til  

 sikkerhedsforanstaltninger ved de anvendte tekniske hjælpemidler.
§ 2.  Bliver arbejdstilsynet under inspektion af et  

 apotek opmærksomt på forhold, der må antages at stride mod reglerne for  

 apotekers indretning og drift, gør tilsynet pågældende visitator opmærksom  

 herpå.
Hvis tilsynet ønsker det, holder visitator dette underrettet om, hvad  

 der passerer i sagen.
§ 3.  Når der til arbejdstilsynet indkommer andragende  

 vedrørende godkendelse af planer til nybygning og indretning af nye apoteker  

 eller planer til ombygning eller udvidelse af sådanne bestående virksomheder,  

 skal arbejdstilsynet underrette pågældende visitator, medmindre denne  

 allerede er gjort bekendt hermed.
Samtidig henledes andragerens opmærksomhed  

 på, at sundhedsstyrelsens tiltrædelse af planerne eventuelt også må  

 indhentes.
 § 4.  Når der til sundhedsstyrelsen indkommer  

 andragender vedrørende godkendelse af planer af den i § 3, omhandlede art,  

 som må antages at vedrøre arbejdstilsynet, skal sundhedsstyrelsen henlede  

 andragerens opmærksomhed på, at der bør rettes henvendelse til det stedlige  

 arbejdstilsyn , ligesom sundhedsstyrelsen giver direktoratet underretning om  

 andragendet.
 § 5.  Det påhviler det stedlige arbejdstilsyn og  

 visitatorerne under sundhedsstyrelsen at etablere en sådan indbyrdes kontakt,  

 at tilsynet med apoteker bliver mest mulig effektivt, og således at  

 inspektion af samme forhold ved begge myndigheder undgås.
 Arbejdsministeriet, den 26. november  

 1964.
 Erling Dinesen.
 / Lundbeck.
 Bilag.
 Det stedlige arbejdstilsyns adresser.
