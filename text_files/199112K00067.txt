Nr LSF 67 Forslag til Lov om ændring af lov om saltvandsfiskeri Fremsat af fiskeriministeren (Kent Kirk) den 23. oktober 1991 Vedtaget ved tredjebehandling den 5. december 1991 Lov nr. 824 af 18/12/1991 § 1 I lov nr. 306 af 4. juni 1986 om saltvandsfiskeri, som ændret ved lov nr.  

 366 af 7. juni 1989, foretages følgende ændring:
 § 15 affattes således:
» § 15. Fiskeri, der udøves i medfør af kendelser afsagt i  

 henhold til § 13 A og § 13 B i lov nr. 178 af 23. juni 1956 om afløsning og  

 statens overtagelse af retten til fiskeri med ålegårde og andre særlige  

 rettigheder til fiskeri på søterritoriet, kan fortsætte, indtil rettighederne  

 efter deres indhold bortfalder.
Det nærmere indhold af den ret, der tilkommer  

 rettighedshaverne, er fastsat i de enkelte kendelser.
Stk. 2. Den berettigede skal, hvis retten ønskes udøvet i det  

 pågældende efterår, inden 1. august have udsat redskabets yderste hovedpæl og  

 en af redskabets inderste pæle, der sammen med hovedpælen angiver redskabets  

 retning, og skal inden 10. september have udsat rad og garn i fiskedygtig  

 stand.
Hovedpælen skal afmærkes i overensstemmelse med de i medfør af § 18,  

 stk. 1, fastsatte regler.
Ligeledes skal den berettigede inden 1. august til  

 fiskeriinspektøren i det pågældende distrikt anmelde den af ham indtagne  

 redskabsplads med nøjagtig angivelse af pladsens beliggenhed.
Beskyttelsen af  

 rettigheden gælder kun, medens fangstredskaberne er udsat, og ikke længere  

 end til 30. november.
 Stk. 3. Fiskeri må ikke udøves på en sådan måde, at der sker  

 indgreb i de i stk. 1 nævnte rettigheder.
Stk. 4. Fiskere, der vil sætte redskaber ved eller ud for  

 rettighedshaverens rettidigt afmærkede eller indtagne fiskeplads, skal inden  

 1. september tydeligt afmærke stedet, hvor de agter at anbringe deres  

 redskaber.« § 2 Stk. 1. Loven træder i kraft den 1. juli 1992.
 Stk. 2. Samtidig ophæves lov nr. 178 af 23. juni 1956, som ændret  

 ved lov nr. 168 af 12. maj 1965.
Oprindeligt fremsat forslag § 1 I lov nr. 306 af 4. juni 1986 om saltvandsfiskeri, som ændret ved lov nr.  

 366 af 7. juni 1989 foretages følgende ændringer:
 1. § 15 affattes således:
» § 15. Fiskeri, der udøves i medfør af kendelser afsagt i  

 henhold til § 13 A og § 13 B i lov nr. 178 af 23. juni 1956 om afløsning og  

 statens overtagelse af retten til fiskeri med ålegårde og andre særlige  

 rettigheder til fiskeri på søterritoriet, kan fortsætte, indtil rettighederne  

 efter deres indhold bortfalder.
Det nærmere indhold af den ret, der tilkommer  

 rettighedshaverne, er fastsat i de enkelte kendelser.
Stk. 2. Den berettigede skal, hvis retten ønskes udøvet i det  

 pågældende efterår, inden 1. august have udsat redskabets yderste hovedpæl og  

 en af redskabets inderste pæle, der sammen med hovedpælen angiver redskabets  

 retning, og skal inden 10. september have udsat rad og garn i fiskedygtig  

 stand.
Hovedpælen skal afmærkes i overensstemmelse med de i medfør af § 18,  

 stk. 1, fastsatte regler.
Ligeledes skal den berettigede inden 1. august til  

 fiskeriinspektøren i det pågældende distrikt anmelde den af ham indtagne  

 redskabsplads med nøjagtig angivelse af pladsens beliggenhed.
Beskyttelsen af  

 rettigheden gælder kun, medens fangstredskaberne er udsat og ikke længere end  

 til 30. november.
 Stk. 3. Fiskeri må ikke udøves på en sådan måde, at der sker  

 indgreb i de i stk. 1 nævnte rettigheder.
 Stk. 4. Fiskere, der vil sætte redskaber ved eller ud for  

 rettighedshaverens rettidigt afmærkede eller indtagne fiskeplads, skal inden  

 1. september tydeligt afmærke stedet, hvor de agter at anbringe deres  

 redskaber.
§ 2 Loven træder i kraft den 1. juli 1992.
 Stk. 2. Samtidig ophæves lov nr. 178 af 23. juni 1956 som ændret  

 ved lov nr. 168 af 12. maj 1965.
Bemærkninger til lovforslaget Almindelige bemærkninger Dette forslag skal træde i stedet for lov nr. 178 af 23. juni 1956 om  

 afløsning og statens overtagelse af retten til fiskeri med ålegårde og andre  

 særlige rettigheder til fiskeri på søterritoriet, som ændret ved lov nr. 168  

 af 12. maj 1965.
 Ændringsloven indeholder udelukkende regler om oprettelsen af ålegårdsnævn  

 og ålegårdsovernævn og om disses kompetence samt om løsningen af tvistigheder  

 mellem rettighedshavere og andre fiskere.
Den oprindelige lov fastsætter regler for afløsning (expropriation) af  

 samtlige ålegårdsrettigheder og andre særlige fiskerirettigheder langs hele  

 landets kyststrækninger og om fastsættelse af erstatning.
Ved afslutningen af  

 ålegårdsafløsningskommissionens arbejde i 1961 var der afløst rettigheder til  

 anvendelse af ca. 10.000 redskaber, fordelt på ca. 5.400 redskabsrækker.
På  

 disse rettigheder kunne brugeren, såfremt han var lejer, fortsætte fiskeriet  

 mod et ved kendelsen fastsat vederlag i 20 år, dog mindst for livstid (§  

 13A).
Såfremt rettigheden udnyttedes af ejeren selv, bevarede denne retten til  

 at udnytte rettigheden i 20 år, dog mindst for livstid, ligesom den med ham  

 samlevende ægtefælle bevarede adgangen til at udnytte rettigheden indtil  

 udløbet af 20 års perioden og mindst for sin livstid.
Endvidere kunne  

 kommissionen tillade, at evt. børn, som gennem længere tid havde deltaget i  

 fiskeriet, fik ret til at fortsætte dette i deres levetid (§ 13B).
 Hver enkelt kendelse indeholder en bestemmelse om, hvorvidt fiskeriet  

 fortsat kan udøves i henhold til § 13A eller til § 13B og om evt. børns ret  

 til at fortsætte fiskeriet.
Hovedparten af de oprindelige 10.000 rettigheder udløb i perioden  

 1976-1981. Siden er også en stor del af livstidsrettighederne bortfaldet,  

 således at det i oktober 1988 - efter en gennemgang af samtlige  

 ålegårdsrettigheder og særlige fiskerirettigheder - kunne konstateres, at ca.  

 200 rettigheder stadig blev benyttet.
Fiskeriministeriet har indtil 1991  

 modtaget meddelelse om, at yderligere 10 rettighedshavere er ophørt med  

 fiskeriet.
Nedgangen i antallet af rettigheder har medført en nedgang i antallet af  

 tvistigheder, og der har i de seneste 5 år ikke været indbragt sager for  

 ålegårdsnævn.
Der har i de sidste 10 år kun været indbragt 1 sag for  

 ålegårdsovernævnet.
 Amterne og indenrigsministeren har foreslået, at amterne bliver fritaget  

 for at vælge medlemmer og suppleanter til ålegårdsnævnene, hvoraf der findes  

 1 i hver amtsrådskreds.
 Under hensyn til det ringe antal tvistigheder mellem rettighedshavere og  

 andre fiskere foreslås det derfor, at ålegårdsnævnene og ålegårdsovernævnet  

 ophæves, og at tvistigheder og overtrædelser i øvrigt behandles på samme måde  

 som overtrædelser af saltvandsfiskeriloven, hvor indgreb i rettighederne, jf.  

 § 15 straffes i medfør af § 42, stk. 1, nr. 1.
Lovforslagets økonomiske og administrative konsekvenser Ophævelse af ålegårdsnævnene og ålegårdsovernævnet vil medføre en  

 lettelse i amterne, som ikke længere skal vælge medlemmer til  

 ålegårdsnævnene.
 Endvidere vil der være en - omend lille - besparelse derved, at der ikke  

 skal betales rejseomkostninger og diæter til nævnsmedlemmer ved møder i  

 nævnene.
Bemærkninger til lovforslagets enkelte bestemmelser Til nr. 1 Bestemmelsen i stk. 2, sammenholdt med stk. 1, svarer til den gældende  

 bestemmelse.
 Bestemmelsen i stk. 3, svarer til bestemmelsen i ålegårdsafløsningsloven  

 og opretholdes, da tidspunkterne for udsætning af redskaber og påbegyndelse  

 af fiskeri samt den periode, hvori fiskeriet er beskyttet, er forskellige fra  

 andet fiskeri.
