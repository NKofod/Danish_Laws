Skriftlig fremsættelse (24. januar 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om en investeringsfond for Færøerne m.v. (Nedbringelse af  

 fondens  

 egenkapital) (Lovforslag nr.
L 121).
 Formålet med lovforslaget er at udmønte den aftale, som  

 statsministeren og Færøernes lagmand indgik den 27. juni 2006, hvorved drift  

 og  

 ejerskab af de danskejede dele af Vágar Lufthavn overdrages til de færøske  

 myndigheder i henhold til loven om de færøske myndigheders overtagelse af  

 sager  

 og sagsområder.
En færøsk-dansk arbejdsgruppe fik i forbindelse med  

 drøftelserne mellem den danske regering og det færøske landsstyre til opgave  

 at  

 vurdere behovet for opdatering af lufthavnen, herunder omkostningerne herved  

 og  

 mulige finansieringskilder, jf. arbejdsgruppens rapport af 10. april 2006  

 Opdatering  

 og udbygning af Vágar Lufthavn.
Ifølge rapporten skønnes de samlede  

 udgifter  

 hertil at ville udgøre ca. 365 mio. kr.
 Finansieringen af opdateringen sker ved, at egenkapitalen i  

 Investeringsfonden for Færøerne nedkapitaliseres med i alt 365 mio. kr. i  

 perioden fra 2007 til 2009. Lovforslaget skal sikre den nødvendige hjemmel,  

 der  

 gør det muligt at nedbringe fondens egenkapital.
 Investeringsfonden for Færøerne blev oprettet ved lov nr. 28  

 af 29. januar 1964. Fondens egenkapital er oprindelig tilvejebragt ved  

 statstilskud i finansårene mellem 1964-65 og 1979.
Gennemførelsen af lovforslaget forudsætter efter regeringens  

 opfattelse, at Færøernes Lagting forud for en vedtagelse i Folketinget  

 udtrykker enighed i, at lovforslaget gennemføres.
Forslaget er forelagt for  

 de  

 færøske myndigheder.
Et flertal i Lagtinget forventes inden lovforslagets  

 vedtagelse i Folketinget at have tilsluttet sig, at forslaget fremmes.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
