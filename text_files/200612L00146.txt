Fremsat den 6. februar 2007 af René Skau Björnsson (S),  

 Mette Frederiksen (S), Lene Hansen (S) og Lise Von Seelen (S) Forslag til Lov  

 om ændring af lov om social service (Ledsageordning  

 for 12-18-årige) § 1 I lov om social service, jf. lovbekendtgørelse nr. 58 af 18.  

 januar 2007, foretages følgende ændring:
 1.  

  

 I  

  

 § 45,  

 stk. 1,  

  

 ændres to steder: »unge mellem 16 og 18 år« til: »børn og unge  

 mellem 12 og 18 år«.
§ 2 Loven træder i kraft den 1. januar 2008.
Bemærkninger til lovforslaget Almindelige bemærkninger Efter § 45 i lov om social service (serviceloven) ydes  

 ledsageordning til unge mellem 16 og 18 år, hvis de er ude af stand til at  

 færdes alene på grund af betydelig og varigt nedsat fysisk eller psykisk  

 funktionsevne.
 Ledsageordningen bevilges i givet fald med 15 timer pr. måned.
 Selv om omfanget af ledsagelsen ikke er overvældende,  

 indeholder ordningen dog en vis mulighed for selvstændige aktiviteter uden  

 afhængighed af venner, bekendte eller familie, og netop for unge mennesker i  

 denne aldersgruppe er friheden til at færdes efter eget valg af uvurderlig  

 betydning.
 Et tilsvarende behov eksisterer imidlertid også for de  

 12-15-årige, som netop er i den alder, hvor de i stigende grad frigør sig fra  

 forældrene og ønsker at træffe egne valg og leve en selvstændig tilværelse.  

 De  

 begynder f.eks. at opbygge tættere venskaber og få kærester, hvilket er  

 typiske  

 aktiviteter, der ikke just fremmes, hvis man altid er nødt til at have mor  

 ved  

 sin side.
 Ikke mindst i betragtning af at målgruppen netop omfatter børn  

 og unge med en betydelig og varigt nedsat funktionsevne, der i forvejen er  

 begrænset i deres bevægelsesfrihed, eksisterer der en betragtelig risiko for,  

 at disse unge mennesker ikke frigør sig fra forældrene, hvilket er til skade  

 for udvikling af deres sociale færdigheder og deres mulighed for at klare sig  

 selv, når de bliver voksne.
 Forslagsstillerne ønsker med forslaget at medvirke til, at også  

 12-15-årige får mulighed for at udvikle deres selvstændighed og forme deres  

 eget liv uden afhængighed af forældrene.
Økonomiske konsekvenser Forslaget skønnes at kunne  

 holdes inden for en samlet offentlig merudgift på 2 mio. kr.
Forslaget  

 finansieres i forbindelse med udmøntningen af satspuljen for 2008.
Bemærkninger til lovforslagets enkelte bestemmelser Til § 1 Det foreslås, at ledsageordningen udvides til også at omfatte  

 personer mellem 12 og 16 år.
Til § 2 Det foreslås, at loven træder i kraft den 1. juni 2008.
Bilag 1 Lovforslaget sammenholdt med gældende lov Gældende formulering Lovforslaget § 45.  

  

 Kommunalbestyrelsen skal tilbyde 15  

 timers ledsagelse om måneden til unge mellem 16 og 18 år, som ikke kan færdes  

 alene på grund af betydelig og varigt nedsat fysisk eller psykisk  

 funktionsevne.
Dette gælder dog ikke for unge mellem 16 og 18 år, som har et  

 døgnophold efter § 52, stk. 3, nr. 4, 5 og 8.
§ 1 I lov om social service jf. lovbekendtgørelse nr. 58 af 18.  

 januar 2007 foretages følgende ændring:
 1.  

  

 I  

  

 §  

 45, stk. 1,  

  

 ændres to steder: »unge mellem 16 og 18 år« til: »børn og  

 unge mellem 12 og 18 år«.
Bilag 2 Uddrag af  

 lov nr. 573 om social service af 24. juni 2005.
 § 45.  

  

 Kommunalbestyrelsen skal tilbyde 15  

 timers ledsagelse om måneden til unge mellem 16 og 18 år, som ikke kan færdes  

 alene på grund af betydelig og varigt nedsat fysisk eller psykisk  

 funktionsevne.  

 Dette gælder dog ikke for unge mellem 16 og 18 år, som har et døgnophold  

 efter  

 § 52, stk. 3, nr. 4, 5 og 8.
Stk. 2.  

  

 En person, som er berettiget til ledsagelse, jf.  

 stk. 1, har ret til selv at udpege en person til at udføre opgaven.
Kommunen  

 skal godkende og ansætte den udpegede person.
 Stk. 3.  

  

 Der kan normalt ikke ske ansættelse af personer  

 med en meget nær tilknytning til den, der er berettiget til ledsagelse efter  

 stk. 1.
Stk. 4.  

  

 Modtageren kan opspare timer inden for en periode  

 på 6 måneder.
Kommunalbestyrelsen skal fastsætte retningslinjer herfor.
Stk. 5.  

  

 Modtagerens udgifter til ledsagerens befordring og  

 andre aktiviteter med tilknytning til ledsageordningen kan dækkes med et  

 beløb  

 på op til 663 kr. årligt.
Beløbet ydes af kommunalbestyrelsen efter anmodning  

 fra modtageren.
 Stk. 6.  

  

 Socialministeren kan i en bekendtgørelse fastsætte  

 regler om betingelser for ledsageordningen.
Skriftlig fremsættelse René Skau Björnsson  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om social service. (Ledsageordning for 12-18-årige).
(Lovforslag nr.
L 146).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
