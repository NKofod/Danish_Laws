Bilag 1 Ang. ny attest om bekræftelse af ret til og optagelse på selvvalgt uddannelse for ledige dagpengemodtagere Til jobcentre, a-kasser og uddannelsesinstitutioner Der vedlægges en attest med tilhørende vejledning ang. bekræftelse af ret til og optagelse på selvvalgt uddannelse for ledige dagpengemodtagere.
 Attesten vil om kort tid kunne findes på Arbejdsdirektoratets hjemmeside under Blanketter.
Attesten er udformet på baggrund af drøftelser mellem Arbejds­markeds­styrelsen, Arbejdsdirektoratet, Undervisningsministeriet, KL og AK-samvirke.
Den er ikke obligatorisk, men det anbefales, at den benyttes.
 Formålet er, at den ledige hurtigst muligt skal kunne starte på den ønskede uddannelse, når arbejdsløshedskassen har dokumenteret, at personen opfylder betingelserne, og at uddannelsen er blandt de godkendte uddannelser til selvvalgt uddannelse.
 Når den ledige og uddannelsesstedet har udfyldt oplysningerne i attestens punkt I-IV om personen og om den ansøgte uddannelse, skal den ledige eller uddannelsesstedet aflevere attesten til a-kassen.
A-kassen undersøger dernæst, om den ledige opfylder betingelserne for selvvalgt uddannelse, herunder at uddannelsen er blandt de uddannelser, der må benyttes som selvvalgt uddannelse.
Såfremt betingelserne er i orden, udfylder a-kassen dernæst punkt V, og sender attesten til jobcenteret med kopi til uddannelsesstedet.
Uddannelsesstedet vil derefter formelt kunne registrere, at personen er optaget, og jobcenteret vil kunne afgive betalingstilsagn.
Jobcenteret vil kunne udfylde sin del af betalingsblanketten fra Undervisningsministeriets betalingsbekendtgørelse (bekendtgørelse nr. 687 af 2. juli 2009) og afgive betalingstilsagnet, uden at uddannelsesstedet på forhånd har udfyldt sine felter om økonomi m.v.
Dette skyldes, at jobcenteret ikke skal tage stilling til priserne, da disse er fastsat efter takster på finansloven, og da jobcenteret er forpligtet til at afgive betalingstilsagn, når A-kassen har godkendt den pågældende uddannelse som værende omfattet af ordningen med 6 ugers selvvalgt uddannelse.
Taksterne for uddannelser omfattet af ordningen med 6 ugers selvvalgt uddannelse på Undervisningsministeriets ressortområde vil i øvrigt kunne findes i et takstkatalog på Undervisningsministeriets hjemmeside under www.uvm.dk/takst .
 Uddannelsesstedet vil kunne lade personen starte, når det modtager betalingstilsagnet fra jobcenteret.
Evt. vil uddannelsesstedet kunne lade personen starte inden modtagelsen af betalingstilsagnet, når uddannelsesstedet har modtaget attesten fra a-kassen, hvor det fremgår, at den ledige har ret til selvvalgt uddannelse og at den ønskede uddannelse er blandt de godkendte.
Det forudsætter, at uddannelsesstedet og jobcenteret på forhånd har aftalt, at denne fremgangsmåde kan følges vedrørende 6 ugers selvvalgt uddannelse, hvor jobcentret er forpligtet til at afgive betalingstilsagn, når a-kassen har godkendt den pågældende uddannelse som værende omfattet af ordningen med 6 ugers selvvalgt uddannelse.
 Det kan tilføjes, at staten refunderer 100 pct. af kommunernes udgifter til de forsikrede lediges selvvalgte uddannelse, deltagerbetaling samt kost og logi.
Arbejdsmarkedsstyrelsen, den 5. oktober 2009 Kim Svendsen-Tunekontorchef Bilag 1 Bekræftelse af ret til og optagelse på selvvalgt uddannelse for ledige dagpengemodtagere I.
Udfyldes af ansøgeren:
II.
Kursus/uddannelse, der ønskes som selvvalgt uddannelse - udfyldes af ansøgeren og/eller uddannelsesstedet:
III.
Indkvartering IV.
Udfyldes af uddannelsesstedet:
V.
Udfyldes af a-kassen/afdelingen:
Vejledning til attest om bekræftelse af ret til og optagelse på selvvalgt uddannelse for ledige dagpengemodtagere Som forsikret ledig har du ret til indtil 6 ugers selvvalgt uddannelse i dagpengeperioden.
Du skal kunne tage hele uddannelsen inden for de første 9 måneders sammenlagt ledighed.
Hvis du er under 25 år dog inden for de første 6 måneders sammenlagt ledighed.
For at deltage i selvvalgt uddannelse på folkeskole- og gymnasialt niveau samt videregående uddannelse er det en betingelse, at du er fyldt 25 år.
Dog kan du, hvis du er fyldt 20 år, deltage i forberedende voksenundervisning, ordblindeundervisning for voksne eller specialundervisning for voksne.
 Det anbefales, at du anvender denne attest som bekræftelse over for jobcenteret på, at du har ret til selvvalgt uddannelse, og at du er optaget på en uddannelse.
Hvad skal du gøre? Du skal udfylde felt I med dine personlige oplysninger, herunder hvilken a-kasse (og lokalafdeling), du er medlem af.
 Det er vigtigt, at du oplyser adressen på a-kassen eller lokalafdelingen, så uddannelsesstedet ved, hvor attesten skal sendes hen.
 Herefter skal du datere og underskrive i felt I, hvor du på tro og love erklærer, at de oplysninger du har afgivet er rigtige.
Du skal også  eventuelt sammen med uddannelsesstedet - udfylde felt II, hvoraf det skal fremgå, hvilken uddannelse du ønsker at tage, og i hvilken periode du ønsker at modtage undervisningen.
Endvidere skal det angives, hvorvidt der er tale om heltidsuddannelse samt det samlede antal timer for uddannelsen.
 Du skal i felt III oplyse, om du søger om indkvartering i forbindelse med uddannelsen.
Hvad skal uddannelsesstedet gøre? Uddannelsesstedet skal i felt IV bekræfte, at du er optaget på uddannelsen forudsat, at a-kassen bekræfter, at du har ret til selvvalgt uddannelse.
 I skal aftale, hvem der sørger for, at attesten bringes videre til a-kassen.
Hvad skal a-kassen gøre? A-kassen skal i felt V afgive oplysninger om, hvor lang tid du har været ledig samt, hvor mange timer du har forbrugt eller søgt om af din ret til 6 ugers selvvalgt uddannelse.
Såfremt betingelserne for at deltage i den ønskede uddannelse som selvvalgt uddannelse er opfyldt, skal a-kassen attestere dette.
A-kassen skal herunder sikre sig, at uddannelsen er blandt de uddannelser, der er godkendt til selvvalgt uddannelse for forsikrede ledige.
 Når a-kassen har godkendt og underskrevet attesten, skal a-kassen sende den til jobcenteret og en kopi til uddannelsesstedet som dokumentation for, at den ledige har ret til 6 uger selvvalgt uddannelse.
 Dokumentationen skal være jobcentret i hænde, inden uddannelsen påbegyndes.
Hvad skal jobcenteret gøre? Når jobcenteret modtager denne attest med de nødvendige oplysninger og underskrifter, skal jobcenteret sørge for tilmelding og betaling for uddannelsen, jf.
Undervisningsministeriets betalingsbekendtgørelse.
Kontrol og anden information De oplysninger, som du giver på denne attest, kan blive kontrolleret.
I henhold til persondataloven skal det oplyses, at  a-kassen kan indhente oplysninger til brug for afklaring af dine rettigheder og pligter,  a-kassen registrerer modtagne oplysninger,  du har ret til at få at vide, hvilke oplysninger a-kassen registrerer om dig, og  du kan kræve forkerte oplysninger rettet.
Uddannelsesydelse Under deltagelse i selvvalgt uddannelse kan du få uddannelsesydelse.
Ansøgning om uddannelsesydelse sker på en af følgende attester: AR 237, AR 238 eller AR 239, som du kan finde på Arbejdsdirektoratets hjemmeside, www.adir.dk .
På ansøgningen om uddannelsesydelse skal uddannelsesstedet give nogle oplysninger.
Ansøgningen om udannelsesydelse kan udfyldes samtidigt med denne attest.
 Er du i tvivl  Spørg a-kassen.
