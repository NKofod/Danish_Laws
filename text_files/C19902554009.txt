Bilag 1: Cirkulære om de for statens tjenestemænd gældende arbejdstidsregler.
 2: Cirkulære om aftale om arbejdstidsregler m.v. i forbindelse med  

 kursusdeltagelse (statstjenestemandsområdet).
 3: Finansministeriets cirkulære af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid.
 1. Hermed kundgøres aftaler mellem Finansministeriet  

 og tjenestemændenes centralorganisationer om de for statens tjenestemænd  

 gældende arbejdstidsregler.
 Stk.2.  Arbejdstidsreglerne er gældende for  

 tjenestemænd, personel med tjenestemandslignende løn samt overenskomstansat  

 personel, i det omfang dette i henhold til indgåede overenskomster og aftaler  

 følger de for tjenestemænd fastsatte regler.
 2. For tjenestemænd i staten i lønramme 1-23 inklusive  

 fastsættes en højeste arbejdstid, der beregnes for en nærmere aftalt periode,  

 der ikke bør være mindre end 4 uger.
 Stk. 2.  Den højeste arbejdstid beregnes som 7,6 timer  

 pr.dag (pr. 1. september 1990: 7,4 timer pr.dag).
 Stk. 3.  Følgende omfattes ikke af reglerne om højeste  

 arbejdstid:
 Alt militært personel og dele af det civile personel er ikke omfattet af  

 reglerne om højeste arbejdstid.
 Stk. 4.  For det personel, der således ikke er omfattet  

 af reglerne om højeste arbejdstid, skal det ved bilag 1 udsendte cirkulære om  

 de for statens tjenestemænd gældende arbejdstidsregler alene anvendes som  

 grundlag for planlægningen af arbejdstiden.
 3. Arbejdstidsplanlægning for militært personel.
 Arbejdstiden skal planlægges i overensstemmelse med de ved bilag udsendte  

 cirkulærer, med følgende tilføjelser:
 Stk. 2.  For tjenester som døgntjeneste i forbindelse  

 med vagt, beredskab og øvelser samt sejlads med flådens skibe er der fastsat  

 særlige arbejdstidsregler.
Stk. 3.  Til personel, der oppebærer militærtillæg - ydes der i anledning af beordret vagt- eller beredskabstjeneste af 24  

 timers varighed på tjenestestedet (inklusive daglig tjeneste) 1  

 erstatningsfrihed.
 - ydes der i anledning af beordret deltagelse i øvelser af mindst 24  

 timers varighed 1 erstatningsfrihed pr. påbegyndt kalenderdøgn.
 Erstatningsfrihed anses for afviklet, når der gives personellet en  

 sammenhængende frihed i 24 timer.
 Stk. 4.  I arbejdstidsplanlægningen indgår  

 optjeningsdøgnet med enhedens til enhver tid gældende normale daglige  

 arbejdstid (eksempelvis 7,6 timer).
 I arbejdstidsplanlægningen indgår erstatningsfriheden med enhedens til  

 enhver tid gældende normale daglige arbejdstid (eksempelvis 7,6 timer).
 Stk. 5.  Kan erstatningsfrihed ikke afvikles i den  

 aftalte planlægningsperiode, skal der ydes vagt- eller øvelsestillæg  

 umiddelbart efter planlægningsperiodens udløb.
 Stk. 6.  Til personel, der oppebærer militærtillæg, og  

 som forretter tjeneste som besætningsmedlem om bord i søværnets skibe, er der  

 fastsat særlige arbejdstidsregler.
 I arbejdstidsplanlægningen indgår sejlads, ophold i havn eller til ankers  

 uden for basehavnen, når der ydes søtillæg, med enhedens til enhver tid  

 gældende normale daglige arbejdstid.
Stk. 7.  Værnepligtigt personel er i hele  

 værnepligtsperioden til uddannelse.
Værnepligtigt personel er ikke omfattet  

 af arbejdstidsreglerne.
Uddannelsestiden skal søges tilrettelagt med 38 (37)  

 timer om ugen men kan, afhængig af omstændighederne, tilrettelægges med et  

 andet timetal.
 4. Arbejdstidsplanlægning for civilt personel.
 Civile tjenestemænd m.fl., der er omfattet af reglerne om højeste  

 arbejdstid, følger arbejdstidsreglerne, jf. bilag 1 og 2.
 Stk. 2.  For civile tjenestemænd m.fl., der ikke er  

 omfattet af reglerne om højeste arbejdstid, skal arbejdstiden planlægges i  

 overensstemmelse med de ved bilag udsendte cirkulærer.
 5. Merarbejde.
 Til tjenestemænd m.fl., der ikke er omfattet af reglerne om højeste  

 tjenestetid, kan der ydes godtgørelse for merarbejde, jf. bilag 3.
Stk. 2.  For at godtgørelse kan ydes, skal personellet  

 til sin foresatte afgive en indberetning om grundlaget for merarbejdet og  

 dettes omfang.
Sådan indberetning afgives ved merarbejdets ophør, eller hvis  

 merarbejdet strækker sig over længere tid, mindst hvert kvartal.
Tjenestemænd  

 i egentlige chefstillinger og dermed ligestillede stillinger afgiver dog  

 alene indberetning een gang om året.
 Stk. 3.  Godtgørelse for merarbejde ydes så vidt muligt  

 i form af frihed, hvis længde fastsættes under hensyn til merarbejdets  

 omfang.
 Sådan frihed bør normalt være tildelt inden udløbet af det kvartal, der  

 ligger umiddelbart efter det tidspunkt, da merarbejdets omfang er opgjort.
 Meddelelse om frihed gives med passende varsel, der normalt ikke bør være  

 mindre end 14 dage.
 Stk. 4.  Såfremt frihed ikke kan ydes, godtgøres  

 merarbejdet med et vederlag, hvis størrelse skønsmæssigt fastsættes under  

 hensyn til merarbejdets omfang og den lønmæssige placering.
 Stk. 5.  Vederlag for merarbejde fastsættes af  

 Forsvarsministeriet efter indstilling.
 Stk. 6.  Indstillinger om kontant godtgørelse for  

 merarbejde skal vedlægges arbejdstidsplanlægningen for såvel den periode,  

 hvor merarbejdet har fundet sted, som den efterfølgende planlægningsperiode.  

 Indstillingerne skal indeholde en opgørelse af merarbejdet dag for dag.
 Stk. 7.  Vederlag kan kun ydes, såfremt det samlede  

 merarbejde væsentligt overstiger det, der anses som godtgjort gennem de  

 særlige tillæg.
 6. Bestemmelserne om arbejdstidens tilrettelæggelse  

 (placering m.v.) i lov om arbejdsmiljø omfatter ikke arbejde, der udføres af  

 militært personel, og som kan henregnes til egentlig militærtjeneste.
 Militært personel er under udførelse af egentlig militærtjeneste derfor  

 ikke omfattet af bestemmelserne i § 50 i lov om arbejdsmiljø om arbejdstidens  

 udstrækning, hviletid m.v.
 Stk. 2.  Civilt personel, der deltager i  

 øvelsesvirksomhed og udfører vagt- og beredskabstjeneste m.v. i tilknytning  

 til det militære forsvars aktiviteter, kan i påkrævet omfang og efter  

 Forsvarsministeriets nærmere bestemmelse fritages for at følge bestemmelserne  

 i arbejdsmiljølovens §§ 50 og 55.
 Bestemmelsen vil bl.a. omfatte vagtmestre, telegrafister, signal-,  

 varslings- og telefonoperatører, kystudkigspersonel m.fl., men vil under  

 truende forhold, uden at der er tale om egentlig forøget beredskab eller  

 krig, kunne udstrækkes til at omfatte alt personel, herunder også en del af  

 personellet ved de under Forsvarsministeriet hørende institutioner.
 7. For tjenestemænd på Færøerne, der 1.september 1988  

 har en gennemsnitlig ugentlig arbejdstid på 39 timer, nedsættes denne til 38  

 timer pr. 1. september 1990.
 8. Dette cirkulære har virkning fra den 1. januar  

 1990.
 9. Kundgørelse for Forsvaret B. 16-1983 og B. 9-1987  

 sættes ud af kraft.
 P.M.V.
 E.B.
A.
Anholm Bilag 1 Finansministeriet LP. nr. 112/88 Administrations- og Den 31. aug. 88 Personaledepartementet H.
C.
Andersens Boulevard 43 1553 København V Telefon 01 92 33 44 Cirkulære om de for statens tjenestemænd gældende arbejdstidsregler Hermed følger aftale af 30. august 1988 mellem Finansministeriet og  

 tjenestemændenes centralorganisationer om de for statens tjenestemænd  

 gældende arbejdstidsregler.
 Aftalen afløser aftale af 29. april 1987 vedrørende de for statens  

 tjenestemænd gældende arbejdstidsregler mm. (udsendt ved cirkulære af 1. juni  

 1987, LP. nr. 35/87) samt tillægsaftale af 7. april 1988 (udsendt den 2. maj  

 1988, LP. nr. 52/88).
 Ændringerne i aftalen, der er markeret ved indstregning i margenen, er en  

 følge af, at der pr. 1. september 1988 er aftalt en omlægning af den i § 5  

 indeholdte ordning vedrørende optjening af frihed ved aften- og nattjeneste.  

 Denne omlægning, der har sammenhæng med arbejdstidsnedsættelsen pr. 1.  

 september 1988 - jf. nedenfor - indebærer en tilpasning af optjeningsperioden  

 fra de nugældende 40 timer til 38 timer svarende til den gennemsnitlige  

 ugentlige arbejdstid, kombineret med en nedsættelse af antallet af opsparede  

 timer pr. optjeningsperiode fra 3 timer til 2 time. Ændringen skal endvidere  

 ses i sammenhæng med den samtidig aftalte forhøjelse af satsen for natpenge,  

 der ydes for tjeneste i tidsrummet fra kl. 17 til kl. 22, jf. aftale af 30.  

 august 1988, udsendt ved cirkulære af 31. august 1988 (LP. nr. 113/88).
 Der er mellem aftaleparterne enighed om at søge gennemført en tilsvarende  

 omlægning af ordningen pr. 1. september 1990 i forbindelse med den pr. denne  

 dato aftalte arbejdstidsnedsættelse til 37 timer ugentlig, jf. nedenfor.
 Som led i forhandlingerne pr. 1. april 1987 er aftalt, at den  

 gennemsnitlige ugentlige arbejdstid nedsættes til 38 timer fra 1. september  

 1988 og til 37 timer fra 1. september 1990.
 Arbejdstidsnedsættelsen kommer i aftalen til udtryk ved, at den  

 gennemsnitlige daglige arbejdstid nedsættes til henholdsvis 7,6 timer (7  

 timer 36 minutter) og 7,4 timer (7 timer 24 minutter).
 For tjenestemænd på Færøerne, der pr. 1. april 1987 har en gennemsnitlig  

 arbejdstid på 40 timner, nedsættes denne til 39 timer pr. 1. september 1988  

 og til 38 timer pr. 1. september 1990.
 Som følge af den således afvigende arbejdstid for tjenestemænd på Færøerne  

 vil der for disse i relation til bestemmelserne i §§ 2, 3 og 5 i stedet for  

 7,6 timer og 7,4 timer skulle anvendes henholdsvis 7,8 timer og 7,6 timer,  

 ligesom divisoren i § 21 i stedet for 1976 og 1924 vil udgøre henholdsvis  

 2028 og 1976.
 For deltidsansatte kan arbejdstiden i forbindelse med  

 arbejdstidsnedsættelsen med et varsel svarende til opsigelsesvarslet  

 nedsættes forholdsmæssigt, hvis nedsættelsen er sagligt begrundet i  

 bevillingsmæssige, arbejdstilrettelæggelsesmæssige eller andre forhold, dog  

 ikke til mindre end gennemsnitlig 15 timer ugentlig.
 Herudover kan arbejdstiden som hidtil ændres efter aftale mellem  

 arbejdsgiveren og tjenestemanden.
 I forbindelse med den aftalte nedsættelse af arbejdstiden er det i § 3,  

 stk. 2, præciseret, at pauser af mindre end times varighed som hidtil kan  

 medregnes i arbejdstiden, forudsat at den ansatte ikke forlader arbejdsstedet  

 og i pausen er til rådighed for arbejdsgiveren.
 For så vidt angår arbejdstidsopgørelse i forbindelse med kursusdeltagelse  

 henvises til aftale af 27. juni 1988 (udsendt ved cirkulære af samme dato,  

 LP. nr. 69/88).
 Som meddelt ved tidligere cirkulærer gælder følgende i relation til  

 arbejdsmiljølovens hviletids- og fridøgnsregler:
 Indgåelse af aftaler i henhold til § 24 skal ske under iagttagelse af  

 reglerne om hviletid og fridøgn i arbejdsmiljøloven og Arbejdsministeriets  

 bekendtgørelse nr. 372 af 15. august 1980.
Direktoratet for Arbejdstilsynet har ved sin godkendelse af de i  

 arbejdstidsaftalen indeholdte fravigelser af arbejdsmiljølovens regler om  

 hviletid og fridøgn forudsat, at der i henhold til aftalens § 11 så vidt  

 muligt ikke aftales en nedsættelse af hviletiden mere end 2 gange inden for  

 en uge, samt at dette kun sker med henblik på ved skiftende arbejdstider at  

 kunne tilrettelægge en hensigtsmæssig arbejdstidsplan.
Det tilføjes, at  

 Arbejdstilsynet har godkendt, at det inden for de nævnte rammer lokalt kan  

 aftales, at rejsetid er hviletid, såfremt der stilles soveplads til rådighed.
Det skal endelig bemærkes, at Finansministeriet i forbindelse med de  

 stedfundne aftaleforhandlinger besluttede at iværksætte en forsøgsordning  

 vedrørende delegation af kompetencen i henhold til arbejdstidsaftalens § 24,  

 således at de enkelte styrelser bemyndiges til at indgå aftaler, der  

 supplerer eller fraviger den generelle arbejdstidsaftale.
Der henvises herom  

 til cirkulære af 16. oktober 1987 (udsendt som LP. nr. 173/87).
Finansministeriet Administrations- og  

 Personaledepartementet, den 31. august 1988 P.
M.
V.
E.
B.
Eva Hoff Sonne Bilag 1 Aftale mellem Finansministeriet og Statsansattes Kartel, tjenestemandssektionen Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om de for statens tjenestemænd gældende arbejdstidsregler I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) aftales følgende:
Arbejdstid § 1.  For tjenestemænd i staten i lønramme 1-23  

 inklusive fastsættes en højeste arbejdstid, der beregnes for en nærmere  

 aftalt periode, der ikke bør være mindre end 4 uger.
 Stk. 2.  Følgende tjenestemænd omfattes ikke af reglerne  

 om højeste arbejdstid:
§ 2.  Den højeste arbejdstid beregnes som 7,6 timer  

 pr. dag (pr. 1. september 1990: 7,4 timer pr. dag) for den enkelte periode  

 efter dennes dageantal med fradrag af feriedage og fridage i henhold til §  

 12, stk. 1 og 2. Fridage af den i § 14, stk. 1, fastsatte længde regnes som 2  

 dage.
Endvidere fradrages dage, på hvilke der er tildelt tjenestemanden  

 tjenestefrihed i henhold til tjenestemandslovens § 58.
Stk. 2.  Ved beregning af den højeste arbejdstid  

 medtages sygedage i dageantallet, idet den tjeneste, der skulle være udført  

 den pågældende dag, samtidig medregnes i arbejdstidsopgørelsen.
Såfremt der  

 ikke for den pågældende dag har været fastsat en bestemt arbejdstid, indgår  

 dagen i arbejdstidsopgørelsen med 7,6 timer (pr. 1. september 1990: 7,4  

 timer).
 Stk. 3.  Tjeneste på mistede fridage, der senere  

 erstattes med andre fridage, medregnes i arbejdstidsopgørelsen, men ved  

 beregningen af den højeste arbejdstid for perioden fradrages den mistede  

 fridag ikke i periodens dageantal.
 Stk. 4.  Tjeneste på mistede fridage, der senere  

 erstattes med kontant betaling, medregnes ikke i arbejdstidsopgørelsen,  

 ligesom den for perioden beregnede højeste arbejdstid, jf. stk. 1, ikke  

 ændres.
 Stk. 5.  Frihed, der i henhold til § 20 gives som  

 erstatning for et i en tidligere periode udført overarbejde, frihed i henhold  

 til § 5, som gives for tjeneste i tiden kl. 14-6, samt frihed, der i henhold  

 til § 16 gives som erstatning for mistede fridage, medregnes i  

 arbejdstidsopgørelsen som tjeneste med det antal timer, erstatningsfriheden  

 berettiger til, dog højst et antal timer svarende til den tjeneste, som  

 tjenestemanden frigøres for den pågældende dag, jf. herved stk. 2, 2. pkt.
 § 3.  Ved arbejdstid forstås tiden mellem mødetid på  

 arbejdsstedet (det beordrede mødested) og det tidspunkt, da tjenestemanden  

 atter kan forlade dette.
Stk. 2.  Pauser af mindre end times varighed, hvorunder  

 tjenestemanden står til rådighed for arbejdsgiveren og ikke kan forlade  

 arbejdsstedet, medregnes i arbejdstiden.
Andre pauser medregnes ikke.
 Stk. 3.  3-delt tjeneste indgår i arbejdstidsopgørelsen  

 med den faktisk udførte tjeneste, dog mindst 7,6 timer (pr. 1. september  

 1990: 7,4 timer).
 Stk. 4.  Ekstratjeneste, til hvilken tjenestemanden  

 tilkaldes med et varsel på mindre end 24 timer, og som ikke udføres som led i  

 rådighedstjeneste, jf. § 8, indgår i arbejdstidsopgørelsen med mindst 3  

 timer.
 § 4.  Såfremt en mindre del af en tjeneste, der er  

 henført under den i § 1, jf. § 2, nævnte højeste arbejdstid, ikke er  

 kontrollabel med hensyn til varigheden, vil der for denne del af tjenesten  

 kunne fastsættes en gennemsnitsvarighed for den enkelte dag.
§ 5.  For hver fulde 38 timers tjeneste, der efter  

 ordre eller ifølge en godkendt tjenestefordeling er udført i tiden kl. 17-6,  

 ydes der 2 timesx firhed.
I beregningen indgår tillige tjeneste, der udføres  

 i tiden kl. 14-17 som led i en forud tilrettelagt tjeneste, hvoraf mindst  

 halvdelen ligger efter kl. 17.
 Stk. 2.  Den således indtjente frihed afvikles ved  

 tildeling af ekstra fridage af den i § 14, stk. 2, fastsatte længde.
Stk. 3.  Ved tildeling af sådanne fridage nedsættes den  

 indtjente frihed med den tid, hvori der skulle have været udført tjeneste den  

 pågældende dag.
Såfremt der ikke var fastsat en bestemt arbejdstid, nedsættes  

 den indtjente frihed med 7,6 timer (pr. 1. september 1990: 7,4 timer).
Stk. 4.  Regnskabet over indtjent frihed opgøres een  

 gang årlig for perioden 1. oktober-30, september.
Eventuelle resttimer, som  

 ikke udløser frihed, jf. stk. 1, overføres til den følgende periode.
Stk. 5.  Den efter stk. 1 indtjente frihed skal være  

 endeligt afviklet senest 31. marts i det efter den i stk. 4 nævnte  

 opgørelsesperiode nærmest følgende år.
Såfremt friheden ikker er afviklet  

 inden nævnte frist, ydes der for tilgodehavende indtjent frihed  

 tjenestemanden et kontant vederlag beregnet efter satserne for overarbejde på  

 udbetalingstidspunktet, jf. § 21.
 § 6.  Ved tjeneste uden for hjemstedet medregnes  

 rejstetiden til og fra arbejdsstedet som arbejdstid.
 Stk. 2.  Ved rejse til udlandet medregnes dog kun  

 halvdelen af rejsetiden som arbejdstid, medmindre andet hidtil har været  

 gældende i de enkelte styrelser.
 Stk. 3.  Rejsetid mellem kl. 22 og kl. 8 medregnes ikke  

 som arbejdstid, såfremt der er stillet soveplads til rådighed for  

 tjenestemanden.
 § 7.  - Arbejdsfri ophold uden for hjemstedet på  

 indtil 2 timer (hvis den overvejende del af opholdet falder i tiden kl. 21-6  

 dog indtil 3 timer) medregnes fuldt ud.
 Stk. 2.  Såfremt det arbejdsfri ophold uden for  

 hjemstedet er af længere varighed end anført i stk. 1, men ikke overstiger 6  

 timer, medregnes hele opholdet med 1/3 af tiden.
 Stk. 3.  I øvrigt medregnes arbejdsfri ophold ikke.
§ 8.  Når personalet i en del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med af  

 tiden.
 Stk. 2.  De i stk. 1 nævnte bestemmelser kan fraviges,  

 når dette efter rådighedstjenestens karakter må anses for rimeligt.
Regler om tjenestens tilrettelæggelse § 9.  Ved fordelingen af tjenesten skal der inden for  

 de grænser, som tjenestens tarv kræver, tages størst muligt hensyn til  

 personalets ønsker, og der skal derfor gives personalet adgang til gennem de  

 stedlige tillidsrepræsentanter for de forhandlingsberettigede  

 tjenestemandsorganisationer at gøre sig bekendt med forslag til  

 tjenestemandsfordelingen og ændringer i denne.
§ 10.  Tjenesten skal, når det er muligt, være samlet,  

 og det bør tilstræbes, at pauser i videst muligt omfang udfyldes med arbejde,  

 der ikke er bundet til bestemte tider af døgnet.
Tjenesten må inden for  

 døgnet ikke falde i mere end 3 dele.
 Stk. 2.  En delt tjeneste må ikke tilrettelægges  

 således, at den strækker sig ud over 12 timer, regnet fra første  

 tjenesteafsnits påbegyndelse til sidste tjenesteafsnits afslutning, medmindre  

 personalet er enigt heri.
 Stk. 3.  For søfartspersonale kan der i pågældende  

 styrelsers specielle arbejdstidsbestemmelser fastsættes særlige regler om  

 delt tjeneste, når tjenestens karakter gør det påkrævet.
 § 11.  Ved opstilling af tjenesteliste el.lign. skal  

 det så vidt gørligt iagttages, at den længste arbejdstid inden for en periode  

 på 24 timer ikke overskrider visse bestemte tider, der fastsættes under  

 hensyn til de særlige forhold inden for de enkelte styrelsesgrene.
Stk. 2.  Det skal endvidere iagttages, at hviletiden  

 mellem to døgns hovedarbejder udgør mindst 11 timer.
Hviletiden kan dog  

 undtagelsesvis af hensyn til omskiftning i tjenesten, f.eks. i forbindelse  

 med fridagstildeling, nedsættes til 8 timer.
Sådan forkortet hviletid kan  

 bringes i anvendelse een gang om ugen og vil ikke kunnee anvendes i direkte  

 tilslutning til tjenester, der påbegyndes og/eller afsluttes i tidsrummet  

 efter kl. 23.00 og før kl. 5.00. Herudover kan hviletiden nedsættes til 8  

 timer ved lokal aftale, jf. § 24, idet dog aftale om hviletidsnedsættelse ud  

 over 8 gange inden for en 4-ugers periode indgås mellem Finansministeriet og  

 vedkommende centralorganisation.
Fridage § 12.  Der tilkommer hver tjenestemand 52 fridage  

 årlig.
 Stk. 2.  I de måneder, hvori der forekommer helligdage  

 uden for søndage*), forhøjes antallet af fridage tilsvarende for de  

 tjenestemænd, der ikke i forvejen altid har fri på disse dage.
Stk. 3.  Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 § 14, stk. 1, fastsatte længde eller et dertil svarende antal fridage af den  

 i § 14, stk. 1, fastsatte længde eller et dertil svarende antal fridage af  

 den i § 14, stk. 2, fastsatte længde.
Der bør så vidt muligt ttildeles  

 tjenestemanden 1 fridag hver uge, og der må højst være 10 arbejdsdage mellem  

 fridagene.
Fridagene skal i videst muligt omfang lægges på søn- og  

 helligdage.
§ 13.  I det omfang, det er muligt, skal  

 tjenestemændene i løbet af hvert kalenderår, i hvilket de har forrettet  

 tjeneste hele året, have adgang til mindst 30 dages frihed på søn- og  

 helligdage.
For tjenestemænd, der ansættes i løbet af kalenderåret, nedsættes  

 adgangen til helligedagsfrihed i forhold til tjenesteitden inden for året,  

 således at tallet 30 formindskes med 3 for hver måned, hvori den pågældende  

 ikke har været ansat i staten.
Ved afgørelsen af, hvorvidt der er ydet den  

 fornødne helligdagsfrihed, bortses fra søn- og helligdage, som falder i  

 sygeperioder.
For hver 11 sygedage i løbet af kalenderåret nedsættes tallet  

 30 med 1. Søn- og helligdage, der falder i ferier, betragtes som  

 helligdagsfrihed.
 Stk. 2.  Ved helligdagsfrihed forstås frihed i mindst 36  

 timer inden for tidsrummet kl. 17 dagen før helligdagen og kl. 8 dagen efter  

 helligdagen.
 Stk. 3.  Såfremt en tjenestemand ikke i løbet af et  

 kalenderår får den ham tilkommende helligdagsfrihed, ydes der ham i det  

 følgende feriår et antal særlige feriedage, således at der for hver mistet  

 helligdagsfrihed indtil 11 inkl. gives feriedag med afrunding opad til hel  

 feriedag og for hver yderligere mistet helligdagsfrihed 1 feriedag.
 § 14.  De i § 12, stk. 1, nævnte fridage skal bortset  

 fra de nedenfor i stk. 2 nævnte tilfælde have en længde af mindst 64 timer,  

 dog at de kan betragtes som givet, uanset at fritiden kun har udgjort fra 56  

 til 64 timer, såfremt denne fritid omfatter 2 hele kalenderdøgn.
Stk. 2.  Inden for tjenesteområder, hvor særlige forhold  

 som f.eks. tjenestestedernes åbningstid, hensynet til publikumsbetjening  

 eller tjenestens karakter bevirker, at de i § 12, stk. 1, nævnte fridage  

 ikke, eller ikke alle, kan gives en længde som fastsat i stk. 1, kan der i  

 stedet for hver sådan fridag tildeles 2 fridage, der hver skal have en længde  

 af mindst 40 timer.
Fridagen kan dog betragtes som givet, uanset at fritiden  

 kun har udgjort 36 timer, såfremt der heri indgår et helt kalenderdøgn.
 Stk. 3.  De i § 12, stk. 2, nævnte fridage skal have en  

 længde som fastsat ovenfor i stk. 2.
 § 15.  Såfremt 2 eller flere fridage af den i § 14,  

 stk. 1, angivne længde sammenlægges, skal den første opfylde betingelserne i  

 § 14, stk. 1, medens de øvrige skal vare 48 timer.
 Stk. 2.  Såfremt en fridag af den i § 14, stk. 1,  

 angivne længde sammenlægges med fridage af den i § 14, stk. 2, angivne  

 længde, skal den første opfylde betingelserne i § 14, stk. 1, medens de  

 øvrige fridage hver skal vare 24 timer.
 Stk. 3.  Såfremt 2 eller flere fridage af den i § 14,  

 stk. 2, angivne længde sammenlægges, skal de 2 første tilsammen have en  

 længde som angivet i § 14, stk. 1, medens de øvrige skal vare 24 timer.
 § 16.  Hvis en fastlagt fridag undtagelsesvis må  

 inddrages, eller der ikke er givet tjenestemanden det for en periode aftalte  

 antal fridage, erstattes den eller de manglende fridag(e) snarest med en  

 anden (andre) tilsvarende fridag(e) med tillæg af yderligere fritid svarende  

 til 50 pct. af den på den inddragne fridag præsterede tjeneste, henholdsvis  

 50 pct. af det antal timer, hvormed den højeste arbejdstid for perioden, jf.  

 § 2, stk. 1, er forhøjet på grund af den manglende fridagstildeling.  

 Tillægget afrundes opad til hele timer.
 Stk. 2.  Såfremt en fastlagt fridag af den i § 14, stk.  

 1, fastsatte længde inddrages, og der før påbegyndelsen eller efter  

 afslutningen af tjenesten på den inddragne fridag er ydet mindst samme frihed  

 som fastsat i § 14, stk. 2, skal erstatningsfridagen dog kun have en længde  

 som fastsat i § 14, stk. 2, med tillæg af yderligere frihed som nævnt i stk.  

 1.
 Stk. 3.  Fridage, der falder inden for sygeperioder,  

 erstattes ikke.
 Stk. 4.  Underretning om tildeling af erstatningsfridag  

 eller ikke i forvejen fastlagte fridage skal gives senest 72 timer forud for  

 det tidspunkt, da sidste tjeneste før fridagen tiltrædes.
 Stk. 5.  Mistede fridage godtgøres med kontant vederlag,  

 jf. § 17, såfremt de ikke efter stk. 1 er erstattet med frihed inden udløbet  

 af den efter den aftalte periode følgende kalendermåned.
 Stk. 6.  Når en mistet fridag godtgøres med kontant  

 vederlag, bortses fra det i stk. 1 omhandlede tillæg af yderligere fritid.
 Stk. 7.  Såfremt den mistede fridag er erstattet med en  

 anden fridag inden for den i stk. 5 nævnte frist, men der ikke inden fristens  

 udløb er ydet tjenestemanden den i stk. 1 omhandlede yderligere fritid, ydes  

 der ham i stedet herfor et kontant vederlag beregnet efter satserne for  

 overarbejdspenge, jf. § 21.
Stk. 8.  En fridag anses som bortfaldet, når vedkommende  

 tjenestemand beordres til tjeneste på fridagen, jf. dog stk. 2. En  

 tjenestemand kan dog efter aftale med pågældende styrelse frivilligt påtage  

 sig ganske kortvarig tjeneste på dage, hvor ekspeditionsstedet ellers er  

 lukket, eller hvor det kun er åbent en ganske kort tid og betjenes af kun een  

 tjenestemand, uden at hans fridag betragtes som bortfaldet.
I så tilfælde  

 ydes der tjenestemanden et vederlag, som fastsættes til satserne for  

 overarbejde, opgjort efter tjenestens varighed forlænget med 50 pct., og  

 således at der mindst ydes betaling for 1 time.
Hvis det undtagelsesvis er  

 nødvendigt at lade ordningen omfatte sådan tjeneste 2 gange på en fridag,  

 forlænges tiden for det 2. tjenesteafsnit med 100 pct., og der beregnes  

 mindst 1 time for hvert af de 2 tjenesteafsnit.
Afstanden mellem de 2  

 mødetider må højst være 3 timer.
For tjenestemænd, der falder uden for  

 reglerne om overarbejdsbetaling, beregnes vederlaget efter de for tilsvarende  

 eller eventuelt nærmest lavere lønramme (skalatrin) gældende satser for  

 overarbejdsbetaling, jf. § 21.
 § 17.  Tjeneste på mistede fridage, der ikke erstattes  

 med frihed, jf. § 16, godtgøres med overarbejdsbetaling, jf. § 21, for den på  

 den mistede fridag præsterede tjeneste, dog mindst for 12 timers tjeneste,  

 såfremt den mistede fridag er af den i § 14, stk. 1, fastsatte længde, og  

 mindst for 6 timers tjeneste, såfremt den er af den i § 14, stk. 2, fastsatte  

 længde.
 Stk. 2.  Er der til delvis erstatning for en mistet  

 fridag af den i § 14, stk. 1, fastsatte længde ydet en erstatningsfridag af  

 den i § 14, stk. 2, fastsatte længde med tillæg af yderligere fritid svarende  

 til 50 pct. af den på den mistede fridag præsterede tjeneste, ydes som  

 resterende godtgørelse overarbejdsbetaling for 6 timers tjeneste.
 Stk. 3.  For tjenestemænd i lønramme 24 og højere  

 lønrammer, der er berettiget til godtgørelse for mistede fridage, anvendes  

 den for pågældende skalatrin gældende sats for overarbejdsbetaling ved  

 beregningen af nævnte godtgørelse, dog således at tjenestemænd på skalatrin  

 36 og højere skalatrin oppebærer godtgørelse for mistede fridage beregnet på  

 grundlag af den for tjenestemænd på skalatrin 35 fastsatte sats.
 § 18.  Bestemmelserne i §§ 12-17 gælder ikke for  

 tjenestemænd med tjeneste til søs eller for de under § 1, stk. 2, punkt a),  

 nævnte tjenestemænd, for hvem afløsning ville medføre urimelige  

 vanskeligheder eller uforholdsmæssig bekostning.
 Stk. 2.  For de i stk. 1 nævnte tjenestemænd fastsættes  

 der ved aftale regler for fridage mv., der optages i de pågældende styrelsers  

 specielle arbejdstidsbestemmelser.
Overarbejde § 19.  Overarbejde bør så vidt muligt undgås.
Stk. 2.  Som overarbejde betragtes tjeneste, der er  

 pålagt en tjenestemand ud over den efter § 2 beregnede højeste arbejdstid ved Stk. 3.  Den under stk. 2, punkt a), nævnte  

 tjenesteoverskridelse afrundes periodevis opad til time, medens de i stk. 2,  

 punkt b) og c), nævnte tjenesteoverskridelser afrundes opad til mangefold af  

 time for den enkelte dag.
§ 20.  Overarbejde skal så viddt muligt søges  

 godtgjort med fritid, der skal være af samme varighed som det præsterede  

 overarbejde med tillæg af 50 pct. afrundet opad til hele timer.
Sådan  

 erstatningsfritid skal, såfremt overarbejdet er af tilstrækkeligt omfang,  

 fortrinsvis gives som hele fridage af den i § 14, stk. 2, fastsatte længde.
 Stk. 2.  Erstatningsfritiden skal gives inden udløbet af  

 den efter mormperioden følgende kalendermåned og med passende varsel, hvorved  

 der i tilfælde, hvor fritiden gives som hele fridage, forstås et tidsrum af  

 mindst 72 timer forud for det tidspunkt, da sidste tjeneste før fridagen  

 tiltrædes.
 Stk. 3.  Såfremt den i stk. 1 nævnte fritid ikke er  

 givet inden udløbet af den i stk. 2 fastsatte frist, ydes  

 overarbejdsbetaling, jf. § 21. Der bortses herved fra det i stk. 1 nævnte  

 procenttillæg.
 Stk. 4.  For overarbejde, der inkl. det i stk. 1 nævnte  

 tillæg giver grundlag for ydelse af mere erstatningsfritid end svarende til 2  

 hele fridage for hver fulde 4 ugers normperiode, ydes overarbejdsbetaling  

 inden udløbet af den efter normperioden følgende kalendermånde.
 Stk. 5.  I tilfælde, hvor det er klart eller overvejende  

 sandsynligt, at præsteret overarbejde ikke vil kunne godtgøres med fritid  

 inden den i stk. 2 fastsatte frist, vil overarbejdsbetaling kunne ydes inden  

 udløbet af nævnte frist.
 Stk. 6.  Overarbejde, der er fastlagt ved tjenesteliste  

 eller skyldes tilkaldelse til tjeneste ud over normal tjeneste, og som ikke  

 er udlignet ved fritid af tilsvarende længde i den måned, hvori det er  

 udført, godtgøres dog i alle tilfælde med overarbejdsbetaling inden udløbet  

 af den følgende kalendermåned.
§ 21.  Satserne for overarbejdsbetaling beregnes med  

 1/1976 (pr. 1. september 1990: 1/1924) af årslønnen for hvert skalatrin med  

 tillæg af 50 pct.
Ved årslønnen fortstås lønnen i medfør af kapitel 1 og 2  

 som reguleret i henhold til kapitel 5 i aftale af 27. marts 1987 om justering  

 af tjenestemandslønninger mv.
 Stk. 2.  Satserne fastsættes efter tjenestemandens  

 lønmæssige og stedtillægsmæssige placering den 1. i den måned, hvori  

 overarbejdsbetalingen kommer til udbetaling.
 § 22.  Der kan ikke ydes overarbejdsbetaling til  

 tjenestemænd, for hvem en overskridelse af tjenesten unddrager sig kontrol,  

 samt til andre tjenestemænd, hvis tjeneste helt eller delvis består i at  

 tilrettelægge arbejdet for andre eller i at kontrollere arbejdets udførelse,  

 og som derigennem har indflydelse på arbejdstidens længde og på, at denne  

 udnyttes på rette måde.
Rejsetid i udlandet for tjenestemænd uden højeste arbejdstid § 23.  Tjenestemænd, der oppebærer rådighedstillæg i  

 henhold til lønnings- og klassificeringslovens § 31, stk. 2, eller dertil  

 svarende regler, får rejsetid i forbindelse med rejser til udlandet medregnet  

 i arbejdstiden efter samme regler, som gælder for ansatte i henhold til  

 overenskomsten mellem Finansministeriet og Danmarks Jurist- og Økonomforbund.
Stk. 2.  For personale (bortset fra ansatte i egentlige  

 chefstillinger og dermed ligestillede stillinger), der ikke er omfattet af  

 reglerne om højeste arbejdstid, og som ikke oppebærer særligt tillæg for  

 merarbejde mv., ydes 4 timers frihed for hver rejse, der foretages uden for  

 normal kontortid.
Ved en rejse forstås ud- og hjemrejse.
Foretages rejsen  

 såvel i som uden for kontortiden, fradrages den tid, der er medgået inden for  

 kontortiden, i de 4 timer.
 Den ovenfor omhandlede frihed kan ikke konverteres til betaling, og den  

 omhandlede rejsetid kan ikke medregnes ved opgørelse af eventuelt krav på  

 godtgørelse for merarbejde.
Specielle bestemmelser § 24.  Foranstående bestemmelser kan ved aftale  

 suppleres med særlige regler for tjenestemænd i de enkelte styrelser.  

 Endvidere kan bestemmelserne ved aftale fraviges for tjenestemænd, hvis  

 arbejdsvilkår er af særlig karakter, eller når andre særlige forhold måtte  

 give grundlag herfor.
Sådanne aftaler optages i de for de enkelte styrelser  

 gældende specielle arbejdstidsbestemmelser.
 § 25.  Denne aftale gælder ikke for statens  

 lærerpersonale og tjenestemandsansatte sygeplejersker.
Ikrafttrædelse § 26.  Denne aftale har virkning fra 1. september 1988  

 og kan opsiges med 3 måneders varsel, dog tidligst til 1. april 1989.
 Stk. 2.  Bestemmelserne vedrørende arbejdstidens længde  

 og placering kan dog tidligst opsiges til 1. april 1991.
 Stk. 3.  Samtidig med denne aftales ikrafttræden ophæves  

 aftale af 29. april 1987 samt tillægsaftale af 7. april 1988 mellem  

 Finansministeriet og Statstjenestemændenes Centralorganisation I,  

 Statstjenestemændendes Centralorganisation II, Akademikernes  

 Centralorganisation (tjenestemandsudvalget) og Lærernes Centralorganisation  

 om de for statens tjenestemænd gældende arbejdstidsregler.
Cirkulære om aftale om arbejdstidsregler mv. i forbindelse med kursusdeltagelse (statstjenestemandsområdet) Hermed følger aftale af 27. juni 1988 mellem Finansministeriet og  

 Statstjenestemændenes Centralorganisation I, Statstjenestemændenes  

 Centralorganisation II samt Lærernes Centralorganisation om arbejdstidsregler  

 mv. i forbindelse med kursusdeltagelse, der har virkning fra 1. april 1987.
 Aftalen gælder for statstjenestemænd omfattet af de forannævnte tre  

 centralorganisationers forhandlingsret.
 Eventuelle ændringer af arbejdstidsopgørelser mv. vedrørende  

 kursusdeltagelse i tiden fra 1. april 1987 til nærværende aftales udsendelse  

 skal alene ske i det omfang, den enkelte tjenestemand rejser krav herom.
Aftalen vedrører alene kurser, hvori tjenestemanden deltager på  

 tjenestesstedets foranledning, dvs. efter pålæg eller anmodning herom.
Til  

 deltagelse i kurser, der ikke omfattes af ovennævnte, kan der som hidtil ud  

 fra en konkret vurdering ydes tjenestefrihed med eller uden løn.
 Vedrørende §§ 1 og 6 bemærkes, at disse efter deres indhold alene kan  

 finde direkte anvendelse på tjenestemænd med en højeste arbejdstid.  

 Tilsvarende principper vil imidlertid kunne lægges til grund i forbindelse  

 med evenuelle merarbejdsopgørelser for tjenestemænd uden højeste arbejdstid.
 Opmærksomheden henledes på, at eventuelle lokale aftaler, der ved  

 nærværende aftales ikrafttræden måtte være gældende for den enkelte  

 styrelse/institution, i henhold til § 7, stk. 2, forbliver i kraft indtil  

 videre.
 Specielt for så vidt angår tjenestemænd på Færøerne bemærkes, at den for  

 disse afvigende generelle arbejdstid indebærer, at de i § 1 anførte timetal i  

 stedet udgør henholdsvis 8,0 timer, 7,8 timer og 7,6 timer, ligesom der i § 2  

 ikke sker nogen nedsættelse af søn- og helligdagstillægsantallet fra 8 til  

 7,5 pr. 1. september 1990.
Finansministeriet Administrations- og  

 Personaledepartementet, den 27. juni 1988 P.
M.
V.
E.
B.
Gorm Neigaard Aftale mellem Finansministeriet og Statstjenestemændenes Centralorganisation I, Statstjenestemændenes Centralorganisation II, samt Lærernes Centralorganisation om arbejdstidsregler mv. i forbindelse med kursusdeltagelse I henhold til § 45, stk. 1, i lov om tjenestemænd i staten, folkeskolen og folkekirken (tjenestemandsloven)  

 aftales følgende:
 § 1.  Når en tjenestemand på tjenestestedets  

 foranledning deltager i kursus, beregnes arbejdstiden for den enkelte dag som  

 7,8 timer (pr. 1. september 1988: 7,6 timer og pr. 1. september 1990: 7,4  

 timer), jf. dog § 6, stk. 2.
 Stk. 2.  Hvis kurset afvikles på dage, hvor  

 tjenestemanden i forvejen helt eller delvis har udført sin normale tjeneste,  

 beregnes arbejdstiden som den på den pågældende dag faktisk udførte tjeneste  

 med tillæg af 3 timer, dog mindst et timetal svarende til det i stk. 1  

 anførte.
 § 2.  Såfremt kurser afvikles på søn- eller  

 helligdage, ydes der for den pågældende dag et tillæg svarende til 8 (pr. 1.  

 september 1990: 7,5) gange det til enhver tid gældende timetillæg for arbejde  

 på søn- og helligdage.
 § 3.  Såfremt kurser helt eller delvis afvikles på  

 lørdage efter kl. 14.00, ydes der for den pågældende dag et tillæg svarende  

 til 3 gange det til enhver tid gældende timetillæg for arbejde på lørdage.
 § 4.  Såfremt der ifølge kursusprogram el.lign. er  

 tilrettelagt undervisning eller anden faglig kursusvirksomhed efter kl.  

 17.00, ydes der for den pågældende dag et tillæg svarende til 2 gange det til  

 enhver tid gældende timetillæg (natpenge) for arbejde i tidsrummet kl.  

 17.00-22.00.
 § 5.  Såfremt en tjenestemand pålægges at deltage i -  

 herunder foretager hen- eller hjemrejse på tjenesterejsevilkår i forbindelse  

 med - et kursus på en på forhånd fastlagt fridag, ydes erstatning herfor  

 efter reglerne i § 16 i aftale af 29. april 1987 om de for statens  

 tjenestemænd gældende arbejdstidsregler.
 § 6.  Hvis en tjenestemand i forbindelse med  

 kursusdeltagelse som ovenfor nævnt foretager hen- eller hjemrejse på  

 almindelige tjenesterejsevilkår på dage, der ikke er fridage, og hvor der i  

 øvrigt ikke afvikles kursusaktivitet, medregnes rejsetiden i arbejdstiden  

 efter de i § 6 i arbejdstidsaftalen anførte regler.
Stk. 2.  På kursusdage, hvor tjenestemanden foretager  

 hen- og hjemrejse på samme dag, opgøres rejsetiden og kursustiden efter § 6,  

 henholdsvis § 3 i arbejdstidsaftalen.
Såfremt det samlede timetal herefter  

 overstiger det i § 1 anførte, ydes der for de overskydende timer oprundet til  

 nærmeste halve time godtgørelse (frihed eller timeløn) for et tilsvarende  

 antal timer.
 § 7.  Foranstående bestemmelser kan i den enkelte  

 styrelse suppleres eller fraviges ved aftale mellem vedkommende minister og  

 den/de berørte centralorganisation(er) eller de organisationer, der måtte  

 blive bemyndiget hertil.
 Stk. 2.  Lokale aftaler, der måtte være indgået forud  

 for denne aftales ikrafttræden, forbliver i kraft, indtil de ændres i  

 overensstemmelse med gældende regler herom.
 § 8.  Nærværende aftale har virkning fra 1. april 1987  

 og kan alene opsiges i forbindelse med opsigelse af arbejdstidsaftalen af 29.  

 april 1987.
Bilag 3 Økonomi- og budgetministeriets cirkulære af 10. november 1971 Cirkulære om godtgørelse for merarbejde til tjenestemænd i staten for hvem  

 der ikke gælder en højeste tjenestetid Det meddeles herved, at der den 1. november 1971 mellem økonomi- og  

 budgetministeren og Statstjenestemændenes Centralorganisation I,  

 Statstjenestemændenes Centralorganisation II og Danske Statsembedsmænds  

 Samråd i medfør af bestemmelsen i § 45, stk. 1, i lov nr. 291 af 18. juni  

 1969 om tjenestemænd i staten, folkeskolen og folkekirken er indgået følgende  

 aftale:
 »§ 1.  Til tjenestemænd i staten, der ikke er  

 omfattet af reglerne om højeste tjenestetid i den mellem parterne indgåede  

 aftale af 14. august 1970 om de for statens tjenestemænd gældende  

 arbejdstidsregler m.m., jf. lønnings- og pensionsministeriets cirkulære af 8.  

 oktober 1971, § 1, stk. 2, kan der ydes godtgørelse for merarbejde efter de i  

 §§ 2-6 indeholdte regler.
 § 2.  Godtgørelse kan alene ydes for tjenstligt  

 merarbejde, som er af midlertidig karakter, og som er pålagt tjenestemanden i  

 henhold til særlig ordre eller ifølge en godkendt tjenestefordeling eller i  

 øvrigt har været en forudsætning for den forsvarlige varetagelse af de med  

 stillingen forbundne tjenstlige pligter.
 Stk. 2.  Godtgørelse kan endvidere kun ydes, såfremt  

 merarbejdet har været af større omfang og har strakt sig over en periode, der  

 normalt ikke må være mindre end 4 uger.
 Stk. 3.  For tjenestemænd i egentlige chefstillinger og  

 dermed ligestillede stillinger er parterne enige om, at spørgsmålet om  

 godtgørelse for merarbejde afgøres ud fra de synspunkter, som er anført i den  

 af tjenestetidsudvalget af 11. maj 1965 afgivne 3. betænkning (nr. 572), side  

 29. Det er i denne forbindelse forudsat, at der kun ydes disse tjenestemænd  

 godtgørelse for merarbejde, såfremt dette har været af et sådant omfang, at  

 den pågældende tjenestemands samlede arbejdsbyrde set over en længere periode  

 væsentligt har oversteget den arbejdsbyrde, der påhviler tjenestemænd, som  

 oppebærer særligt tillæg i henhold til lønnings- og klassificeringslovens §  

 31, stk. 2, 1. punktum, jf. den mellem lønnings- og pensionsministeriet og  

 Danske Statsembedsmænds Samråd indgåede aftale af 30. oktober 1969.
 Stk. 4.  Til tjenestemænd, der oppebærer særligt tillæg,  

 herunder rådighedstillæg, som godtgørelse for overarbejde m.v. i medfør af  

 lønnings- og klassificeringsloven eller aftale indgået i henhold til § 45 i  

 tjenestemandsloven, kan godtgørelse kun ydes, såfremt det samlede merarbejde  

 væsentligt overstiger det overarbejde, der anses som godtgjort gennem det  

 særlige tillæg.
§ 3.  For at godtgørelse kan ydes, skal tjenestemanden  

 til sin foresatte afgive en indberetning om grundlaget for merarbejdet og  

 dettes omfang.
Sådan indberetning afgives ved merarbejdets ophør, eller hvis  

 merarbejdet strækker sig over længere tid, mindst hvert kvartal.
De i § 2,  

 stk. 3, nævnte tjenestemænd afgiver dog alene indberetning een gang om året.
 § 4.  Godtgørelse for merarbejde ydes så vidt muligt i  

 form af tjenestefrihed, hvis længde fastsættes under hensyn til merarbejdets  

 omfang.
 Stk. 2.  Sådan tjenestefrihed bør normalt være tildelt  

 tjenestemanden inden udløbet af det kvartal, der ligger umiddelbart efter det  

 tidspunkt, da merarbejdets omfang er opgjort, jf. § 3.
 Stk. 3.  Meddelelse om tjenestefrihed gives  

 tjenestemanden med passende varsel, der normalt ikke bør være mindre end 14  

 dage.
 § 5.  Såfremt tjenestefrihed ikke kan ydes, godtgøres  

 merarbejdet med betaling, hvis størrelse fastsættes under hensyn til  

 merarbejdets omfang og tjenestemandens lønmæssige placering.
§ 6.  Godtgørelse for merarbejde fastsættes af det  

 ministerium, under hvis ressort tjenestemanden er ansat.
Fastsættelsen sker  

 på grundlag af en efter forudgående drøftelse med tjenestemanden afgivet  

 indstilling fra den institution eller for tjenestemænd i ministerielle  

 kontorer fra det kontor, hvori den pågældende gør tjeneste.
 § 7.  Denne aftale har virkning fra den 1. november  

 1971.
Stk. 2.  Samtidig ophæves § 42, stk. 1 og 2, i lov nr.  

 154 af 7. juni 1958 om lønninger og pensioner m.v. til statens  

 tjenestemænd.« P.
M.
V.
E.
B.
Økonomi- og budgetministeriet, den 10.  

 november 1971 P.
M.
V.
E.
B.
