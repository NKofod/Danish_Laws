Orientering om ny varslingsbekendtgørelse Til beskæftigelsesregionerne, jobcentrene mfl.
 Arbejdsmarkedsstyrelsen har udarbejdet vedlagte ny bekendtgørelse om virksomhedsbegreb/arbejdssted og om opgørelse af antal lønmodtagere efter lov om varsling m.v. i forbindelse med afskedigelser af større omfang.
 Bekendtgørelsen træder i kraft den 15. oktober 2011.
 Bekendtgørelsen erstatter bekendtgørelse nr. 969 af 21. september 2006 og indeholder følgende ændringer:
 1) Det tillægges ingen betydning om en virksomheds lokale enhed har en ledelse, der selvstændigt kan foretage kollektive afskedigelser.
 2) En lokal enhed skal altid betragtes som en selvstændig enhed, hvis den opfylder lovens krav.
 3) Der medtages kun de bestemmelser, hvor ministeren har beføjelser ifølge loven.
 Ved ændringen er der dels sket tilpasning til EU- Domstolens praksis på området dels sket en forenkling af reglerne.
