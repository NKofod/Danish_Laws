 På baggrund af sigtelse rejst af politiet for overtrædelse af  

 varslingsreglerne udtalte Direktoratet at afgørelsen af hvorvidt der var  

 grundlag for at rejse tiltale tilkom politiet.
 Direktoratet fandt dog at på baggrund af at der allerede den 7. juli  

 1987 blev truffet uigenkaldelig beslutning om at lukke 2 afdelinger var det  

 tvivlsomt om virksomheden havde handlet i overensstemmelse med  

 varslingsbestemmelserne i forbindelse med at beslutning om afskedigelserne  

 blev foretaget.
 Direktoratet udtalte at man ikke vurderede at der var hjemmel til at  

 rejse tiltale mod selskabet idet der kun var hjemmel til at rejse tiltale  

 over for den ansvarlige leder af virksomheden.
 Arbejdsdirektoratet udtalte at afgørelse om bødestørrelse beror på et  

 samlet skøn over sagens omstændigheder herunder om ledelsen tidligere havde  

 udvist større eller mindre grovhed i forhold til tidligere sager og om  

 virksomhedens størrelse og det store antal afskedigelser kunne begrunde en  

 skærpet bødeafstand.
 Arbejdsdirektoratet har dags dato tilskrevet Politimesteren i Vejle  

 således:
 »Ved skrivelse af 20. januar 1988 har Politimesteren oplyst, at der  

 nu er rejst sigtelse mod bestyrelsesformanden og mod den administrerende  

 direktør for Tulip Slagterierne for overtrædelse af  

 arbejdsløshedsforsikringslovens § 23 b jf. § 102 a, stk. 1.
 Politimesteren har endvidere i den forbindelse anmodet om en udtalelse om,  

 hvorvidt der efter direktoratets opfattelse er grundlag for at rejse tiltale  

 og i givet fald mod hvem.
 Politimesteren har desuden anmodet om en udtalelse om, hvilken  

 bødepåstand, der i givet fald bør nedlægges.
Indledningsvis skal det bemærkes, at direktoratet er opmærksom på, at det  

 ikke tilkommer direktoratet at afgøre, hvorvidt der er grundlag for at rejse  

 tiltale for overtrædelse af arbejdsløshedsforsikringslovens § 23 b, idet  

 beslutning herom træffes af politiet/anklagemyndigheden på grundlag af den  

 politmæssige efterforskning.
Direktoratet er dog enig med  

 Arbejdsmarkedsnævnet i, at det på baggrund af de foreliggende oplysninger er  

 tvivlsomt, om Tulip Slagterierne har handlet i overensstemmelse med  

 bestemmelsen i § 23 b i forbindelse med beslutningen om at foretage  

 afskedigelserne.
Der kan herved også henvises til politirapporten, side 4,  

 hvor det bl.a. fremgår, at sigtede har oplyst, at selskabets bestyrelse  

 allerede den 7. juli 1987 traf uigenkaldelig beslutning om at lukke  

 afdelingerne i Hammel og Odder.
For så vidt angår spørgsmålet om, mod hvem tiltale i givet fald skal  

 rejses, er det direktoratets opfattelse, jf. de sigtedes advokats synspunkt,  

 at der ikke efter lovens § 102 a, sammenholdt med § 23 b, er hjemmel til at  

 rejse tiltale mod selskabet som sådant (kollektivt ansvar), men derimod kun  

 mod de(n) ansvarlig(e) leder(e) af selskabet.
Det fremgår ligeledes af den  

 hidtidige praksis på området, at tiltale er rejst mod virksomhedernes  

 ansvarlige ledere.
Om forslag til bødepåstand er det endelig direktoratets opfattelse, at  

 afgørelse herom må bero på et samlet skøn over sagens omstændigheder,  

 herunder om ledelsen har udvist større eller mindre grovhed i forhold til  

 tidligere sager på området, og om virksomhedens størrelse og det store antal  

 afskedigelser kan begrunde en skærpet bødepåstand.
Direktoratet har tidligere  

 i en vejledende udtalelse af 7. december 1987 til sekretariatet for  

 Arbejdsmarkedsnævnet udtalt, at der efter direktoratets opfattelse vil kunne  

 argumenteres for et bødeniveau på ikke under 10.000 kr.
