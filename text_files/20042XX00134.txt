Skriftlig fremsættelse (31. marts 2005) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til lov om  

 Danmarks tilslutning til EUs forfatningstraktat (Danmarks ratifikation  

 m.v. af  

 traktat om en forfatning for Europa).
(Lovforslag nr.
L 137).
 Formålet med lovforslaget er at gøre det muligt for Danmark  

 at ratificere forfatningstraktaten.
 Lovforslaget indebærer, at Folketinget giver sit samtykke  

 til, at Danmark kan ratificere forfatningstraktaten, jf. grundlovens § 19.  

 Lovforslaget indeholder samtidig de nødvendige lovbestemmelser i forbindelse  

 med Danmarks tilslutning til forfatningstraktaten.
 Ratifikationen sker i henhold til grundlovens § 20, idet  

 Justitsministeriets redegørelse af 22. november 2004 slår fast, at der med  

 forfatningstraktaten på visse områder sker overladelse af yderligere  

 beføjelser  

 til EU.
 Lovforslaget indebærer endvidere, at tiltrædelsesloven fra  

 1972 med senere ændringer ophæves og erstattes af en ny lov om Danmarks  

 tilslutning til EUs forfatningstraktat.
 Den politiske aftale om Danmark i det udvidede EU er optrykt  

 i sin helhed i de almindelige bemærkninger til lovforslaget.
 Lovbemærkningerne henviser for en faktuel gennemgang af  

 forfatningstraktaten til Udenrigsministeriets redegørelse af 22. november  

 2004  

 om traktat om en forfatning for Europa, der vil være en del af grundlaget for  

 Folketingets behandling af lovforslaget og er vedlagt som bilag.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til det høje Tings velvillige  

 behandling.
