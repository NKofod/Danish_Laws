Bekendtgørelse om ændring af bekendtgørelse om uddannelsen til højere handelseksamen (hhx-bekendtgørelsen) (Præcisering af overgangsregler vedrørende ibrugtagning af nye læreplaner) § 1 I bekendtgørelse nr. 691 af 23. juni 2010 om uddannelsen til højere handelseksamen (hhx-bekendtgørelsen) foretages følgende ændringer:
 1. I § 128, stk. 1, indsættes efter »stk. 3«: »-4«.
 2. I § 128, stk. 1, indsættes som 2. pkt.:
»Bekendtgørelsen har tillige virkning for selvstuderende, der indstilles til prøve efter den 1. august 2010, jf. dog stk. 4.« 3. I § 128, stk. 2, 2. pkt., indsættes efter »forløb«: »eller undervisningen i enkeltfag«.
 4. I § 128 indsættes som stk. 4:
»Stk. 4. Undervisningsforløb i matematik B, der afsluttes med prøver til og med vinterterminen 2011/12, skal ved tilrettelæggelse som enkeltfag foregå efter den læreplan, der fremgår af bilag 21 til bekendtgørelse nr. 742 af 30. juni 2008. Undervisningsforløb i afsætning A, matematik A samt virksomhedsøkonomi A, der afsluttes med prøver til og med vinterterminen 2012/13, skal ved tilrettelæggelse som enkeltfag foregå efter de læreplaner, der fremgår af bilag 8, 20 og 29 til bekendtgørelse nr. 742 af 30. juni 2008. 1. og 2. pkt. gælder tilsvarende for selvstuderende i de omtalte fag.« § 2 Stk. 1. Bekendtgørelsen træder i kraft den 11. september 2010.
 Stk. 2. § 128, stk. 1, 1. pkt., i bekendtgørelse om uddannelsen til højere handelseksamen (hhx-bekendtgørelsen), som ændret ved denne bekendtgørelses § 1, nr. 1, og § 128, stk. 4, 1. pkt., i bekendtgørelse om uddannelsen til højere handelseksamen (hhx-bekendtgørelsen), som indsat ved denne bekendtgørelses § 1, nr. 4, har desuden virkning for undervisningsforløb i de omtalte fag, der er påbegyndt inden den 11. september 2010.
