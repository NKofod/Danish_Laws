Direktoratet udtaler sig om grænsene for, hvilke arbejder offentligt  

 ansatte landinspektører må udføre for det offentlige set i relation til  

 landinspektørlovens og udstykningslovens bestemmelser.
Direktoratets  

 udtalelse er ikke en udtømmende, generel beskrivelse.
 De har anmodet om en udtalelse om grænserne for, hvilke arbejder  

 offentligt ansatte landinspektører må udføre for det offentlige set i  

 relation til landinspektørlovens og udstykningslovens bestemmelser.
Samtidig har De konkret spurgt, om en således ansat landinspektør må, 1) foretage opmålingsarbejder, hvori der ofte vil forekomme stillingtagen  

 til beliggenheden af skel, 2) udarbejde materiale til brug ved ekspropriationer, 3) udarbejde kortmateriale mv. til brug ved tinglysning af deklarationer  

 og andet, og 4) attestere, at et teknisk kort, der benyttes til et anlægsarbejde og  

 bl.a. ejendomserhvervelse (ekspropriation), er ajourført matrikulært.
 I den anledning skal man meddele følgende vedrørende det generelle  

 spørgsmål:
Efter landinspektørlovens § 4, stk. 1, jf. udstykningslovens §§5, 18 og  

 28, har praktiserende landinspektører og deres assistenter med beskikkelse  

 eneret til at udføre matrikulært arbejde i områder med fri praksisret.
En  

 nærmere uddybning og afgrænsning af begreberne »Matrikulært  

 arbejde« og »Praktiserende landinspektører« fremgår af  

 matrikelkommissionens betænkning af 1962 (nr. 317) side 10, 2. spalte og side  

 38. Det her anførte blev senere gentaget i bemærkningerne til lovforslaget  

 fra 1962 (landinspektørloven) og med hensyn til begrebet »Praktiserende  

 landinspektører« yderligere uddybet i landbrugsministeriets forelæggelse  

 i folketinget.
Direktoratet finder ikke at kunne give en udtømmende, generel beskrivelse  

 af ydergrænserne for, hvad der henregnes til matrikulært arbejde, men må  

 henvise til de nævnte lovmotiver, jf. vedlagte kopier. (Ej medtaget her.  

Red. ) Med hensyn til arbejder, der i henhold til bestemmelser i andre love eller  

 andre offentlige forskrifter skal udføres af en landinspektør, bemærkes, at  

 landbrugsministeriet i forbindelse med folketingets behandling af ændringerne  

 i landinspektørloven i 1976-77 i et svar til folketingets erhvervsudvalg har  

 givet udtryk for, at det i sådanne tilfælde antages, at arbejderne skal  

 udføres af en landinspektør med beskikkelse.
 Til besvarelse af de konkrete spørgsmål skal man meddele følgende:
 ad 1. Udførelse af opmålingsarbejder i forbindelse med udførelsen  

 af tekniske arbejder, fremstilling af tekniske kort, afsætning af bygninger  

 mv. er arbejder, som praktiserende landinspektører traditionelt påtager sig,  

 men de er ikke arbejder, som praktiserende landinspektører gennem  

 landinspektørlovens bestemmelser har eneret på.
 Såfremt arbejdet forudsætter, at der sker en definition af skels  

 beliggenhed, kan det dog kun udføres med en praktiserende landinspektørs  

 medvirken.
ad 2. Udarbejdelse af materiale til brug ved ekspropriationer er i  

 almindelighed ikke at betragte som arbejde, hvortil praktiserende  

 landinspektører har eneret, og arbejderne udføres ofte af den eksproprierende  

 mydighed ved de der ansatte landinspektører og ingeniører m.fl.
Visse  

 arbejder skal dog i henhold til særlige regler udføres under medvirken af en  

 praktiserende landinspektør.
Det gælder således planbogskort til brug med  

 vej- og jernbaneanlæg, hvortil arealerhvervelse mv., agtes gennemført ved  

 ekspropriation efter lov nr. 186 af 4.6. 1964, jf. § 1 i  

 landbrugsministeriets cirkulære nr. 30 af 19.2. 1973, der er udarbejdet efter  

 aftale med de eksproprierende myndigheder.
Udarbejdelsen af materialet til  

 brug ved ansøgning om matrikulær berigtigelse af en ekspropriation er, som  

 det fremgår af de generelle bemærkninger, jf. også reglerne i bekendtgørelse  

 nr. 604 af 20.12. 1976, et matrikulært arbejde, hvortil praktiserende  

 landinspektører har eneret.
ad 3. Der vil i almindelighed ikke være noget til hinder for, at  

 de nævnte kort udarbejdes af offentligt ansatte landinspektører, ingeniører  

 og andre.
For så vidt angår kort til tinglysning af deklarationer om en  

 stedbestemt vejret er det i § 3, skt. 2, i lov nr. 143 af 13.4. 1938 om  

 private vejrettigheder bestemt, at vejen skal være indtegnet på kortet af en  

 landinspektør.
Under henvisning til det, der er anført under de generelle  

 bemærkninger, må det antages, at det skal være en landinspektør med  

 beskikkelse.
ad 4. Arbejdet med at supplere og ajourføre tekniske kort, der  

 skal anvendes som grundlag for ekspropriation og lodsejerforhandlinger, med  

 matrikulære oplysninger om ejendomsforhold, vil ofte nødvendiggøre eftersyn  

 og målinger i marken for at få fastslået de rette ejendomsskel.
Det må derfor  

 anses for at være et matrikulært arbejde, der kun kan udføres af  

 praktiserende landinspektører, jf. besvarelsen af pkt. 2.
 Derimod kan der antagelig ikke være noget i vejen for, at andre - herunder  

 offentligt ansatte landinspektører, ingeniører, arkitekter m.fl. - påfører et  

 teknisk kort oplysninger, der angiver på hvilket grundlag man har suppleret  

 kortet med matr.nr. o.lign., evt. med angivelse af datoen for  

 matrikelkortkopien, når der ikke herved tages stilling til rette beliggenhed  

 af ejendomsskel.
 (* 1) Offentliggjort i tidsskriftet Landinspektøren 31. bind, side 332.
