Nr LSF 103 Forslag til Lov om ændring af lov om arbejdsløshedsforsikring m.v.  

 (Dagpenge under uddannelse) Fremsat af arbejdsministeren (Jytte Andersen) den 4. december 1996 Vedtaget ved tredjebehandling den 19. december 1996 Lov nr. 1200 af 27/12/1996 § 1 I lov om arbejdsløshedsforsikring m.v., jf. lovbekendtgørelse nr. 855 af  

 17. september 1996, foretages følgende ændring:
 1. Efter § 62 a indsættes:
»§ 62 b.
Uanset bestemmelsen i § 62 a, stk. 1, kan et medlem,  

 som er fyldt 25 år, få udbetalt dagpenge under deltagelse i uddannelse på  

 betingelse af, 1) at medlemmet umiddelbart før ledigheden har deltaget i uddannelsen i  

 mindst 2 år, samtidig med at medlemmet har været i beskæftigelse, 2) at undervisningen foregår efter kl. 16 eller på lørdage og søn- og  

 helligdage, og 3) at medlemmet ikke er selvforskyldt ledig, jf. § 63.
 Stk. 2. Dagpenge kan i resten af studietiden udbetales for en  

 periode på sammenlagt 444 timer for et fuldtidsforsikret medlem og 360 timer  

 for et deltidsforsikret medlem.
Stk. 3. Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler for anvendelse af  

 bestemmelserne i stk. 1 og 2.« § 2 Loven træder i kraft den 1. januar 1997.
Oprindeligt fremsat forslag I lov om arbejdsløshedsforsikring m.v., jf. lovbekendtgørelse nr. 855 af  

 17. september 1996, foretages følgende ændringer:
§ 1 1. Efter § 62 a indsættes:
»§ 62 b.
Uanset bestemmelsen i § 62 a, stk. 1, kan et medlem,  

 som er fyldt 25 år, få udbetalt dagpenge under deltagelse i uddannelse på  

 betingelse af, 1) at medlemmet umiddelbart før ledigheden har deltaget i uddannelsen i  

 mindst 2 år samtidig med, at medlemmet har været i beskæftigelse, 2) at undervisningen foregår efter kl. 16 eller på lørdage og søn- og  

 helligdage, og 3) at medlemmet ikke er selvforskyldt ledig, jf. § 63.
 Stk. 2. Dagpenge kan i resten af studietiden udbetales for en  

 periode på sammenlagt 444 timer for et fuldtidsforsikret medlem og 360 timer  

 for et deltidsforsikret medlem.
Stk. 3. Direktøren for arbejdsløshedsforsikringen fastsætter efter  

 forhandling med Landsarbejdsrådet nærmere regler for anvendelse af  

 bestemmelserne i stk. 1 og 2.« § 2 Loven træder i kraft den 1. januar 1997.
Bemærkninger til lovforslaget Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF sp. 3222, 3605  

 og 4473, tillæg A sp. 2369, tillæg B sp. 673, tillæg C sp. 321) er senest  

 bekendtgjort ved lovbekendtgørelse nr. 855 af 17. september 1996. Der er den  

 6. november 1996 som L 58 fremsat forslag om ændring af loven (Klageregler  

 m.v.).
 Lovforslaget har baggrund i resultatet af regeringens forhandlinger med  

 Socialistisk Folkeparti og Enhedslisten om finanslov 1997.
 Lovforslaget indeholder en begrænset lempelse i reglerne om ret til  

 dagpenge under fortsat uddannelse for medlemmer, der i længere tid har fulgt  

 en uddannelse om aftenen samtidig med, at de har været i beskæftigelse.
Det foreslås, at der åbnes mulighed for, at medlemmerne får ret til at  

 modtage dagpenge i en begrænset periode i den resterende del af det  

 igangværende studieforløb.
Medlemsgruppen afgrænses til medlemmer, som er  

 fyldt 25 år, og som samtidig med beskæftigelse har fulgt uddannelsen i 2 år.  

 Medlemmerne må ikke være selvforskyldt ledige.
 Dagpenge kan efter forslaget i resten af studietiden udbetales i en  

 periode på sammenlagt 444 timer for fuldtidsforsikrede og 360 timer for  

 deltidsforsikrede.
 Bemyndigelsen i stk. 3 skal bl.a. udnyttes til at fastsætte nærmere regler  

 om beskæftigelseskravet i stk. 1, nr. 1.
 Det foreslås, at lovændringen træder i kraft den 1. januar 1997.
Erhvervsøkonomiske konsekvenser Lovforslaget vil ikke have erhvervsøkonomiske konsekvenser.
Økonomiske konsekvenser Lovforslaget vil ikke have væsentlige økonomiske konsekvenser.
Administrative konsekvenser Forslaget vil ikke have væsentlige administrative konsekvenser.
 Forslaget indeholder ikke EU-retlige aspekter.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om ændring af lov om arbejdsløshedsforsikring m.v.  

 (Dagpenge under uddannelse).
(Lovforslag nr.
L 103).
 Lovforslaget har baggrund i resultatet af regeringens forhandlinger med  

 Socialistisk Folkeparti og Enhedslisten om finanslov 1997.
 Lovforslaget indeholder en begrænset lempelse i reglerne om ret til  

 dagpenge for medlemmer, der i længere tid har fulgt en uddannelse om aftenen  

 samtidig med, at de har været i beskæftigelse.
 Dagpenge kan efter forslaget i resten af studietiden udbetales i en  

 periode svarende til sammenlagt 12 uger.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets velvillige  

 behandling.
