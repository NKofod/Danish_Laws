Ved noteveksling i Thimpu henholdsvis den 24. november 1993 og den 16. december 1993 er der indgået en overenskomst  

 mellem Danmark og Bhutan, ifølge hvilken den danske regering yder støtte inden for et beløb af 4,5 mio. kroner til udbygningen af ugeavisen Kuensel i Bhutan.
Hovedformålet med projektet er at medvirke til en fortsættelse af den  

 liberaliseringsproces, der er igang i Bhutan, ved at sikre den bhutanesiske  

 befolkning adgang til en bedre og mere uafhængig fri presse i Bhutan.
Dette  

 vil ske via en udbedring af de fysiske rammer for avisen Kuensel, fornyet og  

 forbedret produktionsudstyr samt træning af det journalistiske personale.
Overenskomsten trådte i kraft den 16. december 1993 og løber i 3 år.
Den  

 forventes gennemført i perioden 1993-96.
