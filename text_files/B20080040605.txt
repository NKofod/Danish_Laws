Bekendtgørelse om ændring af bekendtgørelse om arbejdsmarkedsbidrag § 1 I bekendtgørelse nr. 1524 af 14. december 2006 om arbejdsmarkedsbidrag, som ændret ved bekendtgørelse nr. 827 af 4. juli 2007, § 4 i bekendtgørelse nr. 1243 af 23. oktober 2007 og bekendtgørelse nr. 1482 af 12. december 2007, foretages følgende ændringer:
 1. Overalt i bekendtgørelsen ændres »lov om en arbejdsmarkedsfond« til: »lov om arbejdsmarkedsbidrag«.
 2. I § 13, nr. 3, ændres »arbejdsmarkedsfondslovens« til: »arbejdsmarkedsbidragslovens«.
 3. § 14, 2. pkt., affattes således:
»Told- og Skatteforvaltningen hører Sikringsstyrelsen, inden der træffes afgørelse, såfremt der er tvivl om, hvor en person er socialt sikret.« 4. I § 17 ændres »§ 11, stk. 1 og stk. 6« til: »§ 11, stk. 1, 6 og 7«.
 5. I § 20 ændres »§ 11, stk. 1-2 og stk. 6« til: »§ 11, stk. 1-2 og 6-7«, og »§ 11, stk. 2, 2. pkt.« ændres til: »§ 11, stk. 2, 2. pkt., og stk. 6«.
§ 2 Stk. 1. Bekendtgørelsen træder i kraft den 1. juni 2008.
 Stk. 2. § 1, nr. 4 og 5, har virkning fra og med den 1. juni 2008.
