Bekendtgørelse  

 om uddannelsen til professionsbachelor i optometri I medfør af § 5, stk. 1-3, og § 11, stk. 1  

 og 2, i lov nr. 481 af 31. maj 2000 om mellemlange videregående uddannelser,  

 4,  

 stk. 2, i lov om erhvervsuddannelser, jf. lovbekendtgørelse nr. 183 af  

 22.  

 marts 2004 og § 15, stk. 1, i lov nr. 451 af 22. maj 2006 om  

 autorisation af sundhedspersoner og om sundhedsfaglig virksomhed, og efter  

 forhandling med sundhedsministeren fastsættes:
Kapitel 1 Uddannelsens formål, varighed samt betegnelse § 1.  

  

 Formålet  

 med den samlede uddannelse er at kvalificere de studerende til efter endt  

 uddannelse at fungere selvstændigt som optometrist og herunder indgå i et  

 tværfagligt samarbejde.
Uddannelsen skal kvalificere de studerende til at  

 kunne  

 planlægge, udføre, evaluere og dokumentere optometristiske opgaver inden for  

 synskorrektion og anden behandling, sundhedsfremme, sygdomsforebyggelse,  

 habilitering, rehabilitering og faglig udvikling, så de studerende herved  

 opnår  

 handlekompetence inden for det optometristiske professionsområde.
 Stk. 2.  

  

 De  

 studerende skal kvalificere sig til at kunne:
 1)  

 	  

 Planlægge, udføre,  

 evaluere og dokumentere optometriske opgaver inden for sundhedsfremme,  

 sygdomsforebyggelse,  

 vedligeholdelse, rehabilitering og faglig udvikling med henblik på national  

 og  

 international beskæftigelse i privat og offentlig virksomhed.
 2)  

 	  

 Udvikle, styrke,  

 opretholde og genskabe optimal synsevne, synsfunktion og synsrelateret  

 funktionsevne  

 hos mennesker med det formål at fremme sundhed og livskvalitet samt forebygge  

 synsnedsættelse/-tab og synsfunktionsnedsættelse/-tab samt synsrelateret  

 funktionsnedsættelse/-tab hos det enkelte menneske.
 3)  

 	  

 Målrette den  

 optometriske intervention mod det enkelte menneske og grupper af mennesker i  

 alle livsaldre i samspil med omgivelser og med fokus på fritidsliv og miljø,  

 herunder arbejdsmiljø og ergonomi.
 4)  

 	  

 Indgå i samarbejde  

 med patienten, pårørende, kolleger og andre faggrupper uafhængigt af kulturel  

 og sproglig baggrund.
 5)  

 	  

 Igangsætte og indgå i  

 arbejdsmæssige sammenhænge, hvor der udføres forsknings- og  

 udviklingsarbejde.
6)  

 	  

 Fortsætte teoretisk  

 og klinisk kompetencegivende videreuddannelse efter afsluttet uddannelse 7)  

 	  

 Opnå  

 Sundhedsstyrelsens autorisation til såvel optiker som kontaktlinseoptiker.
 8)  

 	  

 Fortsætte i videre  

 uddannelse.
§ 2.  

  

 Uddannelsen giver ret til  

 betegnelsen professionsbachelor i optometri.
Betegnelsen på engelsk er  

 Bachelor  

 in Optometry (B.Optom.) Stk. 2.  

  

 Studerende, der har bestået  

 uddannelsen, autoriseres som optiker og kontaktlinseoptiker i henhold til lov  

 om autorisation af sundhedspersoner og om sundhedsfaglig virksomhed.
§ 3.  

  

 Uddannelsen foregår ved  

 uddannelsesinstitutioner, der af Undervisningsministeriet er godkendt til at  

 udbyde uddannelsen.
Uddannelsesinstitutionen er ansvarlig for uddannelsen i  

 sin  

 helhed, herunder ansvarlig for indhold, sammenhæng og koordinering af  

 uddannelsens  

 teori og praktik.
Stk. 2.  

  

 Uddannelsen er en semesteropdelt  

 uddannelse, der er normeret til 3 ½ studenterårsværk, svarende til 210  

 ECTS-point.
Et studenterårsværk er en fuldtidsstuderendes arbejde i 1 år.
Et  

 studenterårsværk  

 svarer til 60 point i European Credit Transfer System (ECTS-point). Hvert  

 semester varer 18-24 uger.
Stk. 3.  

  

 Uddannelsen skal være afsluttet  

 senest 6 år efter studiestart.
Heri medregnes ikke orlov begrundet i barsel,  

 adoption samt militærtjeneste.
Institutionen kan i særlige tilfælde forlænge  

 uddannelsen ud over 6 år.
Kapitel 2 Uddannelsens tilrettelæggelse og indhold § 4.  

  

 Uddannelsen tilrettelægges således, at teoretisk og praktisk uddannelse  

 kombineres i en vekselvirkning med stigende sværhedsgrad og kompleksitet  

 gennem  

 forløbet.
 Stk. 2.  

  

 I  

 uddannelsens teoretiske dele og praktikdele indgår undervisningsformer og  

 læringsmiljøer, der udvikler de studerendes selvstændighed, samarbejdsevne,  

 refleksion og evne til at skabe faglig fornyelse.
Stk. 3.  

  

 Praktikken  

 er placeret som mindst to  

 praktikperioder efter  

 2. semester.
Praktikken kan gennemføres på op til flere praktiksteder.
 § 5.  

  

 Nationale og internationale forskningsresultater, der er relevante for  

 uddannelsen, integreres i størst muligt omfang i undervisningen.
§ 6.  

  

 I  

 uddannelsen indgår, i det omfang det er relevant for det pågældende  

 fagområde,  

 undervisning i miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling, udvikle deres evner til at skabe fornyelse  

 gennem anvendelse af entreprenørskab.
 § 7.  

  

 Uddannelsen omfatter følgende fagområder:
1)  

 	  

 Grundlæggende  

 videnskab svarende til 9 ECTS-point, jf stk. 2 2)  

 	  

 Human videnskab  

 svarende til 21  

 ECTS-point, jf. stk. 3 3)  

 	  

 Optik svarende til 4  

 ECTS-point, jf. stk. 4 4)  

 	  

 Visuel videnskab  

 svarende til 16 ECTS-point, jf. stk. 5 5)  

 	  

 Optometri svarende  

 til 52  

 ECTS-point, jf. stk. 6 6)  

 	  

 Brilleglas, teknologi  

 og værkstedsoptik svarende til 3,5  

 ECTS-point,  

 jf. stk. 7, 7)  

 	  

 Lovgivning og handel  

 svarende til 1,5  

 ECTS-point, jf. stk. 8 8)  

 	  

 Praktik, svarende til  

 90 ECTS-point, jf. § 8.
 9)  

 	  

 Bachelorprojekt  

 svarende til 13 ECTS-point, jf. § 9.
 Stk. 2.  

  

 Målet med  

 fagområdet Grundlæggende videnskab er, at den studerende erhverver sig de for  

 uddannelsen nødvendige, grundlæggende kompetencer inden for matematik,  

 statistik, videnskabelig metode, epidemiologi, kemi og biologi.
Stk. 3.  

  

 Målet for  

 fagområdet human videnskab er, at den studerende erhverver sig kompetencer  

 inden for anatomi, fysiologi, farmakologi, okulær farmakologi, patologi,  

 okulær  

 patologi, neurologi og psykologi, således at den studerende bliver i stand  

 til  

 at kunne skelne det raske øje fra det patologiske øje samt kunne vurdere, om  

 synsproblemet skyldes almen sygdom.
Den studerende skal herved opnå  

 kompetencer, som sætter den studerende i stand til at træffe den rette  

 beslutning med hensyn til korrekt behandling og rådgivning,  

 herunder evt. henvisning til anden behandling.
 Stk. 4.  

  

 Målet med  

 fagområdet optik er, at den studerende erhverver sig kompetencer indenfor  

 geometrisk  

 optik og fysisk optik således, at den studerende bliver i stand til at kunne  

 analysere og beregne optiske problemstillinger af betydning for optometri.
 Stk. 5.  

  

 Målet med  

 fagområdet visuel videnskab er, at den studerende erhverver sig kompetencer  

 indenfor  

 okulær anatomi og fysiologi, fysiologisk/visuel optik og visuel psykofysik og  

 perception, så den studerende opnår  

 en grundig  

 forståelse af øjets og det visuelle systems strukturer, komponenter og  

 funktion,  

 samt opnår viden om, hvordan optisk korrektion påvirker det visuelle system.
 Stk. 6.  

  

 Målet med  

 fagområdet Optometri er, at den studerende erhverver sig kompetencer inden  

 for  

 refraktion, binokulærtsyn, kontaktlinser, ergo-optometri og svagsynsoptik.
Den studerende erhverver sig kompetencer til at udføre  

 alle relevante optometriske målinger samt  

 observationer, at analysere og dokumentere disse, og på den baggrund stille  

 en  

 korrekt diagnose.
Den studerende erhverver sig kompetencer til korrekt  

 vejledning  

 og instruktion evt. at henvise til anden behandling.
 Stk. 7.  

  

 Målet med  

 fagområdet Brilleglas, teknologi og værkstedsoptik er, at den studerende  

 erhverver  

 sig kompetencer i brilleglas teknologi og kvalitetssikring,  

 indslibningsteknologi  

 og brillestelteknologi og -tilpasning, for derved at opnå høj grad af  

 produktkendskab og kvalitetsbevidsthed til brug ved vejledning og rådgivning  

 af  

 klienter og kontrol af produkter.
 Stk. 8.  

  

 Målet med  

 fagområdet Lovgivning og handel er, at den studerende erhverver sig  

 kompetencer  

 i problemstillinger inden for lovgivning og regler vedrørende det  

 optometriske  

 fagområde, og at den studerende får kendskab til  

 etisk  

 og social adfærd.
§ 8.  

  

 Målet med praktikken er at skabe sammenhæng mellem teoretisk og praktisk  

 kundskab og derved sikre en professionsbasering og praksisnærhed.
Praktikken  

 tilrettelægges med progression fra det observerende til det reflekterende og  

 selvstændigt udøvende i forbindelse med træning af grundlæggende kompetencer  

 inden for uddannelsens faglige område.
Stk. 2.  

  

 Praktikken,  

 der er lønnet, foregår på praktiksteder, der er godkendt af institutionen.  

 Det  

 påhviler institutionen at sikre, at praktikstedet forud for hver  

 praktikperiode  

 udarbejder en beskrivelse af praktikforløbet.
Beskrivelsen skal godkendes af  

 institutionen.
 Stk. 3.  

  

 Praktikken  

 kan være ulønnet, hvis den gennemføres i udlandet.
 Stk. 4.  

  

 Praktikstedet afgiver en udtalelse som dokumentation for den studerendes  

 gennemførelse af den del af praktikforløbet, som er gennemført ved det  

 pågældende praktiksted.
 Stk. 5.  

  

 Nærmere  

 regler om praktikken, herunder om kriterier for godkendelse af praktiksteder  

 og  

 om de studerendes deltagelses- og mødepligt i praktikken, fastsættes i  

 studieordningen.
 § 9.  

  

 Målet med bachelorprojektet er, at den studerende gennem selvstændigt arbejde  

 tilegner sig og dokumenterer særlig indsigt i et afgrænset emne eller problem  

 indenfor det optometriske virksomhedsområde.
 Stk. 2.  

  

 I projektet  

 behandles med anvendelse af videnskabelig metode og inddragelse af erfaringer  

 fra praktik en selvvalgt problemstilling, der skal godkendes af  

 institutionen.
 § 10.  

  

 Den studerende har pligt til at deltage i uddannelsen, som den tilrettelægges  

 af institutionen efter denne bekendtgørelse.
 Stk. 2.  

  

 I  

 studieordningen fastsættes regler om, hvordan den studerende skal opfylde  

 deltagelsespligten efter stk. 1. Det skal af disse regler fremgå, til  

 hvilke dele af uddannelsen, der er mødepligt, samt hvilke virkninger der  

 eventuelt knytter sig til manglende overholdelse af deltagelses- og  

 mødepligten.
Kapitel 3 Eksamen og bedømmelse § 11.  

  

 Uddannelsen indeholder 5 eksterne prøver.
Prøverne skal bestås hver for sig.
Stk. 2.  

  

 En prøve  

 placeres inden udgangen af 2. semester.
En prøve i relation til den  

 gennemførte  

 praktik placeres efter den samlede praktik.
Den eksterne prøve i  

 bachelorprojektet placeres i 7. semester.
Placeringen af de øvrige eksterne  

 prøver og eventuelle interne prøver fastsættes i studieordningen.
Stk. 3.  

  

 Bachelorprojektet bedømmes ved en mundtlig prøve.
Der gives en samlet  

 karakter  

 for det skriftlige arbejde og præstationen ved prøven.
Prøven er individuel.
 Stk. 4.  

  

 For at  

 kunne indstille sig til prøven i relation til den gennemførte praktik skal  

 den  

 studerende have gennemført praktikken.
 Stk. 5.  

  

 For at  

 kunne indstille sig til prøve i bachelorprojektet skal den studerende have  

 bestået prøven i relation til den gennemførte praktik samt have bestået  

 øvrige  

 prøver.
 Stk. 6.  

  

 For prøver  

 og eksamen gælder i øvrigt reglerne i bekendtgørelse om eksamen i  

 erhvervsrettede  

 uddannelser (eksamensbekendtgørelsen) og bekendtgørelse om karakterskala og  

 anden bedømmelse (karakterskalabekendtgørelsen).
Kapitel 4 Studieordningen § 12.  

  

 Institutionen fastsætter inden for bekendtgørelsens rammer nærmere regler for  

 uddannelsen i en studieordning.
 Stk. 2.  

  

 Studieordningen skal indeholde regler om:
 1)  

 	  

 Undervisnings- og  

 arbejdsformer, jf. § 4, stk. 2.
 2)  

 	  

 Mål for samt indhold  

 og tidsmæssigt omfang af de enkelte fag samt fagenes placering i  

 studieforløbet.  

 Omfanget af fagene fastsættes i ECTS-point, jf. § 7.
 3)  

 	  

 Mål for samt indhold,  

 vilkår, tidsmæssigt omfang, placering og tilrettelæggelse af praktikken, jf.  

 § 4,  

 stk. 3, og § 8.
 4)  

 	  

 Godkendelse af  

 praktiksteder og de studerendes deltagelses- og mødepligt til praktikken, jf.  

 § 8,  

 stk. 5.
 5)  

 	  

 Udarbejdelse af bachelorprojekt,  

 jf. § 9.
 6)  

 	  

 Deltagelses- og  

 mødepligt i uddannelsen samt virkninger ved manglende overholdelse, jf.  

 § 10,  

 stk. 2.
 7)  

 	  

 Bedømmelse af de  

 enkelte fag og af praktikken, jf. § 11.
 8)  

 	  

 Overgangsregler, jf.  

 § 13, stk. 2.
 9)  

 	  

 Merit, jf. § 15.
 Stk. 3.  

  

 Ud over  

 regler fastsat i henhold til denne bekendtgørelse indeholder studieordningen  

 regler fastsat i henhold til eksamensbekendtgørelsen.
 Stk. 4.  

  

 Det skal af  

 studieordningen fremgå, at institutionen, hvor det er begrundet i usædvanlige  

 forhold, kan dispensere fra regler i studieordningen, der alene er fastsat af  

 institutionen.
 Stk. 5.  

  

 Inden  

 studieordning fastsættes og ved væsentlige ændringer af denne, skal  

 studieordningen godkendes af Undervisningsministeriet efter indhentet  

 udtalelse  

 fra Sundhedsstyrelsen.
§ 13.  

  

 Ved udarbejdelsen af studieordningen deltager en repræsentant for de  

 studerende  

 og en repræsentant for praktikstederne.
Ved væsentlige ændringer af  

 studieordningen tager institutionen kontakt til aftagerrepræsentanter og  

 indhenter en udtalelse fra censorformandskabet, jf. eksamensbekendtgørelsen.
 Stk. 2.  

  

 Studieordningen, herunder væsentlige ændringer i denne, træder i kraft ved et  

 studieårs begyndelse og skal indeholde overgangsregler.
Stk. 3.  

  

 Censorformandskabet skal orienteres om studieordningen og væsentlige  

 ændringer  

 heri.
Gældende studieordninger skal være tilgængelige på institutionens  

 hjemmeside.
Kapitel 5 Andre regler § 14.  

  

 Skift til samme uddannelse ved en anden institution kan først ske efter 1.  

 studieår, og efter at 1. eksterne prøve er bestået.
Institutionen kan  

 dispensere herfra, hvis der foreligger usædvanlige forhold.
 § 15.  

  

 Beståede uddannelseselementer ved en institution, der udbyder uddannelsen  

 efter  

 denne bekendtgørelse, ækvivalerer de tilsvarende uddannelseselementer ved de  

 andre institutioner, der udbyder uddannelsen.
Stk. 2.  

  

 Institutionen kan herudover i hvert enkelt tilfælde eller ved regler i  

 studieordningen godkende, at gennemførte uddannelseselementer fra en anden  

 dansk eller udenlandsk videregående uddannelse, der er bestået efter reglerne  

 herom, træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes på grundlag af en faglig  

 vurdering af ækvivalensen mellem de berørte uddannelsesdele.
 § 16.  

  

 Undervisningsministeriet kan godkende fravigelse af bekendtgørelsen som led i  

 forsøg.
§ 17.  

  

 Institutionens afgørelser i henhold til bekendtgørelsen kan indbringes for  

 Undervisningsministeriet af den, afgørelsen angår, når klagen vedrører  

 retlige  

 spørgsmål.
Klagen indgives til institutionen, som videresender klagen til  

 ministeriet, hvis afgørelsen fastholdes, ledsaget af en udtalelse.  

 Institutionen giver klageren lejlighed til inden for en frist på mindst 1 uge  

 at kommentere udtalelsen.
Kommentaren medsendes til ministeriet.
 Stk. 2.  

  

 Fristen for  

 at indgive klage efter stk. 1 er 2 uger fra den dag, afgørelsen er  

 meddelt  

 klageren.
Kapitel 6 Ikrafttrædelses- og overgangsregler § 18.  

  

 Bekendtgørelsen træder i kraft  

 den 1. august 2007.
 Stk. 2.  

  

 Samtidig ophæves bekendtgørelse nr.  

 705 af 1. juli 2005 om uddannelsen til optometrist (optiker).
 Stk. 3.  

  

 Uanset bestemmelsen i stk. 2, kan aftaler  

 om uddannelsens hovedforløb dog indgås, hvis uddannelsens hovedforløb  

 påbegyndes inden 1. august 2007. Restuddannelsesaftaler kan tillige indgås  

 for  

 elever med en afbrudt uddannelsesaftale, hvis uddannelsesforholdet afsluttes  

 inden udgangen af 2012.
 Stk. 4.  

  

 Elever, der opfylder  

 betingelserne i § 5 i den i stk. 2 nævnte bekendtgørelse, har adgang til  

 at søge om optagelse til uddannelse efter denne bekendtgørelse.
