Fremsat den 2. november 2000 af  

 Christian H.
Hansen (DF),  

 Kristian Thulesen Dahl (DF),  

 Svend Aage Fauerholdt (DF), Pia Kjærsgaard (DF  

 ) og Peter Skaarup (DF) Forslag til folketingsbeslutning om etablering af et dansk fiskeriregister Folketinget pålægger regeringen at  

 fremsætte lovforslag om etablering af et fiskeriregister i stil med  

 Dansk Internationalt Skibsregister samt om ændring af  

 skattelovgivningen, hvorefter ansatte på danske fiskerfartøjer  

 får den samlede indkomstskat nedsat med det beløb, der  

 forholdsmæssigt falder på den lønindkomst, som er indtjent  

 om bord på skibe, der er registreret i fiskeriregistret.
Bemærkninger til forslaget Der er forslagsstillernes opfattelse, at  

 fiskerierhvervet er præget af en hård konkurrencesituation med  

 høje omkostninger og lav indtjening, og at fiskerierhvervet  

 trænger til en håndsrækning.
Konkurrencesituationen er i takt med de stigende  

 oliepriser blevet forværret for erhvervet.
Fiskerierhvervet er  

 præget af meget store udgifter til brændstof.
Hvor en liter  

 dieselolie i 1999 kostede ca. 0,82 kr., er prisen i efteråret 2000  

 steget til ca. 2,70 kr.
Det betyder for et industrifiskerifartøj, der  

 gennemsnitligt bruger 800.000 liter dieselolie årligt, at merudgiften  

 til brændstof er steget med godt 1,5 mio. kr. årligt pr.  

 fartøj.
Det er en helt uholdbar situation, der truer fiskerne på  

 deres eksistens.
Som et forslag til en vedvarende løsning på  

 fiskerierhvervets vanskelige situation mener forslagsstillerne, at man i  

 lighed med oprettelsen af Dansk Internationalt Skibsregister bør  

 oprette et tilsvarende fiskeriregister for ansatte på danske  

 fiskerfartøjer, og som har samme egenskaber som DIS.
Herudover skal  

 den tilhørende skattelovgivning ændres, så personer, der  

 udfører arbejde på skibe, der er registreret i fiskeriregistret,  

 får den samlede indkomstskat nedsat med det beløb, der  

 forholdsmæssigt falder på den lønindkomst, der er indtjent  

 om bord på skibe.
Dansk Internationalt Skibsregister (DIS) blev etableret  

 ved lov i 1988 og havde til formål at hjælpe den danske  

 handelsflåde til at kunne klare sig i den internationale konkurrence.
I  

 andre internationale registre betaler mandskabet om bord på skibene  

 normalt ikke skat til flaglandet.
Derfor blev lov om opkrævning af  

 indkomst- og formueskat ved samme lejlighed ændret, så den  

 samlede indkomstskat (for danske sømænd) nedsættes med det  

 beløb, der forholdsmæssigt falder på den  

 lønindkomst, som er indtjent om bord på skibe, der er  

 registreret i DIS.
For udenlandske sømænd blev loven  

 ændret, så der ikke svares skat af lønindtægt for  

 arbejde udført om bord på skibe i DIS.
 Hvis ikke det er muligt at etablere et fiskeriregister i  

 stil med DIS, er forslagsstillerne åbne over for, at loven om DIS  

 ændres, så danske fiskerfartøjer kan optages i registeret,  

 eventuelt for en kortere periode, f.eks. mens brændstofpriserne er  

 på det nuværende høje niveau.
 En tilsvarende parallelordning til DIS for  

 beskæftigede på danske fiskerfartøjer vil betyde, at  

 skatteværdien af fiskernes gennemsnitslønninger på 350.000  

 kr. årligt i stedet ville blive tilbage til driften af skibet, hvilket  

 selvsagt vil hjælpe mærkbart på erhvervets situation.
 Fiskerierhvervet har haft svært ved at skabe  

 lydhørhed for den vanskelige situation og for sine synspunkter over  

 for Folketinget, mens fiskerne i Holland over en 4-års-periode  

 hjælpes med omkring 100 mio. kr. årligt.
 Der er forslagsstillernes opfattelse, at oprettelse af et  

 fiskeriregister med samme egenskaber som DIS vil være et godt bud  

 på en vedvarende løsning på fiskernes vanskelige  

 situation.
Skriftlig fremsættelse Christian H.
Hansen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af et  

 dansk fiskeriregister.
(Beslutningsforslag nr.
B 34).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
