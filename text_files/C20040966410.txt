Cirkulæreskrivelse  

 om nye regler om indgåelse af ægteskab 1. Indledning Indledningsvis kan det oplyses, at det familieretlige område den  

 2. august 2004 blev overført fra Justitsministeriet til det nyoprettede  

 Ministerium for Familie- og Forbrugeranliggender.
I den anledning har den del  

 af Civilretsdirektoratet, der arbejder med familieret, skiftet navn til  

 Familiestyrelsen.
 Ved § 1 og § 6 i lov nr. 446 af 9. juni 2004 om ændring af lov  

 om ægteskabets indgåelse og opløsning med flere love (Regelforenkling på det  

 familieretlige område m.v.) ændres bl.a. reglerne om indgåelse af ægteskab og  

 registreret partnerskab. Ændringerne træder i kraft den 1. oktober 2004.
På baggrund af disse lovændringer har Familiestyrelsen ændret  

 indgåelsesbekendtgørelsen (bekendtgørelse nr. 662 af 1. august 1995 som  

 senest  

 ændret ved bekendtgørelse nr. 461 af 14. juni 2002) ved bekendtgørelse nr.  

 933  

 af 14. september 2004, der vedlægges.
Der er samtidig foretaget andre  

 moderniseringer af vielsesreglerne.
 I det følgende gennemgås de nye regler:
  

 	  

 Når det tidligere ægteskab er ophørt ved  

 skilsmisse, stilles der ikke længere krav om, at fællesboet er delt, før man  

 kan indgå nyt ægteskab.
Dette er beskrevet i pkt. 2.1.
  

 	  

 Samtidig er reglerne,  

 når det tidligere ægteskab er ophørt ved død, blevet ændret.
Dette er  

 beskrevet  

 i pkt. 2.2.
  

 	  

 Det er blevet lettere  

 at dokumentere, at et tidligere ægteskab er opløst ved skilsmisse eller død i  

 Danmark, idet registrering i CPR som udgangspunkt er tilstrækkelig.
Dette er  

 beskrevet i pkt. 3.1.
   

 	  

 Reglerne om  

 dokumentation for udenlandske skilsmisser og dødsfald m.v. er kort beskrevet  

 i  

 pkt. 3.2.3.4.
   

 	  

 Fremlæggelse af  

 originale dokumenter eller kopier er omtalt i pkt. 4.
  

 	  

 Kravet om, at hver  

 part skal afgive erklæring om, hvorvidt den pågældende har eller venter børn  

 med en anden, er blevet ophævet.
Dette er beskrevet i pkt. 5.
  

 	  

 Endelig er reglerne om  

 indgåelse og opløsning af registreret partnerskab blevet ændret.
Dette  

 omtales  

 i en særskilt skrivelse.
 Det bemærkes, at nedenstående ændringer af reglerne om  

 indgåelse af ægteskab også gælder for registreret partnerskab.
2. Dokumentation for skifte af det tidligere fællesbo  

 ved indgåelse af ægteskab Efter lovændringen har § 10 i lov om ægteskabs indgåelse og  

 opløsning følgende ordlyd:
»§ 10. Er et tidligere ægteskab eller registreret  

 partnerskab opløst ved død, må den efterlevende ægtefælle eller registrerede  

 partner ikke indgå ægteskab eller registreret partnerskab, før  

 dødsbobehandling  

 ved bobestyrer eller offentligt skifte er påbegyndt eller privat skifte er  

 afsluttet.
Dette gælder dog ikke, hvis 1) der ikke var noget formuefællesskab mellem ægtefællerne eller  

 de registrerede partnere, 2) ægtefællerne eller de registrerede partnere var separerede på  

 tidspunktet for dødsfaldet, 3) samtlige arvinger efter afdøde giver samtykke hertil, eller 4) der ikke skal foretages dødsbobehandling her i landet.
 Stk. 2.  

  

 Den  

 myndighed, som efter § 13 skal prøve ægteskabsbetingelserne, kan tillade, at  

 stk. 1 fraviges.
Stk. 3.  

  

 Afgørelser  

 efter stk. 2 kan påklages til justitsministeren  

1) .« Skrivelse af 14. december 2001 om skiftefritagelse ved  

 indgåelse af nyt ægteskab er herefter bortfaldet.
2.1. Indgåelse af nyt ægteskab efter skilsmisse Når det tidligere ægteskab er opløst ved skilsmisse eller  

 omstødelse, betyder lovændringen, at det ikke længere er et krav, at  

 fællesboet  

 er delt, før man kan indgå nyt ægteskab.
 Dette gælder for alle prøvelser, der afsluttes den 1. oktober  

 2004 eller senere, også selvom anmodningen om prøvelse er indgivet inden da.
2.2. Indgåelse af nyt ægteskab, når det tidligere  

 ægteskab er opløst ved død 2.2.1. Dødsboet behandles i Danmark Når det tidligere ægteskab er opløst ved død, og dødsboet  

 behandles i Danmark, må den efterlevende ægtefælle fortsat ikke indgå  

 ægteskab,  

 før fællesboet er delt eller taget under bobestyrerbehandling eller  

 offentligt  

 skifte, medmindre prøvelsesmyndigheden giver dispensation.
 Dette krav gælder dog ikke i følgende situationer:
 1) Der var ikke noget formuefællesskab i det tidligere ægteskab.
 2) Ægtefællerne var separerede ved dødsfaldet.
 3) Samtlige arvinger efter afdøde giver samtykke til indgåelse  

 af nyt ægteskab.
 I det følgende beskrives, hvordan den efterlevende ægtefælle  

 kan dokumentere, at dødsboet ikke er til hinder for indgåelse af ægteskab.  

 Beskrivelsen er ikke udtømmende.
I flere situationer er dokumentationen en erklæring fra  

 skifteretten.
Det er imidlertid ikke nødvendigt at fremlægge en erklæring,  

 hvis  

 skifteretten f.eks. telefonisk over for kommunen bekræfter oplysningerne.
Tværtimod vil det oftest være det enkleste for kommunen og den  

 efterlevende ægtefælle, at kommunen indhenter oplysninger hos skifteretten  

 om,  

 hvordan dødsboet er blevet behandlet.
I så fald er det ikke nødvendigt at  

 fremlægge den neden for nævnte dokumentation fra skifteretten.
2.2.1.1. Dokumentation for, at privat skifte o.lign.  

 er afsluttet Et privat skifte af et dødsbo anses for afsluttet, når  

 skifteretten har færdigbehandlet sagen, medmindre dødsboet er udleveret til  

 uskiftet bo.
Der findes mange forskellige måder at behandle et dødsbo på.  

 Hvis kommunen er i tvivl om, hvorvidt et dødsbo er afsluttet eller ej, kan  

 kommunen kontakte skifteretten, eventuelt telefonisk.
Hvis skifteretten  

 bekræfter,  

 at dødsboet er afsluttet, er det ikke nødvendigt at indhente dokumentation  

 fra  

 den efterlevende ægtefælle.
 Om nødvendigt kan det bl.a. ved følgende attester m.v.  

 dokumenteres, at privat skifte er afsluttet:
  

 	  

 Skifteretsattest  

 om, at fællesboet er udleveret til privat skifte samt erklæringer fra  

 samtlige  

 arvinger om, at skiftet er afsluttet.
Fortegnelse over arvingerne findes på  

 Skifteretsattest Om Privat Skifte.
I stedet for erklæring fra  

 arvingerne kan  

 der fremlægges bekræftelse fra skifteretten på, at skiftet er afsluttet,  

 f.eks.  

 i form af endelig beregning af arve- eller boafgift.
   

 	  

 Skifteretsattest om,  

 at fællesboet er udleveret til forenklet privat skifte efter skiftelovens §  

 18.
   

 	  

 Skifteretsattest om,  

 at boet er udlagt som boudlæg (Skifteretsattest Om Boudlæg) eller udlagt til  

 en  

 bestemt person. (Tidligere anvendtes skifteretsattest om udlæg til dækning af  

 udgifterne ved begravelsen eller udlæg efter § 10, stk. 2, i skifteloven).
   

 	  

 Skifteretsattest om,  

 at fællesboet er udlagt til den længstlevende ægtefælle efter skiftelovens §  

 22. (Tidligere anvendtes skifteretsattest om udlæg efter § 62 b, stk. 2, i  

 skifteloven).
2.2.1.2. Dokumentation for, at dødsboet er taget under  

 behandling af bobestyrer eller under offentligt skifte Dette kan dokumenteres ved skifteretsattest om, at fællesboet  

 er eller har været under offentligt skifte eller udleveret til  

 bobestyrerbehandling.
Det er ikke nødvendigt, at behandlingen af boet er  

 afsluttet.
2.2.1.3. Dokumentation for, at der ikke var  

 formuefællesskab i det tidligere ægteskab Dette kan dokumenteres ved tinglyst ægtepagt, hvorefter alle  

 ejendele i det tidligere ægteskab fuldt ud var omfattet af fuldstændigt  

 særeje.
 Ægtepagt om skilsmissesæreje er ikke tilstrækkeligt.
2.2.1.4. Ægtefællerne var separerede ved dødsfaldet Dette kan dokumenteres ved fremlæggelse af separationsdom eller  

 -bevilling.
Hvis separationen er registreret i CPR, behøver den  

 efterlevende ægtefælle ikke at fremlægge dokumentation for separationen. (Den  

 1. juni 2004 begyndte statsamterne at indberette separationsbevillinger til  

 CPR, og den 1. juli 2004 begyndte domstolene at indberette separationsdomme  

 til  

 CPR.) 2.2.1.5. Arvingerne efter afdøde giver samtykke til  

 indgåelse af nyt ægteskab Arvingerne kan give samtykke til, at den efterlevende indgår  

 nyt ægteskab, selvom dødsboet endnu ikke er afsluttet.
I stedet kan arvingerne  eller nogle af dem  give afkald på  

 arv.
I så fald skal de ikke give samtykke til indgåelse af ægteskab.
 Skifteretten kan eventuelt oplyse, hvem der er afdødes  

 arvinger.
 Ved samtykke til indgåelse af nyt ægteskab giver arvingerne  

 ikke afkald på arven efter afdøde.
2.2.1.6. Den efterlevende ægtefælle sidder i uskiftet  

 bo, men arvingerne efter afdøde giver samtykke til indgåelse af nyt ægteskab Når den efterlevende ægtefælle sidder i uskiftet bo, er  

 dødsboet efter afdøde ikke afsluttet, og den efterlevende kan derfor ikke  

 umiddelbart indgå nyt ægteskab.
 I disse situationerne kan den efterlevende ægtefælle indgå  

 ægteskab, hvis en af følgende betingelser er opfyldt:
  

 	  

 Den efterlevende  

 ægtefælle kan anmode skifteretten om at skifte det uskiftede bo.
I så fald  

 dokumenteres  

 adgangen til at indgå ægteskab som beskrevet i pkt. 2.2.1.1. eller 2.2.1.2.
  

 	  

 Den efterlevende  

 ægtefælle kan få samtykke fra samtlige arvinger til at indgå nyt ægteskab,  

 uden  

 at det uskiftede bo skiftes.
I så fald dokumenteres adgangen til at indgå  

 ægteskab som beskrevet i pkt. 2.2.1.5. Arvekald fra arvingerne sidestilles i  

 denne situation med samtykke til at indgå nyt ægteskab.
Hvis den efterlevende ægtefælle vælger løsning nr. 2 og med  

 arvingernes samtykke indgår ægteskab uden at skifte det uskiftede bo, skal  

 der  

 betales en boafgift.
I disse situationer beregnes afgiften uden det  

 almindelige  

 bofradrag.
Dette kan betyde, at afgiften bliver højere end ellers.
 Kommunen bør orientere parterne om dette og henvise dem til at  

 kontakte skifteretten inden vielsen for at få vejledning om afgiften.
 Der henvises til § 8, stk. 3, i lov om afgift af dødsboer og  

 gaver, jf. lovbekendtgørelse nr. 752 af 23. august 2001.
 Dette punkt erstatter anden del af skrivelse af 9. august 1999.
2.2.1.7. Skiftefritagelse Kommunen har mulighed for at meddele skiftefritagelse, således  

 at den efterlevende ægtefælle kan indgå nyt ægteskab, uden at der er taget  

 stilling til delingen af fællesboet.
 Adgangen til at meddele skiftefritagelse anvendes kun, hvis der  

 foreligger helt specielle grunde, f.eks. at den efterlevende ægtefælle, der  

 ønsker at indgå nyt ægteskab, ligger for døden.
 Kommunens afgørelse om skiftefritagelse kan påklages til Familiestyrelsen.
 Meddelelse af skiftefritagelse betyder ikke, at arven efter  

 afdøde ikke skal deles, men alene at den efterlevende kan indgå nyt ægteskab,  

 selvom dødsboet ikke er afsluttet.
2.2.2. Dødsboet behandles i udlandet Når det tidligere ægteskab er opløst ved død, og dødsboet ikke  

 behandles i Danmark, kan den efterlevende ægtefælle indgå nyt ægteskab,  

 selvom  

 dødsboet ikke er afsluttet.
3. Dokumentation for skilsmisse eller dødsfald Bestemmelserne i indgåelsesbekendtgørelsens § 10 om  

 dokumentation for opløsning af et tidligere ægteskab ved skilsmisse eller død  

 er blevet ændret pr. 1. oktober 2004. Sager herom behandles efter følgende  

 retningslinier:
 3.1. Danske skilsmisser, dødsfald m.v.
3.1.1. Skilsmissebevillinger Når det tidligere ægteskab er opløst ved skilsmissebevilling  

 udstedt af et statsamt, Københavns Overpræsidium, Rigsombudsmanden i Grønland  

 eller Rigsombudsmanden på Færøerne, behøver parten ikke at fremlægge  

 bevillingen,  

 hvis det fremgår af CPR, at ægteskabet er ophørt ved skilsmisse meddelt af en  

 af disse myndigheder.
3.1.2. Skilsmisse- og omstødelsesdomme Hvis ægteskabet er ophørt ved dom til skilsmisse eller  

 omstødelse  

,  

  

 behøver parten ikke at fremlægge dommen, hvis det fremgår af  

 CPR, at ægteskabet er ophørt ved dansk dom til skilsmisse eller omstødelse.
Dette gælder, uanset hvornår skilsmissedommen er afsagt.
Det er  

 således heller ikke længere nødvendigt at fremlægge ældre skilsmissedomme.
 Ønsker en af ægtefællerne at indgå nyt ægteskab, inden en  

 skilsmissedom er registreret i CPR, dokumenteres skilsmissen således:
 Skilsmissen eller omstødelsen af ægteskabet skal dokumenteres  

 ved udskrift af dommen, der skal være påtegnet af den byret, der har afsagt  

 dommen om, at dommen ikke er anket (ankepåtegning). Ved domme afsagt før den  

 1.  

 januar 1983 er det den overordnede ret, der skal forsyne udskriften med  

 ankepåtegning.
I stedet for ankepåtegning kan der forevises bevis for, at den  

 tidligere ægtefælle har givet afkald på anke, eller at anken vil blive  

 begrænset til at gælde vilkårene for skilsmissen.
Dette er dog ikke  

 nødvendigt,  

 hvis det fremgår af dommen, at den tidligere ægtefælle har erklæret sig  

 indforstået  

 med påstanden om skilsmisse, også selv om ægtefællen ikke har været  

 indforstået  

 med vilkårene for skilsmissen.
3.1.3.Dokumentation for dødsfald i Danmark Hvis dødsfaldet har fundet sted i Danmark, og det er  

 registreret i CPR, behøver den efterlevende ægtefælle ikke at fremlægge  

 dokumentation for dødsfaldet.
Ellers dokumenteres dødsfaldet ved dødsattest  

 eller attest fra skifteretten.
 Er dødsfaldet fastslået ved dødsformodningsdom, skal der  

 fremlægges udskrift af dommen med ankepåtegning som ved skilsmissedomme, jf.  

 pkt. 3.1.2.
3.2. Skilsmisser, dødsfald m.v. fra de nordiske lande Hvis det tidligere ægteskab er opløst ved dom til skilsmisse  

 eller omstødelse afsagt i Finland, Island, Norge eller Sverige, skal der  

 forevises domsudskrift forsynet med erklæring om, at dommen er retskraftig.  

 Denne erklæring afgives af retten.
 Er det tidligere ægteskab opløst ved islandsk  

 skilsmissebevilling, skal bevillingen foreligge i original eller i genpart  

 bekræftet af sysselmanden.
 Er det tidligere ægteskab opløst ved norsk skilsmissebevilling,  

 skal den originale skilsmissebevilling fra en fylkesmand i Norge forevises.
 Hvis ægteskabet er opløst ved dødsfald, skal der fremlægges  

 dødsattest e.lign.
 Bekræftelse (legalisering) af underskrifter kræves ikke.
 Det er kommunen, der tager stilling til, om det er  

 dokumenteret, at det tidligere ægteskab er opløst.
 I tvivlstilfælde forelægger kommunen sagen for Familiestyrelsen.
3.3. Udenlandske skilsmisser m.v. uden for de nordiske  

 lande Er det tidligere ægteskab opløst ved udenlandsk skilsmisse m.v.  

 uden for de nordiske lande, tager statsamtet stilling til, om der er fremlagt  

 dokumentation for, at ægteskabet er opløst.
Sagen behandles af statsamtet på det sted, hvor en af parterne  

 bor eller opholder sig.
Har ingen af parterne bopæl eller ophold her i  

 landet,  

 behandles sagen af statsamtet på det sted, hvor prøvelsesmyndigheden ligger.
Skrivelse af 2. marts 2004 indeholder orientering om  

 godkendelse af internationale skilsmisseattester m.v.
Den findes på  

  

 www.civilretsdirektoratet.dk  

  

 under blanketter/vejledninger.
3.4. Udenlandske dødsfald Hvis det tidligere ægteskab er opløst ved dødsfald i udlandet,  

 tager kommunen stilling til, om der er fremlagt dokumentation for dødsfaldet.
 I tvivltilfælde forelægger kommunen sagen for Familiestyrelsen.
 Skrivelse af 2. marts 2004 indeholder orientering om  

 godkendelse af internationale dødsattester m.v., jf. pkt. 3.3.
4. Originale dokumenter eller kopier Der bør som udgangspunkt ikke stilles krav om fremlæggelse af  

 originale dokumenter, når det drejer sig om dokumenter, der er udstedt af  

 danske myndigheder.
Det er tilstrækkeligt at fremlægge kopier af dokumenterne  

 eller scanne dokumenterne og fremsende dem via e-mail.
 Derimod skal væsentlige udenlandske dokumenter som udgangspunkt  

 fremlægges i original eller bekræftet kopi.
5. Erklæring om børn Ved regelforenklingsloven ophæves ægteskabslovens § 11 pr. 1.  

 oktober 2004. Dette betyder, at parterne ved indgåelse af ægteskab ikke  

 længere  

 skal afgive erklæring om, hvorvidt de har eller venter børn med andre.
* Familiestyrelsen vil foranledige ægteskabsblanketterne ændret i  

 overensstemmelse med de nye regler.
Familiestyrelsen, den 28. september  

 2004 Lars Thøgersen 1)  

 Det familieretlige område, herunder indgåelse af ægteskab, er pr. 2. august  

 2004 overført fra Justitsministeriet til Ministeriet for Familie- og  

 Forbrugeranliggender.
