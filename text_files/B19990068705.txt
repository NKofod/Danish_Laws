Bekendtgørelse om  

 regnskabsaflæggelse for og revision af regnskabet for tilskud til  

 Folketingets partier og Juni-bevægelsen, Folkebevægelsen mod EU  

 og Europabevægelsen til oplysning om den Europæiske Union I medfør af tekstanmærkning nr. 125, ad finanslov 1999  

 § 20.51.71. Oplysning om den Europæiske Union,  

 fastsættes:
Kapitel 1 Område § 1. Bekendtgørelsen omfatter  

 regnskabsaflæggelse for og revision af regnskabet for de tilskud af  

 bevillingen til oplysning om den Europæiske Union inklusive  

 renteindtægter, der i medfør af tekstanmærkning nr. 125 af  

 Nævnet vedrørende EU-oplysning (nævnet) tildeles  

 Folketingets partier og Juni-bevægelsen, Folkebevægelsen mod EU  

 og Europabevægelsen.
Kapitel 2 Regnskabsaflæggelse § 2. Tilskudsmodtager aflægger  

 årsregnskab efter statsregnskabsloven og bestemmelser og regler udstedt  

 i henhold til denne lov eller efter årsregnskabsloven og bestemmelser  

 og regler udstedt i henhold til denne lov.
Det skal af regnskabet  

 fremgå, efter hvilken lovgivning årsregnskabet er aflagt.
 Stk. 2. Regnskabsåret er kalenderåret.
 § 3. Til de enkelte regnskabsposter kan knyttes  

 noter med supplerende oplysninger om regnskabsposternes indhold.
§ 4. Modregning af indtægter og udgifter  

 samt af aktiviteter og passiver bør undgås og må kun finde  

 sted, dersom modregningen medvirker til at øge regnskabets  

 informationsværdi.
Væsentlige modregnede poster skal oplyses i  

 noterne.
§ 5. Regnskabet skal indeholde oplysning om den  

 anvendte regnskabspraksis.
Foretages ændringer i regnskabsprincipperne,  

 skal regnskabet indeholde oplysning om begrundelse og virkning.
 § 6. Tilskudsmodtager indsender årsregnskab  

 forsynet med underskrifter af mindst 3 medlemmer af tilskudsmodtagerens  

 bestyrelse, herunder formand og næstformand samt eventuelt kasserer  

 eller regnskabsansvarlig til nævnet senest den 15. marts efter  

 regnskabsårets afslutning. Årsregnskabet skal være forsynet  

 med revisionspåtegning og være bilagt revisionsprotokollat.
Kapitel 3 Revision § 7. Revisionen udføres af en  

 statsautoriseret eller registreret revisor eller af et kommunalt  

 revisionsorgan.
 Stk. 2. Tilskudsmodtager skal underrette nævnet om et  

 eventuelt revisorskift og afgive begrundelse herfor.
 Stk. 3. Den tiltrædende revisor skal rettte henvendelse  

 til den fratrædende revisor, der har pligt til at oplyse grunden til  

 fratrædelsen.
 § 8. Revisionen foretages i overensstemmelse med  

 god offentlig revisionsskik, således som begrebet er fastlagt i  

 § 3 i lov om revision af statens regnskaber m.m.
Stk. 2. Ved revisionen prøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med bevillingsskrivelsen  

 fra nævnet, love og andre forskrifter, indgåede aftaler og  

 sædvanlig praksis.
Der foretages en vurdering af, hvorvidt der er taget  

 skyldige økonomiske hensyn ved forvaltningen af de midler, der er  

 omfattet af regnskabet.
§ 9. Revisionen kan udføres ved  

 stikprøvevise undersøgelser.
Revisionens omfang afhænger  

 af tilskudsmodtagerens administrative struktur og forretningsgange, herunder  

 den interne kontrol og andre forhold af betydning for  

 regnskabsaflæggelsen.
 § 10. Der foretages sædvanligvis revision i  

 årets løb.
 Stk. 2. Som led i revisionen, jf. § 9, undersøger  

 revisor de eksisterende arbejdsgange med henblik på at påse, om  

 den interne kontrol er betryggende.
§ 11. Tilskudsmodtager skal give revisor de  

 oplysninger, der må anses af betydning for bedømmelsen af  

 regnskabet.
Tilskudsmodtageren skal give revisor adgang til at foretage  

 undersøgelser, denne finder nødvendige, og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 12. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give tilskudsmodtageren meddelelse herom  

 samt påse, at tilskudsmodtageren inden tre uger giver nævnet  

 meddelelse herom.
I modsat fald er det revisors pligt at orientere  

 nævnet.
Revisors bemærkninger indsendes sammen med  

 meddelelsen.
§ 13. Det reviderede regnskab forsynes med en  

 påtegning, hvoraf det skal fremgå, at regnskabet er revideret i  

 overensstemmelse med reglerne i denne bekendtgørelse.
Forbehold og  

 supplerende bemærkninger skal fremgå af påtegningen.
§ 14. Revisor fører en revisionsprotokol.
I  

 denne indføres beretning om, hvilket revisionsarbejde, der er  

 udført, samt alle væsentlige forhold, der har givet anledning  

 til bemærkninger.
 Stk. 2. Specielt oplyses om revisors undersøgelse af  

 samt vurdering og konklusioner vedrørende tilskudsmodtagerens interne  

 kontrol og registreringssystemer, sparsommelighed, produktivitet og  

 effektivitet.
 Stk. 3. Ved revisionen af regnskabet indføres beretning  

 om den udførte revision, herunder:
1)	om revisor opfylder de i loven indeholdte habilitetsbetingelser, 2)	om revisor under sin revision har modtaget alle de oplysninger, der  

 er anmodet om, og 3)	om tilskuddet er anvendt i overensstemmelse med de givne  

 vilkår, og om tilskudsgrundlaget er opgjort i overensstemmelse med  

 gældende regler.
 Stk. 4. I revisionsprotokollen indføres endvidere  

 oplysninger om særlige kontrolarbejder, afgivelse af særlige  

 beretninger, rådgivning eller assistance.
 Stk. 5. Det skal fremgå af revisionsprotokollen, om  

 tilskudsmodtagerens dispositioner er sket i overensstemmelse med  

 bevillingsskrivelsen, jf. § 8, stk. 2.
Kapitel 4 Ikrafttræden § 15. Bekendtgørelsen træder i kraft  

 den 15. september 1999 og har virkning fra regnskabsåret 1999.
 Stk. 2. Instruks om regnskab og revision for 1997 for de  

 politiske partier m.fl., der modtager tilskud fra bevillingen til oplysning  

 om den Europæiske Union af 6. marts 1997 finder anvendelse for  

 regnskabsårene 1997 og 1998.
