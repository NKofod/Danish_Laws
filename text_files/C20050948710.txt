Cirkulæreskrivelse  

 om meddelelse om ret til dagpenge under hjemsendelse på grund af vejrlig  

 eller  

 materialemangel Kommentar m.v.:
 Ret til dagpenge kan  

 bevares under en hjemsendelse, hvis medlemmet er fuldt ledig under  

 hjemsendelsen.
 Meddelelse:
 På given foranledning skal  

 direktoratet præcisere praksis vedrørende ret til dagpenge under hjemsendelse  

 på grund af vejrlig eller materialemangel.
Det fremgår af § 57, stk. 1,  

 i lov om arbejdsløshedsforsikring m.v., at der kun må udbetales dagpenge til  

 et  

 medlem, der er ledigt.
Det følger endvidere af lovens § 62, stk. 1, at der  

 kun  

 må udbetales dagpenge til et medlem, som står til rådighed for  

 arbejdsmarkedet,  

 herunder at medlemmet kan og vil overtage arbejde med dags varsel.
 Spørgsmål om hjemsendelse på  

 grund af vejrlig eller materialemangel er reguleret i de faglige  

 overenskomster.  

 Reglerne om hjemsendelse på grund af vejrlig eller materialemangel varierer  

 dog  

 fra område til område.
 I nogle tilfælde gælder, at  

 arbejdsgiveren uden overholdelse af det normale opsigelsesvarsel og med  

 lønfrigørende virkning kan hjemsende en ansat, og at den hjemsendte ikke har  

 pligt til at vende tilbage til arbejdsgiveren, når begrundelsen for  

 hjemsendelsen er væk.
 I disse tilfælde må den  

 hjemsendte anses for frigjort fra arbejdsforholdet, og den hjemsendte kan  

 uden  

 videre påtage sig andet arbejde.
I disse tilfælde vil den  

 hjemsendte være berettiget til dagpenge efter de almindelige regler.
A-kassen  

 skal dog være opmærksom på, om der - uanset om den hjemsendte er frigjort fra  

 arbejdsforholdet  kan være tale om, at den hjemsendte forbeholder sin  

 arbejdskraft for en bestemt arbejdsplads eller arbejdsgiver, jf. § 16 i  

 bekendtgørelse nr. 516 af 17. juni 2003 om rådighed.
 I andre tilfælde gælder, at  

 arbejdsgiveren uden overholdelse af det normale opsigelsesvarsel og med  

 lønfrigørende virkning kan hjemsende en ansat, men sådan at den hjemsendte  

 har  

 pligt til at vende tilbage til arbejdsgiveren, når begrundelsen for  

 hjemsendelsen er væk.
I disse tilfælde kan den  

 hjemsendte ikke anses for frigjort fra arbejdsforholdet.
Det vil derfor kræve  

 en opsigelse fra den hjemsendtes side, hvis pågældende ikke ønsker at vende  

 tilbage til arbejdsgiveren.
I disse tilfælde vil den  

 hjemsendte derfor kun være berettiget til dagpenge, hvis arbejdsgiveren  

 erklærer  

 at ville se bort fra opsigelsesvarslet i tilfælde af, at den hjemsendte opnår  

 arbejde med længere arbejdstid.
Arbejdsgiverens erklæring skal foreligge på  

 en  

 frigørelsesattest, fremgå af arbejdsgiverens meddelelse om arbejdsfordeling  

 eller fremgå af ansættelseskontrakten.
Der henvises til § 15, stk. 2, nr. 2,  

 i  

 bekendtgørelsen.
Dette gælder også  

 grænsearbejdere, der hjemsendes fra arbejde i Danmark, men bor i et andet  

 EU/EØS-land.
Denne gruppe grænsearbejdere vil således kunne modtage danske  

 dagpenge under en hjemsendelse på lige fod med kolleger der bor i Danmark, i  

 overensstemmelse med artikel 71, stk. 1, litra a, nr. i, i forordning 1408/71  

 om anvendelse af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet.
 Afslutningsvis bemærkes, at  

 reglerne om G-dage også finder anvendelse i forbindelse med hjemsendelse på  

 grund af vejrlig eller materialemangel.
