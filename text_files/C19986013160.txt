Regler for uddannelse af  

 kvæginseminører I henhold til § 14, stk. 2, i bekendtgørelse nr.  

 1072 af 15. december 1994 om tyresæd og kunstig  

 sædoverføring på kvæg er det  

 Veterinærdirektoratet, der fastsætter betingelserne for  

 godkendelse af kvæginseminører, herunder kravene til  

 inseminørernes uddannelse:
 For at opnå Veterinærdirektoratets tilladelse  

 til at foretage kunstig sædoverføring på andres kvæg  

 skal personen have gennemgået et uddannelsesforløb, med  

 følgende optagelseskriterier og som opfylder følgende  

 betingelser.
Optagelseskriterier Personen skal forinden have erhvervet det  

 grønne bevis for landmandsuddannelsen og have været  

 beskæftiget ved praktisk kvægbrug i mindst 1 år.
Uddannelsens omfang Kvæginseminøruddannelsen skal bestå  

 af mindst følgende dele:
 1. Indledende kursus af 9 ugers varighed.
 2. Praktisk tjeneste svarende til ca. 6 måneders  

 fuldtidsarbejde.
 3. Afsluttende kursus af 3 ugers varighed.
Indledende kursus Udbyder af indledende kursus er garant for, at den  

 ansvarlige kursusleder er en dyrlæge, der har den fornødne  

 erfaring og kompetence indenfor kvægets reproduktion.
Kursuslederen er  

 ansvarlig for udarbejdelse af kursusplanen for det indledende kursus i  

 samråd med Sektion for Reproduktion ved Klinisk Institut på KVL  

 og Veterinærdirektoratet.
Pensum Kursusplanen for det indledende kursus skal mindst  

 omfatte undervisning i følgende discipliner:
Kvægets anatomi og fysiologi, med hovedvægten  

 lagt på kønsorganernes anatomi og funktion, samt på  

 reproduktionsfysiologien og de hormonale reguleringsmekanismer.  

 Sædopsamling og sædbehandling.
Brunstsymptomer, brunstkontrol,  

 brunstsynkronisering og korrekt insemineringstidspunkt.
Insemineringsteknik  

 og drægtighedsdiagnostik.
Biologisk forståelse, herunder  

 hygiejniske og smittebeskyttelsesmæssige principper i relation til  

 arbejdet med kunstig sædoverføring.
Relevante uddrag af  

 sygdomslæren, herunder af læren om smitsomme sygdommes klinik,  

 epidemiologi og kontrol, samt af læren om arvelige sygdomme og  

 zoonoser.
Veterinærlovgivningen vedrørende reproduktion hos  

 kvæg, herunder om kravene ved indførsel af avlsmateriale og om  

 kravene til mærkning, registrering og indberetning.
Lovgivningen om  

 dyreværn.
 Endvidere skal planen omfatte undervisning i og  

 indøvelse af praktiske færdigheder i behandling af sæd,  

 inseminering, indberetning og drægtighedsdiagnostik, med særlig  

 vægt på indøvelse af færdigheder i inseminering og  

 drægtighedsdiagnostik.
Kursusmål Det indledende kursus har til formål, at give  

 kursisterne de teoretiske og praktiske færdigheder, der er  

 nødvendige for, at kursisten på betryggende vis kan tillades at  

 gennemføre den efterfølgende praktiske tjeneste som  

 inseminør.
De nævnte teoretiske færdigheder er  

 begrænset til kvæg, og omfatter -	kendskab til de hunlige kønsorganers anatomi og fysiologi, de  

 kønshormonale reguleringsmekanismer, befrugtningsprocessen og  

 fosterudvikling.
 -	kendskab til de hyppigst forekommende sygelige tilstande i koens  

 kønsorganer, herunder kendskab til forhold, der hos den enkelte  

 ko/kvie eller i den enkelte besætning kan forårsage nedsat  

 frugtbarhed.
 -	kendskab til de hanlige kønsorganers anatomi,  

 sædopsamling, sædbehandling og opbevaring af sæd, herunder  

 især kendskab til faktorer af betydning for sædens overlevelse  

 under den håndtering, der er nødvendig i forbindelse med  

 insemineringsarbejdet.
 -	viden om brunstsymptomer, brunstkontrol og korrekt  

 insemineringstidspunkt i forhold hertil, herunder kendskab til metoder til  

 vurdering af brunstkontrol og til metoder til brunstinduktion og  

 brunstsynkroniering.
 -	viden om metoder til at måle og sikre insemineringsarbejdets  

 effektivitet, herunder viden om faktorer, der kan forårsage brist i  

 effektiviteten.
 -	viden om og forståelse af hygiejniske og  

 smittebeskyttelsesmæssige principper i relation til  

 insemineringsarbejdet, samt kendskab til eksempler på smitsomme  

 sygdomme herunder zoonoser, der kan spredes i forbindelse med dette.
-     kendskab til arvelige sygdomme -	viden om de rettigheder og pligter, der i medfør af dansk  

 lovgivning gælder for kvæginseminørers arbejde, herunder  

 viden om kravene til arbejdets gennemførelse, registrering og  

 indberetning og viden om kravene til indberetning ved forekomst af eller ved  

 mistanke om arvelige sygdomme -	kendskab til kravene ved indførsel og omsætning af  

 avlsmateriale (sæd) og kendskab til lovgivningen om dyreværn.
De nævnte praktiske færdigheder, der er  

 begrænset til kvæg, omfatter -	tilstrækkelig diagnostisk (rektalt, vaginalt) færdighed  

 til at sikre, at der ikke foretages insemination af drægtige (mere end  

 6 - 7 ugers) køer/kvier eller af køer/kvier med åbenbare  

 sygelige tilstande i kønsorganerne.
 -	grundlæggende færdighed (rektalt, vaginalt) i at  

 bedømme stadium i østralcyklus med henblik på at afvise  

 køer/kvier, der ikke kan antages at være i brunst.
 -      grundlæggende færdighed i at  

 foretage inseminering korrekt, skånsomt og hygiejnisk.
 -     grundlæggende færdigheder i korrekt  

 registrering og indberetning af insemineringer.
Varighed, undervisningsmateriale og supplerende  

 valgfri undervisning Undervisningen skal tilrettelægges  

 således, at kursusperioden mindst strækker sig over en periode  

 på 9 uger.
Til brug for den teoretiske undervisning, skal der  

 foreligge et skriftligt materiale (lærebog), der efter anmodning fra  

 Veterinærdirektoratet fagligt skal kunne godkendes af Sektion for  

 Reproduktion ved Klinisk Institut på Den Kgl.
Veterinær- og  

 Landbohøjskole eller af anden faglig kompetent person/institution  

 efter Veterinærdirektoratets bestemmelser.
Der kan under kurset  

 udleveres supplerende bilag og tilføjelser i et omfang på op til  

 25% af det godkendte materiale.
 Den praktiske undervisning tilrettelægges  

 således, at kursisterne kan opøve diagnostiske færdigheder  

 og insemineringsteknik på køer/kvier, der slagtes umiddelbart  

 derefter og således, at de pågældende køers/kviers  

 kønsorganer kan undersøges for at fastslå korrekt  

 diagnose og resultat af insemineringsforsøg.
Endvidere skal der tidligst efter seks undervisningsuger,  

 der alle har omfattet undervisning i og indøvelse af de  

 færdigheder (øvelser på slagteri), der er  

 nødvendige for at gennemføre en korrekt inseminering,  

 indplaceres en uges praktikperiode, hvorunder kursisterne fungerer som  

 medhjælpere hos en færdiguddannet kvæginseminør, med  

 specielt henblik på indøvning af færdigheder i korrekt  

 registrering og indberetning.
Kursisterne skal forinden tillige være  

 gjort bekendt med de gældende lovmæssige bestemmelser for  

 foretagelse af kunstig sædoverføring på kvæg.
Hver  

 kursist må i hele praktikforløbet kun udføre  

 insemineringsarbejdet under en færdiguddannet  

 kvæginseminørs ansvar, og den pågældende  

 kvæginseminør skal overvåge alle arbejdsopgaverne i  

 forbindelse med insemineringen, herunder at de gældende  

 lovmæssige bestemmelser nøje overholdes.
 Kursisterne skal i løbet af kursusperioden gives  

 mulighed for at følge arbejdsgangen på en tyrestation.
Kursusudbyderen kan vælge sideløbende at  

 meddele anden supplerende undervisning i tilslutning til kursus.
Disse  

 aktiviteter skal i givet fald klart fremgå af kursusplanen, når  

 den forelægges Veterinærdirektoratet til godkendelse.
 Godkendelse af kursusplan m.v.
 Kursusudbyderen har ansvaret for, at  

 Veterinærdirektoratets godkendelse af såvel kursuslederen som af  

 kursusplanen foreligger, inden et kursus udbydes.
 Kursuslederen sørger for, at pensum i  

 fornødent omfang stilles til rådighed for kursisterne i form af  

 lærebogsmateriale, og har ansvaret for, at undervisningen foregår  

 på kvalificeret måde.
 Annoncering m.v.
 Meddelelser om afholdelse af indledende kursus skal  

 offentliggøres ved kursusudbyders foranstaltning.
 I henhold til de givne optagelseskriterier udvælger  

 kursusudbyderen blandt de kvalificerede ansøgere maksimalt det antal  

 kursister, som det pågældende kursus er beregnet til, og afgiver  

 rapport herom til Veterinærdirektoratet vedlagt den fornødne  

 dokumentation.
Eksamen Efter afslutning af det indledende kursus skal  

 kursisterne enkeltvis med kursuslederen som eksaminator underkastes en  

 prøve, som bedømmes af 3 censorer, hvoraf én er udpeget  

 af Veterinærdirektoratet, én er udpeget af Foreningen af Danske  

 Inseminører og én er udpeget af Den Kgl.
Veterinær- &  

 Landbohøjskole (KVL). Såfremt den ansvarlige kursusleder er fra  

 KVL, udgår den af KVL udpegede censor.
Prøven skal bestå  

 af en teoretisk og en praktisk opgave, der hver for sig bedømmes som  

 bestået eller ikke bestået.
Begge opgaver skal være  

 bestået for at have bestået grundkursus.
 Veterinærdirektoratet meddeler de beståede  

 kursister tidsbegrænset tilladelse til under den krævede  

 praktiske tjeneste før det afsluttende kursus at foretage kunstig  

 sædoverføring på andres kvæg.
 Udbyderen af indledende kursus foranstalter, at der til  

 hver af de kursister, der har bestået grundkursus, udstedes et  

 eksamensbevis, som underskrives af eksaminator og samtlige censorer.
Praktisk tjeneste Kursusudbyderen skal sørge for, at hver af de  

 beståede kursister tilbydes mulighed for at udføre den praktiske  

 tjeneste svarende til ca. 6 måneders fuldtidsarbejde som  

 kvæginseminør, inden der er forløbet fem år, og  

 fremlægge dokumentation overfor Veterinærdirektoratet, når  

 kursisten har gennemført den praktiske tjeneste.
På grundlag af modtagen dokumentation om  

 gennemført praktisk tjeneste meddeler Veterinærdirektoratet  

 hvilke kursister, der kan deltage i det afsluttende kursus.
Har en kursist  

 ikke gennemført den fornødne praktiske tjeneste inden  

 udløbet af fem år efter bestået eksamen på det  

 indledende kursus, fortabes muligheden for at deltage i det afsluttende  

 kursus og for at foretage kunstig sædoverføring på andres  

 kvæg, medmindre det indledende kursus atter gennemgås og  

 bestås.
Afsluttende kursus Det afsluttende kursus foranstaltes af udbyderen af  

 indledende kursus, som tillige er garant for, at den ansvarlige kursusleder  

 også i dette tilfælde er en dyrlæge, der har den  

 fornødne erfaring og kompetence på området.
Kursusplanen  

 for det afsluttende kursus udarbejdes af kursuslederen og skal godkendes af  

 Veterinærdirektoratet.
 Det afsluttende 3-ugers kursus har til formål, at  

 bibringe kursisterne en højere grad af sikkerhed inden for de  

 områder, der er nævnt under beskrivelsen af grundkurset.
Undervisningen skal derfor omfatte en repetition af  

 væsentlige dele af grundkursets pensum (såvel det teoretiske som  

 det praktiske) men under medinddragen af kursisternes opnåede  

 erfaringer og med vægt på diskussion af disse.
Herudover kan der  

 i op til 1/3 del af tiden inddrages nye emner af mere speciel eller aktuel  

 interesse af betydning for kunstig sædoverføring på  

 kvæg.
 Det afsluttende kursus bedømmes efter standpunkt,  

 hvorfor kursuslederen skal følge de anvisninger,  

 Veterinærdirektoratet giver med hensyn til rapportering om kursisternes  

 standpunkter under kursusafholdelsen.
Inseminørløfte og -tilladelse Når kursisten har gennemgået det  

 afsluttende kursus med et efter Veterinærdirektoratets skøn  

 tilfredsstillende resultat, anmoder denne skriftligt om  

 Veterinærdirektoratets tilladelse til at foretage kunstig  

 sædoverføring på andres kvæg, samt forpligter sig  

 ved sin underskrift til nøje at overholde de til enhver tid  

 gældende bestemmelser om kunstig sædoverføring på  

 kvæg.
Veterinærdirektoratet meddeler herefter kursisten  

 tilladelse til at foretage kunstig sædoverføring på andres  

 kvæg.
 En tilladelse kan tilbagekaldes af  

 Veterinærdirektoratet, såfremt inseminøren under  

 udøvelsen af insemineringsarbejdet i væsentlig grad  

 tilsidesætter de gældende bestemmelser, eller forholdene i  

 øvrigt giver anledning dertil.
Betaling Alle udgifter i forbindelse med planlægning,  

 afholdelse og gennemførelse af ovenstående  

 uddannelsesforløb er Veterinærdirektoratet uvedkommende.
