Vejledning vedrørende beskatning af  

 præsters befordringsgodtgørelse I. Ændringer af reglerne om beskatning af  

 befordringsgodtgørelse.
 Det har hidtil været sådan, at præsters  

 kilometergodtgørelse for kørsel mellem præsteboligen og  

 "arbejdspladser" uden for tjenestestedskommunen altid var  

 skattefri.
 Hjemlen hertil var statsskattelovens § 5, litra d, hvorefter dagpenge og  

 rejsegodtgørelser ikke skulle medregnes i indkomstopgørelsen,  

 når de blev oppebåret under udførelse af offentligt hverv,  

 der nødvendiggjorde ophold uden for hjemstedskommunen (dvs.  

 tjenestestedskommunen).
 Statskatteloven § 5, litra d, er nu ophævet, og fra den 1. april  

 1999 er det uden betydning, om "arbejdspladsen" ligger inden for  

 eller uden for tjenestestedskommunen.
 Endvidere har bestemmelsen i ligningslovens § 9 B, stk. 1, litra a,  

 fået følgende formulering: "Befordring mellem  

 sædvanlig bopæl og arbejdsplads i indtil 60 arbejdsdage inden  

 for de forudgående 24 måneder". De understregede ord er  

 nye.
Tidligere var det sådan, at der kunne gå mange år,  

 før 60-dages grænsen blev overskredet, fx hvis en  

 lønmodtager besøgte det samme arbejdssted regelmæssigt  

 ca. hver 7. uge.
Det kunne således være nødvendigt at  

 gå langt tilbage i tiden for at konstatere, om 60-dages grænsen  

 var overskredet, og om der eventuelt på et tidspunkt havde været  

 en sammenhængende periode på mindst 60 dage på en anden  

 arbejdsplads.
Med den nugældende formulering kan der udbetales skattefri  

 godtgørelse, forudsat at 60-dages grænsen ikke overskrides,  

 når der regnes 24 måneder tilbage.
Det bliver således kun  

 nødvendigt at gemme oplysningerne i 2 år for at se, om  

 betingelserne er opfyldt.
II.
Regelgrundlaget for den skattemæssige behandling af  

 præsters befordringsgodtgørelse.
 Bestemmelserne i ligningslovens § 9, stk. 5, jf. § 9 B, afgør, i  

 hvilket omfang en arbejdsgiver er berettiget til at udbetale skattefri  

 befordringsgodtgørelse til en lønmodtager.
Ifølge ligningslovens § 9, stk. 5, skal godtgørelse, der  

 udbetales af arbejdsgiveren for udgifter, lønmodtageren  

 påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for  

 befordringsudgifter omfattet af § 9 B, såfremt godtgørelsen ikke  

 overstiger satser, der fastsættes af Ligningsrådet.
Ligningslovens § 9 B, afgrænser de befordringsudgifter, som  

 lønmodtagere ifølge den ovenfor citerede bestemmelse kan  

 få udbetalt skattefrit.
Det drejer sig om følgende udgifter:
De 60 arbejdsdage kan ligge i forlængelse af hinanden eller ligge  

 spredt.
Sammentællingen afbrydes kun, hvis der arbejdes mindst 60  

 på hinanden følgende arbejdsdage på andre arbejdspladser,  

 inden lønmodtageren (præsten) igen kører mellem  

 bopælen og den første arbejdsplads.
Friweekender, feriedage,  

 sygedage mv. medregnes ikke, men afbryder heller ikke perioden.
En arbejdsplads, der tillige er den skattepligtiges bopæl, er  

 ikke omfattet af arbejdspladsbegrebet i ligningslovens § 9 B, dvs. at  

 kørsel fra præstegården til kirken og tilbage til  

 præstegården skattemæssigt anses som kørsel fra  

 bopæl til arbejdsplads til bopæl og ikke som kørsel mellem  

 arbejdspladser.
Til gengæld er alle former for arbejdspladser, der ikke  

 tillige er den skattepligtiges bopæl, omfattet, herunder fx tjenstlige  

 besøg i private hjem, på sygehuse og plejehjem og til posthus  

 for afhentning eller afsendelse af tjenstlig post.
Det er en  

 forudsætning, at opholdet på arbejdspladsen er tjenstlige  

 betinget.
II.
Oversigt over den praktiske administration af  

 beskatningsreglerne.
A.
Fast befordringsgodtgørelse er skattepligtig.  

Skattefradraget foretages automatisk af SCL og fremgår af  

 præstens månedlige lønseddel..
 Om rådighedskørsel se afsnit C.
B.
Kilometergodtgørelse (bortset fra  

 rådighedskørsel, se afsnit C) 1. Kørsel mellem præsteboligen og  

 "arbejdspladser":
 1.1. Til eller fra kirken/erne og andre faste tjenestesteder  

 (fx sygehus, plejehjem, arresthus): Skattepligtig, når der er  

 kørt mere end 60 arbejdsdage til eller fra det samme arbejdssted.
 1.2. Tjenstlig kørsel i øvrigt: Skattefri, medmindre  

 stiftsøvrigheden i det konkrete tilfælde skønner, at der  

 er kørt mere end 60 arbejdsdage til eller fra det samme arbejdssted  

 (fx til posthus for afhentning eller afsendelse af post).
 2. Kørsel mellem "arbejdspladser":  

Skattefri.
C.
Kørsel under rådighedsordningen (Hvad enten  

 præsten oppebærer fast godtgørelse eller  

 kilometergodtgørelse):
 1. Kørsel mellem præsteboligen og  

 "arbejdspladser" : Skattefri, medmindre  

 stiftsøvrigheden i det konkrete tilfælde skønner, at der  

 er kørt mere end 60 arbejdsdage til eller fra samme arbejdssted (fx  

 til rådighedsturnus på hospitaler, plejehjem, arresthus).
 2. Kørsel mellem "arbejdspladser" :  

Skattefri.
Denne vejledning træder med virkning fra den 1. april 1999 i stedet  

 for ministeriets vejledning af 26. juni 1995 vedrørende beskatning af  

 præsters befordringsgodtgørelse.
Et eksemplar af vejledningen  

 bedes sendt til præster og provster i stiftet.
 Man skal endvidere anmode stiftsøvrighederne om at bringe  

 kørselsblanketterne i overensstemmelse med foranstående.
