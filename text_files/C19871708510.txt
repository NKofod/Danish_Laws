Indledende bemærkninger Forskellige former for forsegling af revner i vejbelægninger har i de  

 seneste år vundet en betydelig udbredelse som vedligeholdelsesmetode.
 En del af disse revneforseglinger - ofte udført som  

 »bånd«-forsegling - har ikke haft tilstrækkelig ruhed, hvilket har  

 medført et stigende antal uheld med specielt motorcykler, der skrider ud i  

 vådt føre.
 Af hensyn til trafiksikkerheden fandt Vejdirektoratet det nødvendigt - med  

 udsendelse af cirkulæreskrivelse nr. 50 af 23. december 1986 til samtlige  

 amtsråd og kommunalbestyrelser, der bistår statens ved bestyrelse af  

 hovedlandevejene - indtil videre bl.a. at forbyde brugen af revneforsegling  

 udlagt i landsgående bånd bredere end 3 cm.
 Samtidig iværksattes forskellige undersøgelser, og i samarbejde med bl.a.  

 asfaltindustrien har Vejdirektoratet udarbejdet nærværende foreløbige  

 retningslinier for revneforseglinger på hovedlandeveje.
Generelt om retningslinierne Nærværende retningslinier er for så vidt angår nye revneforseglinger  

 formuleret som funktionskrav til friktion, lagtykkelse, farve og holdbarhed,  

 og for så vidt angår eksisterende revneforseglinger som funktionskrav til  

 friktion og tykkelse.
FUNKTIONSKRAV TIL NYE REVNEFORSEGLINGER Ad Friktion Revneforsegling udført i bredde mindre end 3 cm anses ikke at udgøre et  

 trafiksikkerhedsproblem, hvorfor der ikke stilles friktionskrav til sådan  

 revneforsegling.
 Flere bånd med bredde under 2-3 cm må ikke udlægges parallelt med mindre  

 afstand end 50 cm uden at overholde friktionskravet til revneforsegling  

 udført i bredde større end 3 cm.
 Til revneforsegling udført i større bredde end 3 cm stilles følgende krav  

 med hensyn til friktion:
 Forinden et revneforseglingsmateriale kan anvendes på hovedlandeveje, skal  

 det dokumenteres - målt på en prøvestrækning af 40 m's længde og 30 cm's  

 bredde med Statens Vejlaboratoriums Stradograf - at der opnå en  

 friktionsværdi større eller lig 0,5 ved en målehastighed på 60 km/h.
 Endvidere må friktionskoefficienten ikke falde mere end 0,1 ved  

 hastighedsforøgelsen 20 km/h i hastighedsområdet 60-90 km/h.
 I afhjælpningsperioden skal friktionen - målt med pendulruhedsmåler på  

 udført revneforsegling på vej - altid være større end 50.
 Friktionskravets opfyldelse skal eftervises ved måling på en stribe.
Undtaget fra at opfylde forannævnte krav til friktion er tværgående  

 revneforsegling, der i op til 10 cm's bredde ikke anses at udgøre et  

 trafiksikkerhedsproblem.
Ved tværgående forsegling forstås i denne sammenhæng  

 forsegling, der maksimalt afviger 30 grader fra vejens tværprofil.
Ad Lagtykkelse Forseglingens lagtykkelse må ikke give anledning til  

 vandafledningsproblemer og må ikke overstige 5 mm.
Ad Farve Revneforseglingens farve skal afvige mindst mulig fra vejbelægningens  

 farve og må ikke kunne forveksles med normal afstribning.
Ad Holdbarhed Revneforsegling må uanset bredden ikke give anledning til svedning, og der  

 må ikke forekomme svigt i vedhæftningen.
 Hvor der ikke er frost- eller bæreevneproblemer, må der ikke forekomme  

 revnegennemslag i afhjælpningsperioden.
Ad Afhjælpning Funktionskravene til friktion, lagtykkelse, farve og holdbarhed skal være  

 opfyldt i en periode på 1 år, regnet fra tidspunktet for udførelsen.
 FUNKTIONSKRAV TIL EKSISTERENDE REVNE- OG BÅNDFORSEGLINGER MV.
Ad Friktion Eksisterende revneforsegling, fugemasse m.v. udført i bredde større end  

 ca. cm skal af hensyn til trafiksikkerheden have en friktion, der ikke er  

 væsentligt lavere end på vejbelægningen.
 Er dette ikke tilfældet, skal forseglingen ved egnede metoder bringes til  

 at opfylde samme krav som nyudførte forseglinger, og kan dette ikke ske, skal  

 sådan eksisterende forsegling fjernes.
Som vejledning kan eksempelvis i denne forbindelse anføres, at - hvor den eksisterende forsegling har en tilstrækkelig tykkelse, vil det  

 være muligt med gasbrænder eller jet-blaster at blødgøre  

 forseglingsmaterialet, således at foropvarmede, rå eller bituminerede skærver  

 kan nedtromles med et holdbart resultat som følger, - dersom det eksisterende forseglingsbånd er meget tyndt, må nyt  

 forseglingsmateriale udlægges oven på det eksisterende, forinden skærver  

 nedtromles, - på sten- og fillerrige forseglinger kan nedtromling af nye skærver ikke  

 forventes at give et holdbart resultat.
Ad Lagtykkelse Eksisterende revneforsegling skal opfylde samme krav til tykkelse, som  

 stilles til nye forseglinger.
Ad Farve, holdbarhed og afhjælpning Der stilles ikke yderligere krav, ud over hvad der allerede måtte være  

 gældende for eksisterende forsegling.
REGLERNES IKRAFTTRÆDEN Nærværende retningslinier for ny og eksisterende evneforsegling, der er  

 udvendt til samtlige samarbejdspartnere, træder i kraft straks.
