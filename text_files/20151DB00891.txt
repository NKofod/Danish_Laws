Betænkning afgivet af Finansudvalget den 26. maj 2016 Betænkning over Forslag til folketingsbeslutning om at tilbageføre omprioriteringsbidraget til kommunerne [af Benny Engelbrecht (S) m.fl.]:
1. Ændringsforslag Socialdemokratiets medlemmer af udvalget har stillet 2 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 15. marts 2016 og var til 1. behandling den 13. maj 2016. Beslutningsforslaget blev efter 1. behandling henvist til behandling i Finansudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Et flertal i udvalget (V, DF, LA og KF) indstiller beslutningsforslaget til forkastelse.
 Et mindretal i udvalget (S, EL, ALT,  RV og SF) indstiller beslutningsforslaget til vedtagelse med de stillede ændringsforslag.
Enhedslistens medlem af udvalget ville, såfremt der ikke var stillet ændringsforslag, have stemt hverken for eller imod beslutningsforslaget, da forslaget i dets fremsatte form ikke indebærer en total afskaffelse af omprioriteringsbidraget.
Enhedslisten mener, at det er taktisk forkert at tage luften ud af kampen mod omprioriteringsbidraget ved at diskutere en plan B, når plan A, en total afskaffelse af omprioriteringsbidraget, stadig er på bordet som en politisk mulighed.
Enhedslisten er derfor glad for, at der er stillet ændringsforslag, der grundlæggende ændrer forslagets karakter til at indebære en total afskaffelse af omprioriteringsbidraget.
 Enhedslisten bemærker i den sammenhæng, at forslaget inkl. ændringsforslag vil være identisk med det forslag til vedtagelse, som S, EL, ALT, R og SF fremsatte i forbindelse med hasteforespørgselsdebatten F 26 den 16. marts 2016 om omprioriteringsbidraget fra kommunerne, som lød:
»Folketinget finder, at regeringens forsøg på at skaffe råderum til finanslovsforhandlinger ved forlods at indbudgettere ikkeaftalte kommunale besparelser udtrykker manglende respekt for aftalesystemet, hvor den kommunale økonomi fastlægges gennem forhandlinger mellem kommunerne og regeringen.
Regeringen pålægges at annullere omprioriteringsbidraget fra 2017 og frem inden indgåelsen af næste kommuneaftale« Enhedslisten bemærker ligeledes, at de samme partier gik sammen om at afvise omprioriteringsbidraget og nedskæringer ved forespørgselsdebat F 30 fredag den 13. maj 2016 om den økonomiske situation i kommunerne.
Her lød forslaget til vedtagelse fra de fem partier således:
»Folketinget konstaterer, at regeringen fastholder et helt uacceptabelt indgreb i det kommunale selvstyre ved forlods at budgettere ikke aftalte kommunale besparelser i de kommende år.
Løftet om at tilbageføre midler i 2017 ændrer ikke herpå.
Folketinget pålægger derfor regeringen at annullere omprioriteringsbidraget fra 2017 og frem inden indgåelsen af næste kommuneaftale.
I lyset af bl.a.  det stigende antal ældre og kommunernes opgaver i forhold til at modtage og integrere mennesker, der flygter fra krig, pålægger Folketinget regeringen i de kommende forhandlinger med KL at arbejde for en økonomisk løsning i 2017, der ikke indbefatter et omprioriteringsbidrag, som pålægger kommunerne at skære i velfærden, og som betyder, at kommunerne ikke har økonomisk rum til investeringer i mennesker for at sikre en bæredygtig økonomi på lang sigt.« Inuit Ataqatigiit, Siumut, Tjóðveldi og Javnaðarflokkurin  var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4.  Ændringsforslag med bemærkninger Ændringsforslag Til titlen Af et mindretal (S), tiltrådt af et mindretal (EL, ALT, RV og SF):
 1) I titlen ændres »tilbageføre omprioriteringsbidraget til« til: »afskaffe omprioriteringsbidraget i«.
[Konsekvens af ændringsforslag nr. 2] Til teksten 2) Teksten affattes således:
»Folketinget pålægger regeringen at afskaffe omprioriteringsbidraget i kommunerne i årene 2017-2019.« [Afskaffelse af omprioriteringsbidraget 2017-2019] Bemærkninger Til nr. 1 Ændringsforslaget om at ændre titlen er en konsekvens af ændringsforslag nr. 2.
Til nr. 2 Forslagsstillerne foreslår, at teksten til beslutningsforslaget ændres, således at det klart fremgår, at omprioriteringsbidraget i kommunerne  afskaffes i årene 2017-2019.
René Christensen (DF) Kristian Thulesen Dahl (DF) Dennis Flydtkjær (DF) Jacob Jensen (V) Søren Gade (V) Eva Kjer Hansen (V) Torsten Schack Pedersen (V) Ole Birk Olesen (LA) fmd.
Brian Mikkelsen (KF) Ane Halsboe-Jørgensen (S) Benny Engelbrecht (S) nfmd.
Henrik Sass Larsen (S) Jesper Petersen (S) Pelle Dragsted (EL) Josephine Fock (ALT) Martin Lidegaard (RV) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
