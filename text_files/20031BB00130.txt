Fremsat den 19. februar 2004 af  

 Elsebeth Gerner Nielsen (RV), Anne Baastrup&nbsp  

 ;(SF)  

 og Elisabeth Arnold (RV) Forslag til folketingsbeslutning om ændring af straffelovgivningen med henblik på at  

  

 forebygge selvmord Folketinget pålægger regeringen at tage de nødvendige  

 initiativer med henblik på at gøre det ulovligt at propagandere for og give  

 opskrift på selvmord på internettet (hjemmesider).
Bemærkninger til forslaget Hjemmesiderne har både gjort det nemt og tillokkende for de  

 unge at gøre en ende på livet.
 Undersøgelser viser, at medens selvmordstallet har været  

 faldende for voksne, så er der stadig flere helt unge, som forsøger selvmord.  

 Det er ikke mindst disse selvmordsforsøg og selvmord, som forslagsstillerne  

 har  

 i tankerne.
Ifølge straffeloven er det forbudt at medvirke til selvmord  

 (kapitel 25, § 240), men det er ikke ulovligt at tilskynde til og  

 propagandere  

 for selvmord.
Straffelovgivningen ønskes strammet, således at også dette  

 kriminaliseres.
 Med den foreslåede stramning vil det blive ulovligt at lave  

 danske hjemmesider med selvmordsopskrifter, og teleselskaberne får mulighed  

 for  

  og pligt til  at agere i henhold til e-handels-lovens § 16. Hvis  

 de bliver  

 opmærksomme på, at de videreformidler eller oplagrer (hoster) ulovlige data,  

 skal de straks tage skridt til at fjerne dem eller hindre adgangen til dem,  

 hvilket også giver mulighed for at blokere for udenlandske hjemmesider med  

 selvmordsopskrifter.
Et forbud vil have en vigtig signalværdi i forhold til  

 omverdenen: I Danmark accepteres den type hjemmesider ikke.
I Danmark  

 accepteres det ikke, at borgere opfordrer andre borgere til at tage deres  

 eget  

 liv.
Med et forbud vil Danmark feje for egen dør og således være parat til at  

 gå ind i et internationalt samarbejde omkring forbud mod de hjemmesider med  

 opskrifter  

 på selvmord, der i dag findes på internettet, hjemmesider, hvor der leges med  

 døden, og hvor læserne opfordres til at gøre en ende på livet under  

 overskriften »det er let«.
 Forslagsstillerne vil foranledige, at et link og en  

 udskrift af en hjemmeside omdeles som bilag til beslutningsforslaget.
Som det vil fremgå, er der udførlige instruktioner,  

 illustrationer m.v. på mange af dem.
En søgning på  

  

 www.google.com  

  

 med  

 søgeordene »suicide« og »methods« viser en lang række lignende sider.
For forslagsstillerne er det afgørende, at det skal være  

 svært at tage beslutningen om at begå selvmord.
Det er det ikke i dag.
I  

 Danmark har flere helt unge mennesker taget deres eget liv, efter at de har  

 besøgt nogle af de pågældende hjemmesider.
Det har drejet sig om unge med en  

 smule ondt i livet, unge, som sandsynligvis ikke ville have taget deres eget  

 liv under normale omstændigheder.
De ville have haft svært ved at finde ud  

 af,  

 hvordan man gør rent praktisk.
De ville være nået at komme så meget på  

 afstand  

 af årsagen til deres mismod, at de alligevel ikke ville have modet til at  

 forsøge selvmord.
Internationale erfaringer/lovgivning I Frankrig har man i straffeloven skrevet, at »det er  

 strafbart at propagandere for og give opskrift på selvmord i massemedierne«.  

 Det er denne tilføjelse, vi ønsker i den danske straffelov.
I dag står der,  

 at  

 det er strafbart at »medvirke til selvmord«.
Den svenske forsker Illva  

 Mäkinen  

 har påvist en sammenhæng mellem lovgivning og selvmord.
I sin  

 doktorafhandling  

 »Suicide-related Crimes in Contemporary European Criminal Laws« har han  

 sammenlignet lovgivningen og antallet af selvmord i de europæiske lande.  

 Konklusionen er, at jo mere restriktiv lovgivningen er, jo færre selvmord  

 bliver der begået.
Han nævner specifikt Ungarn og Danmark som eksempler på  

 lande med en mild lovgivning og en høj forekomst af selvmord.
I afslutningen  

 af  

 doktorafhandlingen skriver Mäkinen, at den franske lovgivning har åbnet et  

 nyt  

 kapitel i selvmordslovgivningens historie, og at eksemplet vil blive  

 efterfulgt  

 af andre lande i takt med, at »den liberale atmosfære fra 1960erne  

 opløses«.
I august 2004 afholder Danmark en stor international  

 konference om forebyggelse af selvmord, som arrangeres af overlæge Merete  

 Nordentoft, Bispebjerg Hospital.
Her vil Danmark, eventuelt i samarbejde med  

 Frankrig, kunne sætte en international dagsorden omkring forebyggelse af  

 selvmord, herunder forbud mod at propagandere for selvmord.
Forslagsstillerne  

 tillader sig at henvise til det internationale samarbejde om børneporno.
 Konkret eksempel på sammenhængen mellem hjemmesider  

 og selvmord:
 En hjemmeside med opskrifter på selvmord stod fremme på  

 computerskærmen hos en 16-årig dreng i Lyngby-Taarbæk kommune, da han tog sit  

 eget liv den 29. april 2002. Han havde fulgt anvisningerne på og  

 illustrationerne af, hvordan man tager livet af sig ved hængning.  

 Landsforeningen for efterladte efter selvmord har kendskab til andre  

 eksempler  

 på, at selvmordere har ladet sig inspirere/vejlede af hjemmesider med  

 selvmordsopskrifter.
Skriftlig fremsættelse Elsebeth Gerner Nielsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af straffelovgivningen med henblik på at  

 forebygge selvmord.
(Beslutningsforslag nr.
B 130).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
