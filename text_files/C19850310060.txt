Hvem optjener feriepenge Alle, der arbejder hos en arbejdsgiver, har ret til feriepenge.
Det gælder  

 uanset, hvor gammel du er.
Det gælder også uanset, hvor få timer ugentligt du  

 arbejder.
 Ret til ferie er altså hverken alders- eller tidsbestemt.
Optjeningsår/ferieår Ferien optjenes i et optjeningsår (kalenderåret) og skal bruges i det  

 efterfølgende ferieår, der løber fra 2. maj til 1. maj.
 Det vil sige, at ferie optjent i kalenderåret 1985 skal bruges i ferieåret  

 2. maj 1986 - 1. maj 1987.
Feriegodtgørelsen Feriepenge - også kaldet feriegodtgørelsen - udgør 12 1/2 procent af  

 lønnen.
Hvor mange feriedage Du optjener 2 1/2 dages ferie for hver måned, du har arbejdet hos en  

 arbejdsgiver.
FerieGiro eller Feriekort Du skal have feriegodtgørelsen udbetalt via FerieGiro eller et feriekort.
 Din arbejdsgiver må derfor ikke udbetale feriegodtgørelsen kontant  

 eller inkludere den i fast løn.
FerieGiro Din arbejdsgiver skal efter hvert kvartal indbetale din feriegodtgørelse  

 til FerieGiro efter fradrag af A-skat.
Ferie-giro-anvisning I april måned - før ferieårets start - vil du få sendt en  

 ferie-giro-anvisning fra FerieGiro.
 Feriepenge kan kun udbetales, hvis du holder ferie.
Attestation af ferie-giro-anvisningen Ferie-giro-anvisningen skal hæves på posthuset.
Men før pengene kan  

 udbetales, skal anvisningen attesteres af din arbejdsgiver.
 Hvis du ikke har nogen arbejdsgiver, når du skal holde ferie, er det din  

 A-kasse eller bistandskontoret, der skal attestere din ferie-giro-anvisning.
Feriekort Nogle arbejdsgivere har en ferieoverenskomst.
De skal derfor ikke  

 indbetale dine feriepenge til FerieGiro, men udstede et feriekort til dig.
 Alle kommuner og amtskommuner bruger feriekort.
Lærlinge og EFG-elever Hvis du er i lære og har kontrakt efter lærlingeloven eller lov om EFG  

 gælder der særlige regler om ferie.
 Som lærling eller EFG-elev har du ofte ret til mere ferie og flere  

 feriepenge end andre lønmodtagere.
Det første ferieår Du har ret til 30 dages ferie i det ferieår, hvor du kommer i lære, hvis  

 dit læreforhold begynder inden 1. juli.
 Hvis læreforholdet er startet efter 1. juli har du ikke ret til  

 ferie i dette ferieår.
 Dog skal du have løn under ferie i op til en uge, hvis din arbejdsgiver  

 holder lukket mellem jul og nytår.
Ferie i de følgende ferieår Selv om du ikke har haft arbejde, før du er kommet i lære, og derfor ikke  

 har optjent ferie efter de almindelige ferieregler, har du krav på 30  

 dages ferie med løn i  både det 1. og det 2. hele ferieår, hvor du  

 er i lære.
Når du er udlært Når du er udlært, skal din tidligere lærermester indbetale feriepenge til  

 dig efter samme regler, som gælder for andre lønmodtagere, der fratræder.
Det  

 skal han, selv om du tidligere har fået mere end andre lønmodtagere, fordi du  

 var lærling eller EFG-elev.
Erhvervspraktikanter Hvis du er i erhvervspraktik, har du ikke krav på feriegodtgørelse, selvom  

 du har fået et beløb udbetalt.
Du har nemlig slet ikke krav på løn, når du er  

 i erhvervspraktik.
Medhjælpere Hvis du arbejder med almindeligt landbrugsarbejde eller husligt arbejde -  

 f.eks. som ung pige i huset - og du får tre hovedmåltider dagligt som en del  

 af lønnen, er du omfattet af medhjælperlovens ferieregler.
Ifølge medhjælperloven får man ferie med løn og 1% i ferietillæg af, hvad  

 man har tjent.
Desuden får man et kontant beløb pr. feriedag til dækning af  

 kost og logi. (Skattevæsenet kan oplyse dig om størrelsen af dette beløb).
 Medhjælpere har ret til ferie i 15 dage efter 6 måneders ansættelse, og  

 der skal ikke indbetales feriegodtgørelse til FerieGiro.
 I forbindelse med fratræden skal en medhjælper afholde al optjent ferie i  

 stedet for at få feriepenge med sig.
Andre spørgsmål om ferie Hvis du har yderligere spørgsmål, kan du rette henvendelse til  

 Direktoratet for Arbejdstilsynet, Ferielovkontoret, Landskronagade 33-35,  

 2100 København Ø, tlf. nr. 01-18 10 50 i tiden kl. 12-16.
