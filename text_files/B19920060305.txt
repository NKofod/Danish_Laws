I medfør af § 9 i lov nr. 349 af 14. maj 1992 om tilbageholdelse af stofmisbrugere i behandling fastsætter socialministeren følgende:
Iværksættelse og opretholdelse af tilbageholdelse § 1.  Tilbageholdelse af en stofmisbruger på de  

 institutioner, der er nævnt i § 1 i lov om tilbageholdelse af stofmisbrugere  

 i behandling, kan ske, når der er en begrundet formodning om, at  

 stofmisbrugeren vil afbryde den aftalte behandling, og det vil være  

 uforsvarligt ikke at tilbageholde den pågældende, fordi:
 Stk. 2.  Tilbageholdelsen kan kun ske, såfremt mere  

 lempelige foranstaltninger er utilstrækkelige.
 Stk. 3.  Den foreløbige beslutning om tilbageholdelse  

 træffes af behandlingsinstitutionens leder og skal snarest muligt meddeles  

 til stofmisbrugeren, jf. lovens § 6, stk. 1. Den endelige beslutning om  

 tilbageholdelse træffes i overensstemmelse med lovens § 6, stk. 2, af den  

 myndighed, der er nævnt i lovens § 2, stk. 1 og 2. Tilbageholdelsen  

 opretholdes indtil den endelige beslutning efter lovens § 6, stk. 2, jf. dog  

 lovens § 5.
§ 2.  Fysisk magtanvendelse i forbindelse med, at en  

 stofmisbruger tilbageholdes på institutionen, er tilladt i det omfang, det er  

 nødvendigt for at afværge, at pågældende udsætter sig selv eller andre for  

 nærliggende fare for at lide skade på legeme eller helbred.
Denne  

 magtanvendelse skal afpasses efter forholdene i den enkelte situation og må  

 ikke gå ud over det strengt nødvendige.
 Stk. 2.  Handlinger, som har været nødvendige for at  

 modstå eller afværge et påbegyndt eller overhængende uretmæssigt angreb og  

 ikke åbenbart går ud over, hvad der under hensyn til angrebets farlighed,  

 angriberens person og det angrebne retsgodes betydning er forsvarligt,  

 omfattes af straffelovens bestemmelser om nødværge, hvorefter der kan blive  

 tale om at gå videre i forsvaret end anført i stk. 1. En medarbejder kan  

 således også gribe ind og hjælpe i udøvelsen af nødværge.
§ 3.  Isolation, hvorved forstås afsondring i aflåst  

 rum i kortere eller længere perioder, er ikke tilladt.
Aflåsning af værelser  

 om natten betragtes ikke som isolation.
Stk. 2.  Fiksering er ikke tilladt.
Ved fiksering  

 forstås anvendelse af mekanisk tvangsmiddel i form af bælte, håndremme,  

 fodremme, livstykke eller anden form for mekanisk fastspænden.
§ 4.  I det omfang, det er nødvendigt for at sikre en  

 stofmisbrugers fortsatte tilstedeværelse på institutionen under et aftalt  

 behandlingsforløb, kan institutionen foretage aflåsning af institutionens  

 ydredøre i kortere perioder af dagen.
Institutionen kan desuden aflåses om  

 natten.
Ophør, indberetning § 5.  Det påhviler til stadighed lederen af  

 institutionen at påse, at tilbageholdelsen ikke anvendes i videre omfang end  

 nødvendigt.
Stk. 2.  Tilbageholdelsen skal ophøre, når betingelserne  

 i lovens § 5 ikke længere er til stede.
Den enkelte tilbageholdelse kan ikke  

 vare over 14 dage fra beslutningen i henhold til lovens § 6, stk. 2, og den  

 samlede tilbageholdelsesperiode kan ikke overstige 2 måneder inden for 6  

 måneder.
Stk. 3.  Beslutning om ophøret af tilbageholdelsen  

 træffes af behandlingsinstitutionens leder og skal straks meddeles  

 stofmisbrugeren.
Beslutningen skal efterfølgende meddeles den myndighed, der  

 er nævnt i lovens § 2, stk. 1 og 2.
§ 6.  Overtrædelse af reglerne i § 2, § 3 og § 4 samt  

 anvendelse af nødværge indberettes til amtsrådet. (Ved amtsrådet forstås i  

 denne bekendtgørelse tillige Københavns Kommunes og Frederiksberg Kommunes  

 kommunalbestyrelse). Den i § 2, stk. 1, beskrevne form for fysisk  

 magtanvendelse skal ikke indberettes, men episoden protokolleres.
For en  

 privat døgninstitution uden overenskomst med det offentlige, der har indgået  

 kontrakt med en stofmisbruger med mulighed for tilbageholdelse, skal  

 indberetning efter denne bestemmelse ske til amtsrådet i den amtskommune,  

 hvorunder den i lovens § 2, stk. 1, nævnte myndighed hører.
Stk. 2.  Den eller de implicerede medarbejdere skal  

 senest dagen efter episoden afgive skriftlig indberetning derom til  

 institutionslederen, der med sine kommentarer samt forklaringer fra personer,  

 der har overværet episoden, inden 3 dage videresender indberetningen til  

 amtsrådet.
Så vidt muligt skal indberetningen ledsages af stofmisbrugerens  

 egen redegørelse for episoden.
 Indberetningen skal indeholde følgende oplysninger:
 Stk. 3.  Såfremt der er begrundet mistanke om en  

 strafbar handling, der er undergivet offentlig påtale, skal  

 institutionslederen straks sende indberetning herom til amtsrådet.
 Stk. 4.  En medarbejder, som har overværet episoden, og  

 som ikke dagen efter er bedt om oplysninger til indberetningen, er pligtig at  

 meddele sin forklaring til institutionslederen.
 Stk. 5.  En medarbejder, der i øvrigt får begrundet  

 viden om episoden, skal også meddele institutionslederen denne viden.
 Stk. 6.  Institutionslederen giver samtidig med sin  

 indberetning til amtsrådet kopi af denne til den implicerede medarbejder.
Stk. 7.  En medarbejder, der tjenstligt indberettes for  

 en tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Medarbejderen skal samtidig gøres  

 bekendt med, at der ikke er pligt til at udtale sig om fremstillingen.
 Stk. 8.  Hvis den implicerede part er  

 institutionslederen, skal der sendes indberetning direkte til amtsrådet.  

 Medarbejderen giver i dette tilfælde institutionslederen genpart af sin  

 indberetning.
 Stk. 9.  Amtsrådet træffer afgørelse i sagen inden 6  

 uger.
Om klageadgang § 7.  Klager vedrørende overtrædelse af bestemmelserne  

 i denne bekendtgørelse indbringes for amtsrådet, der træffer afgørelse om de  

 foranstaltninger, der vil være at foretage.
For en privat døgninstitution  

 uden overenskomst med det offentlige, der har indgået kontrakt med en  

 stofmisbruger med mulighed for tilbageholdelse, indbringes klage for  

 amtsrådet i den amtskommune, hvorunder den i lovens § 2, stk. 1, nævnte  

 myndighed hører.
 Stk. 2.  Amtsrådet skal besvare klagerne snarest muligt  

 og inden 6 uger.
Stk. 3.  Forinden besvarelsen af en klage anmoder  

 amtsrådet den ansvarlige institutionsleder om en udtalelse.
Med udtalelsen  

 indsendes en redegørelse fra den medarbejder, der har kendskab til de  

 forhold, der klages over.
Stk. 4.  Institutionslederen eller den, denne bemyndiger  

 dertil, skal herudover hurtigst muligt foretage en undersøgelse, der omfatter  

 samtale med stofmisbrugeren, de medarbejdere, der har kendskab til de  

 forhold, der klages over, og mulige vidner til episoden.
Der udfærdiges  

 rapport om de pågældende samtaler, og rapporten indsendes med  

 institutionslederens indstilling til amtsrådet med de i stk. 3 nævnte  

 oplysninger.
 Tilsyn og indberetning mv.
§ 8.  Amtsrådet fører tilsyn med en privat  

 døgninstitution uden overenskomst med amtsrådet, der har indgået kontrakt med  

 en stofmisbruger med mulighed for tilbageholdelse.
Tilsynet påhviler  

 amtsrådet i den amtskommune, hvorunder den i lovens § 2, stk. 1, nævnte  

 myndighed hører.
 § 9.  Amtskommunerne samt Københavns og Frederiksberg  

 Kommuner indberetter til Socialministeriet, i hvilket omfang der er truffet  

 beslutning om at tilbyde stofmisbrugere kontrakt om behandling for  

 stofmisbrug med mulighed for tilbageholdelse samt om antallet af indgåede  

 kontrakter af denne art.
 § 10.  Bekendtgørelsen træder i kraft den 11. juli  

 1992 og har virkning fra den 1. juli 1992.
