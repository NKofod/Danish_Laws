 I medfør af § 32, § 75, stk. 2, § 78 og § 82 i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 138  

 af 17. februar 1997 om delegation af beføjelser til Statens Luftfartsvæsen og  

 om kundgørelse af de af luftfartsvæsenet udfærdigede forskrifter, følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 BL 6-49, Bestemmelser om attest som fører af flyvemaskine, der  

 anvendes til slæb af banner og/eller slæbemål, seneste udgave.
2. Definitioner Målbugsering (Aerial target towing):
 Flyvning, hvor et luftfartøj bugserer mål, der benyttes til sigte- eller  

 skydeøvelser.
 Målflyvning (Aerial target flights):
 Flyvning, hvor et luftfartøj fungerer som mål ved sigteøvelser.
 Reklameflyvning (Aerial advertisement flight):
 Flyvning med luftfartøjer, der benytter på krop eller bæreplaner  

 installerede reklameanordninger, eller som bugserer et reklamebanner eller  

 anden reklamegenstand.
 Reklamenedkastning (Dropping of advertisement articles):
 Nedkastning under flyvning af reklamesedler eller andre reklamegenstande  

 fra et luftfartøj.
3. Anvendelsesområde 3.1 Denne BL fastsætter bestemmelser for erhvervsmæssig målflyvning,  

 målbugsering, reklameflyvning og reklamenedkastning med dansk registrerede  

 luftfartøjer.
 3.2 Denne BL fastsætter endvidere bestemmelser for erhvervsmæssig  

 målflyvning, målbugsering, reklameflyvning og reklamenedkastning med  

 udenlandsk registrerede luftfartøjer, der opereres i henhold til en dansk  

 driftstilladelse, jf. luftfartslovens § 4, stk. 2.
4. Ansvar 4.1 Luftfartøjets ejer eller bruger skal sikre, at bestemmelserne i afsnit  

 5 overholdes, og at luftfartøjet er indrettet og forsynet med udstyr i  

 overensstemmelse med bestemmelserne i afsnit 6 i denne BL.
 4.2 Luftfartøjschefen skal sikre, at bestemmelserne i afsnit 7 og afsnit 8  

 overholdes.
5. Tilladelse 5.1 Erhvervsmæssig målflyvning, målbugsering, reklameflyvning og  

 reklamenedkastning må kun udføres af luftfartsforetagender, der har  

 tilladelse hertil fra Statens Luftfartsvæsen.
 Anm.: Opmærksomheden henledes på, at visse af de former for flyvning,  

 der er nævnt i BL'en, tillige kræver tilladelse fra politiet i henhold til  

 Politivedtægten.
5.2 Tilladelsen er betinget af, a. at ansøgeren opfylder de gældende vilkår i luftfartslovens § 7, stk. 1,  

 for at kunne få registreret et luftfartøj her i landet, b. at ansøgerens hovedkontor/hjemsted i retlig henseende er beliggende i  

 Danmark, c. at ansøgeren enten er registreret eneejer af eller i henhold til  

 lejeaftale, der skal godkendes af Statens Luftfartsvæsen, har eneret (fuld  

 dispositionsret) over mindst et luftfartøj, der er egnet til og i praksis  

 anvendes til den pågældende form for flyvning (det bærende luftfartøj), d. at det må antages, at ansøgeren er i stand til behørigt at drive  

 virksomheden, og e. at ansøgeren ikke har betydelig forfalden gæld til det offentlige,  

 hvorved forstås beløb i størrelsesordenen 50.000 kr. og derover, jf.  

 luftfartslovens § 146 a., stk. 1.
 5.2.1 Den lejeaftale, der er nævnt i pkt. 5.2 c., skal opfylde følgende  

 vilkår:
a.
Lejeren skal have eneret til at bruge luftfartøjet i sin virksomhed  

 (fuld dispositionsret).
b.
Lejeperioden skal være på mindst 2 år, og et eventuelt opsigelsesvarsel  

 på mindst 6 måneder.
c.
Lejeren skal have det fulde økonomiske ansvar for luftfartøjets  

 operation og vedligeholdelse.
d.
Lejeafgiften skal udgøre et fast beløb, der er uafhængigt af det antal  

 timer, som lejeren opererer luftfartøjet.
 Anm.: Ud over en fast lejeafgift kan der aftales et mindre  

 timetillæg.
 5.3 For tilladelsen gælder følgende vilkår:
a.
Virksomheden skal drives i overensstemmelse med de til enhver tid  

 gældende EF-forordninger samt danske love og bestemmelser.
b.
I virksomheden må der kun benyttes dansk registrerede luftfartøjer,  

 medmindre Statens Luftfartsvæsen undtagelsesvis tillader andet.
For hvert af  

 de anvendte luftfartøjer skal der være tegnet forsikring til dækning af  

 ansvaret for erstatning for skade på person eller ting uden for luftfartøjet,  

 jf. luftfartslovens § 130.
c.
Virksomheden er undergivet Statens Luftfartsvæsens tilsyn.
Indehaveren  

 skal efterkomme påbud fra Statens Luftfartsvæsen og meddele Statens  

 Luftfartsvæsen enhver oplysning, der er relevant for udøvelsen af tilsynet.  

 Statens Luftfartsvæsens tilsynsførende personale skal have uhindret adgang  

 til indehaverens lokaliteter, luftfartøjer, dokumenter m.v. i den  

 udstrækning, dette er nødvendigt for udøvelsen af tilsynet.
Statens  

 Luftfartsvæsens personale skal i forbindelse med udøvelsen af tilsynet have  

 fri befordring med virksomhedens luftfartøjer under deres benyttelse.
d.
Med henblik på bedømmelse af luftfartsforetagendets økonomi kan Statens  

 Luftfartsvæsen kræve foretagendets regnskaber indsendt til gennemsyn.
e.
Etablering af fælles drift med andre luftfartsforetagender må ikke ske  

 uden Statens Luftfartsvæsens tilladelse.
f.
Hvis et af de bærende luftfartøjer, jf. pkt. 5.2 c., ikke er  

 luftdygtigt for en periode af mere end en måned, skal Statens Luftfartsvæsen  

 underrettes herom.
g.
Statens Luftfartsvæsen skal på forhånd underrettes om ændringer i  

 foretagendets juridiske status, herunder ejerforhold.
5.4 Tilladelsen meddeles på bestemt tid, normalt for 5 år, og kan gøres  

 afhængig af yderligere vilkår, hvis dette skønnes påkrævet.
Statens  

 Luftfartsvæsen kan endvidere i tilladelsens løbetid foretage sådanne  

 ændringer i de gældende vilkår og bestemmelser, herunder fastsætte yderligere  

 vilkår og bestemmelser, som anses for nødvendige for at sikre, at  

 virksomheden drives på en for almenheden hensigtsmæssig og betryggende måde.
5.5 Tilladelsen vil blive tilbagekaldt, hvis a. indehaveren anmoder derom, b. indehaveren ikke længere opfylder betingelserne for opnåelse af  

 tilladelse, og forholdet ikke bliver rettet inden for en frist, der  

 fastsættes af Statens Luftfartsvæsen, c. der under udøvelsen af virksomheden finder væsentlig tilsidesættelse  

 sted af bestemmelserne i denne BL eller af gældende love og bestemmelser for  

 virksomheden, d. det må antages, at indehaveren ikke er i stand til behørigt at  

 opretholde den tilladte virksomhed, e. foretagendet har indstillet driften i 12 måneder eller ikke har  

 påbegyndt driften 12 måneder, efter tilladelsen er udstedt, f. indehaveren træder i likvidation, undergives konkursbehandling eller  

 standser sine betalinger.
Boet eller, i tilfælde af anmeldt  

 betalingsstandsning, Botilsynet, kan dog efter tilladelse fra Statens  

 Luftfartsvæsen midlertidigt fortsætte virksomheden med henblik på afvikling,  

 afhændelse eller finansiel rekonstruktion af virksomheden, g. der sker væsentlige ændringer i foretagendets ejerforhold, herunder  

 ændringer i bestyrelse og direktion, som medfører, at foretagendet ikke  

 længere opfylder de gældende vilkår i luftfartslovens § 7, stk. 1, for at  

 kunne registrere et luftfartøj her i landet, h. virksomhedens hovedaktionær, hovedanpartshaver eller administrerende  

 direktør bliver straffet for overtrædelse af straffeloven eller  

 luftfartsloven, og overtrædelsen skønnes at udgøre en fare for virksomhedens  

 adgang til at drive luftfartsvirksomhed eller, i. indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover, jf. luftfartslovens  

 § 146 a., stk. 2.
6. Materiel Luftfartøjet med anvendt udstyr skal opfylde de luftdygtighedkrav, der er  

 indeholdt i BL 1-12, afsnit 7.
7. Personel 7.1 Luftfartøjschefen skal mindst være i besiddelse af  

 trafikflyvercertifikat af III klasse.
Hvis flyvemaskinen anvendes til slæb af  

 banner og/eller slæbemål, skal luftfartøjschefen tillige være i besiddelse af  

 den attestation, der er nævnt i BL 6-49.
 7.2 Under udførelse af flyvningen må der kun medføres personer, som har en  

 nødvendig funktion i forbindelse hermed, samt personer, som er nødvendige for  

 udførelse af den arbejdsaktivitet, der er forbundet med flyvningens formål.  

 Sådanne personer skal være instrueret om alle forhold af betydning for  

 sikkerheden.
8. Operationelle bestemmelser 8.1 Der skal altid medføres brændstof, der er tilstrækkelig til flyvning  

 fra startstedet til bestemmelsesstedet og tilbage til startstedet eller  

 eventuel alternativ landingsplads med tillæg af en brændstofreserve, der  

 svarer til 45 minutters flyvning ved normal marchhastighed.
8.2 Flyvningen skal tilrettelægges således, at de krav til  

 start-/landingsdistance, der er anført i luftfartøjets flyvehåndbog, kan  

 opfyldes, samt således at start og landing i øvrigt kan foregå  

 sikkerhedsmæssigt forsvarligt.
Ved målbugsering og reklameflyvning skal  

 luftfartøjschefen sikre sig, at der ikke i opfisknings-/nedkastningsretningen  

 forefindes hindringer, der når op over en skrålinie på 1:40 regnet fra det  

 pågældende areals grænser.
 8.3 Målbugsering må kun foregå under VMC-forhold.
 8.4 Målflyvning over arealer, der anvendes af Forsvaret, kan efter aftale  

 med vedkommende militære chef foregå i højder ned til 50 m over terræn eller  

 vand under forudsætning af, at nedstigning til og opstigning fra nævnte  

 højder finder sted inden for grænserne af de arealer, der er ejet af  

 Forsvaret.
 8.5 Ved reklamenedkastning skal reklamesedler være således fordelt og  

 pakket, at sedlerne ved udkastningen fuldstændig frigøres fra hinanden.  

 Sedlernes størrelse må ikke overstige 12 x 18 cm, og den anvendte papirvægt  

 må ikke overstige 100 g pr. (m2).
9. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf 11.1 Udførelse af flyvning uden tilladelse, jf. pkt. 5.1, straffes i  

 medfør af luftfartslovens § 149, stk. 4, med bøde eller hæfte.
 11.2 Overtrædelse af vilkårene i pkt. 5.3 og vilkår fastsat efter pkt. 5.4  

 straffes i medfør af luftfartslovens § 149, stk. 13, med bøde eller hæfte.
 11.3 Overtrædelse af bestemmelserne i afsnit 7 og 8 straffes i medfør af  

 luftfartslovens § 149, stk. 3, henholdsvis stk. 8, med bøde, hæfte eller  

 fængsel i indtil 2 år.
 11.4 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
12. Ikrafttræden 12.1 Denne BL træder i kraft den 1. august 1997.
 12.2 Samtidig ophæves BL 5-8, 1. udgave af 1. november 1959.
