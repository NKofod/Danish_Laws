 Herved bekendtgøres lov nr. 812 af 21. december 1988 om  

 læhegn med de ændringer, der følger af lov nr. 475 af 30. juni 1993 og § 11 i  

 lov nr. 284 af 27. april 1994.
Almindelige bestemmelser § 1.  Ved læhegn forstås i denne lov en sammenhængende  

 plantning af træer eller buske med indtil 7 planterækker og en bredde af ikke  

 over 10 m, der Stk. 2.  Plantninger, der udgør en del af et skovareal,  

 er ikke omfattet af loven.
 § 2.  Ved anlæg af læhegn skal der ved plantevalg og  

 plantningsmetode tages hensyn til, at læhegnet i videst muligt omfang  

 tilpasses det omgivende landskab.
 Stk. 2.  Læhegn må ikke plantes således, at de hindrer  

 den frie oversigt ved vejkryds, vejtilslutninger og vejsving.
§ 3.  Et læhegn kan plantes i ejendomsskel eller  

 således, at skellinien kommer til at ligge inden for læhegnets ydergrænser,  

 når ejerne af de til læhegnet stødende jorder er enige herom.
Aftalen mellem  

 ejerne skal indgås skriftligt og indeholde en beskrivelse af læhegnet og dets  

 placering samt fastlægge fordelingen af arbejde og udgifter ved læhegnets  

 anlæg og vedligeholdelse.
 § 4.  Hvor læhegn plantes i nærheden af ejendomsskel,  

 uden at der foreligger den i § 3 omhandlede aftale mellem de berørte  

 grundejere eller andet særligt retsgrundlag, skal der holdes en sådan afstand  

 til skellinien, at læhegnets grene og eventuelle rodskud ved normalt  

 vedligeholdelse kan holdes inden for skellinien.
 Stk. 2.  Bestemmelserne i stk. 1 finder tilsvarende  

 anvendelse, hvor læhegn plantes i nærheden af vejarealer, der er omfattet af  

 lov om offentlige veje eller lov om private fællesveje.
§ 5.  Ejeren af et læhegn er berettiget til at  

 nedskære, udskifte eller rydde læhegnet.
Hvor læhegnet udgør eneste hegn mod  

 naboejendommen, skal læhegnets ejer skriftligt underrette naboen om de  

 påtænkte foranstaltninger mindst en måned før de iværksættes.
§ 6.  Et læhegn skal holdes i forsvarlig stand, så det  

 kan opfylde sit formål.
Det skal ved vedligeholdelsen tilstræbes, at det ikke  

 kommer til at virke skæmmende i landskabet eller giver anledning til unødig  

 ulempe for naboen.
 Stk. 2.  Inden for 10 m's afstand fra ejendomsskel er  

 den vedligeholdelsespligtige på naboens forlangende pligtig en gang årligt at  

 nedkappe læhegnet til en højde af 10 m.
 § 7.  Et læhegn må ikke beskadiges, og den til  

 læhegnet stødende jord må ikke benyttes eller behandles således, at læhegnet  

 udsættes for beskadigelse.
 § 8.  Den vedligeholdelsespligtige er berettiget til i  

 tiden mellem 1. november og 1. april at færdes på nabogrunden i det omfang,  

 læhegnets vedligeholdelse gør det nødvendigt.
 Stk. 2.  I forbindelse med renholdelse af læhegn har den  

 vedligeholdelsespligtige ret til også uden for det i stk. 1 nævnte tidsrum at  

 færdes på nabogrunden.
 Stk. 3.  Den vedligeholdelsespligtiges færdselsret i  

 medfør af stk. 1 og stk. 2 omfatter den nødvendige medhjælp, redskaber og  

 maskiner m.v.
 Stk. 4.  Såfremt den vedligeholdelsespligtiges færdsel  

 på naboejendommen medfører skade på denne, skal sådan skade erstattes.  

 Erstatningsspørgsmålet afgøres, såfremt en mindelig ordning ikke kan opnås,  

 af de i henhold til lov om hegn nedsatte hegnsyn.
 § 9.  Spørgsmål om tilsidesættelse af de i § 2, stk.  

 2, § 4, § 5, 2. pkt., § 6 og § 7 indeholdte forskrifter eller bestemmelserne  

 i en i medfør af § 3 indgået aftale kan indbringes for hegnsynet.
 Stk. 2.  Hegnsynet træffer bestemmelse om de  

 foranstaltninger, der er nødvendige for at brunge læhegnet i behørig stand.
 § 10.  Spørgsmål om ændring af en i medfør af § 3  

 indgået aftale kan, såfremt parterne ikke ved forhandling kan opnå enighed  

 herom, indbringes for hegnsynet.
 Stk. 2.  Hvor hegnsynet finder, at forandringer i de  

 pågældende ejendommes drift eller andre væsentlige forhold taler for ændring  

 af aftalen, kan hegnsynet fastsætte de fornødne ændringer.
 § 11.  Berettiget til at rejse sag for hegnsynet er  

 læhegnets ejer, dennes nabo samt, for så vidt angår bestemmelserne i § 2,  

 stk. 2, og § 4, stk. 2, den pågældende vejmyndighed.
 § 12.  Kendelser afsagt af hegnsynet kan af hver af  

 sagens parter indbringes for landvæsenskommissionen.
 § 13.  De i §§ 33-36, §§ 38-40, § 41, stk. 1, III og  

 IV, og stk. 2, § 42, stk. 3 og stk. 4, §§ 43-49 samt § 50, stk. 1 og stk. 2,  

 i lov om hegn fastsatte bestemmelser kommer til anvendelse ved  

 hegnsynsforretninger i medfør af nærværende lov.
Tilskud til læplantning § 14.  Inden for en beløbsramme, der fastsættes på de  

 årlige finanslove, kan der ydes tilskud til fremme af læplantningen.
Stk. 2.  Tilskud kan ydes til § 15.  Landbrugs- og fiskeriministeren fastsætter  

 fordelingen af tilskudsmidlerne mellem kollektiv og individuel læplantning,  

 supplerende lægivende løvtræplantninger samt forsknings-, udviklings- og  

 forsøgsformål, idet midlerne fortrinsvis skal anvendes som støtte til  

 gennemførelsen af kollektive læplantningsprojekter.
 § 16.  Tilskud til anlæg af læhegn og supplerende  

 lægivende løvtræplantninger, jf. § 14, stk. 2, nr. 1-3, ydes af  

 Fællesudvalget for Læplantning, jf. § 22, inden for de af landbrugs- og  

 fiskeriministeren fastsatte årlige beløbsrammer.
 Stk. 2.  Fællesudvalget for Læplantning varetager ved  

 tildeling af tilskud landøkonomiske samt planlægings-, frednings- og  

 miljøhensyn.
 § 17.  Tilskud til anlæg af læhegn og supplerende  

 lægivende løvtræplantninger kan ydes til ejere og, under forudsætning af  

 ejers accept, til forpagtere af de i § 1, stk. 1, nr. 1, angivne arealer.
 Stk. 2.  Tilskud kan ikke ydes til læhegn og supplerende  

 lægivende løvtræplantninger på arealer, der tilhører staten, kommuner,  

 kirker, præsteembeder og offentlige stiftelser.
 Stk. 3.  Tilskud kan ikke ydes til beplantninger, som er  

 påbudt af en offentlig myndighed, som af en offentlig myndighed er stillet  

 som vilkår for en tilladelse, eller som tjener til opfyldelse af krav, der  

 umiddelbart måtte fremgå af lovgivningen.
 Stk. 4.  Tilskud kan alene ydes til nyanlæg og  

 udskiftning af læhegn og supplerende lægivende løvtræplantninger.
§ 18.  For opnåelse af støtte til kollektiv  

 læplantning skal der foreligge et af Fællesudvalget for Læplantning godkendt  

 projekt omfattende et samlet område med en hegnslængde på mindst 20 km  

 fordelt på mindst 20 ejere og forpagtere.
Projektdeltagerne skal indgå i en  

 sammenslutning, hvis vedtægter opfylder de af landbrugs- og fiskeriministeren  

 fastsatte betingelser.
Stk. 2.  Ved kollektiv læplantning ydes tilskud til de  

 samlede anlægsomkostninger inden for et af landbrugs- og fiskeriministeren  

 fastsat maksimum.
Tilskuddet udgør en af ministeren fastsat del af  

 tilskudsgrundlaget og kan ikke overstige 70 pct. af dette.
 Stk. 3.  Fællesudvalget for Læplantning kan, hvor  

 særlige omstændigheder taler herfor, godkende projekter med en mindre  

 hegnslængde eller et mindre antal ejere og forpagtere end i stk. 1 fastsat.
 § 19.  Tilskud til individuel læplantning kan kun  

 ydes, hvor tilskudsmodtageren er afskåret fra at indgå i en kollektiv  

 læplantning eller ikke hensigtsmæssigt kan deltage i denne.
Stk. 2.  Ved individuel læplantning ydes tilskud til  

 anskaffelse af planter, der er optaget på en af landbrugs- og  

 fiskeriministeren udfærdiget artsfortegnelse, inden for en af ministeren  

 godkendt pris, ekskl. merværdiafgift og eventuelle transport- og  

 fordelingsomkostninger.
Tilskuddet udgør en af ministeren fastsat del af  

 tilskudsgrundlaget og kan ikke overstige 50 pct. af dette.
§ 19 a.  Supplerende lægivende løvtræplantninger  

 omfatter beplantninger af overvejende løvfældende træer og buske, der  

 etableres samtidig med og i tilknytning til anlæg af læhegn for at fremme  

 læhegnets lægivende virkning samt virkning for landskabs- og naturforhold.  

 Supplerende lægivende løvtræplantninger kan etableres som led i kollektive  

 eller individuelle læplantningsprojekter.
Tilskudsgrundlag og tilskudsprocent  

 for supplerende lægivende løvtræplantninger fastsættes af landbrugs- og  

 fiskeriministeren.
For lægivende løvtræplantninger i forbindelse med  

 kollektive læplantningsprojekter anvendes altid den tilskudsprocent, der  

 fastsættes for læhegn med 1-5 planterækker.
 § 20.  Hvis der til læplantningsarbejder, hvortil der  

 ydes statstilskud efter denne lov, tillige ydes tilskud af andre statslige  

 eller kommunale midler eller af andre midler, der kan sidestilles hermed,  

 nedsættes tilskuddet efter denne lov, således at det samlede offentlige  

 tilskud ikke overstiger det af landbrugs- og fiskeriministeren i henhold til  

 § 18, stk. 2, og § 19, stk. 2, fastsatte.
§ 21.  Landbrugs- og fiskeriministeren kan yde tilskud  

 for forsknings-, forsøgs- og udviklingsprojekter.
Tilskuddet kan i  

 almindelighed ikke overstige 50 pct. af de tilskudsberettigede udgifter.
 Stk. 2.  Landbrugs- og fiskeriministeren indhenter  

 udtalelse fra Fællesudvalget for Læplantning, forinden der træffes afgørelse  

 om ydelsen af tilskud.
 § 22.  Fællesudvalget for Læplantning sammensættes  

 bl.a. af repræsentanter for regionsudvalgene for læplantning.
 Stk. 2.  Vedtægter for forretningsorden for  

 Fællesudvalget for Læplantning skal godkendes af landbrugs- og  

 fiskeriministeren.
 § 23.  Landbrugs- og fiskeriministeren kan fastsætte  

 regler for tilskudsordningens gennemførelse og administration, herunder for  

 hvilke udgifter der skal anses for tilskudsberettigede, og for tilskuddenes  

 udbetaling.
 Stk. 2.  Landbrugs- og fiskeriministeren kan fastsætte  

 regler om, at de i § 18, stk. 2, og § 19 og § 19 a fastlagte maksimale  

 tilskudssatser kan fraviges i ganske særlige tilfælde.
Stk. 3.  Tilskud efter denne lov bortfalder, og  

 udbetalte tilskud kan kræves tilbagebetalt med tillæg af renter, Stk. 4.  Landbrugs- og fiskeriministeren kan fastsætte  

 nærmere regler om betingelserne for tilbagebetaling efter stk. 3.
 § 24.  Landbrugs- og fiskeriministeren kan fastsætte  

 regler for Fællesudvalget for Læplantnings kontrol og tilsyn med læhegn og  

 supplerende lægivende løvtræplantninger, hvortil der ydes tilskud.
Stk. 2.  Med henblik på at kontrollere gennemførte  

 foranstaltninger efter loven har landbrugs- og fiskeriministeren eller den,  

 ministeren bemyndiger dertil, mod behørig legitimation adgang uden  

 retskendelse til bedrifter, der har opnået tilsagn om tilskud efter loven.
På  

 tilsvarende måde har landbrugs- og fiskeriministeren eller den ministeren  

 bemyndiger dertil, adgang til bedrifternes regnskaber, forretningsbøger m.m.
 Stk. 3.  Bedrifternes indehavere eller forpagtere og de  

 på bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i stk. 1 nævnte  

 materiale skal på de kontrollerende myndigheders begæring udleveres til de  

 kontrollerende myndigheder.
 § 25.  Udgifter til administration af loven afholdes  

 inden for det i § 14 nævnte rammebeløb.
 § 26.  Afgørelser truffet af Fællesudvalget for  

 Læplantning kan påklages til landbrugs- og fiskeriministeren.
 Stk. 2.  Landbrugs- og fiskeriministeren kan fastsætte  

 nærmere regler om klageadgang, herunder at klager skal have opsættende  

 virkning.
 Stk. 3.  Henlægger landbrugs- og fiskeriministeren sine  

 beføjelser efter loven til en institution under Landbrugs- og  

 Fiskeriministeriet, kan ministeren fastsætte regler om adgangen til at klage  

 over denne myndigheds afgørelse, herunder om at afgørelserne ikke skal kunne  

 indbringes for anden administrativ myndighed.
§ 26 a.  Den, der til brug for afgørelser, der træffes  

 i henhold til de i denne lov eller de i medfør af loven fastsatte regler,  

 giver urigtige eller vildledende oplysninger eller fortier oplysninger af  

 betydning for afgørelsen, straffes med bøde, medmindre højere straf er  

 forskyldt efter anden lovgivning.
Det samme gælder den, der handler i strid  

 med vilkår, der er fastsat i en sådan afgørelse, eller som forsøger herpå.
Stk. 2.  Den, der i øvrigt undlader at give oplysninger,  

 som den pågældende har pligt til at give i henhold til denne lov eller regler  

 fastsat i medfør af loven, straffes med bøde.
Det samme gælder den, som  

 afgiver urigtige eller vildledende oplysninger om sådanne forhold, medmindre  

 højere straf er forskyldt efter straffeloven.
 Stk. 3.  Den, der overtræder § 24, stk. 2, straffes med  

 bøde.
 Stk. 4.  I regler, der fastsættes i medfør af loven, kan  

 der fastsættes straf af bøde for overtrædelse af bestemmelserne i reglerne  

 eller forsøg herpå.
 Stk. 5.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 6.  Skønnes en overtrædelse ikke at ville medføre  

 højere straf end bøde, kan landbrugs- og fiskeriministeren tilkendegive, at  

 sagen kan afgøres uden retslig forfølgning.
Det er en betingelse herfor, at  

 den, der har begået overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 7.  For så vidt angår den i stk. 6 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 8.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Stk. 9.  Bestemmelserne i stk. 6-8 finder ikke  

 anvendelse i forbindelse med overtrædelse af de i § 26 b, stk. 2, anførte  

 regler.
 § 26 b.  Kongeriget Danmarks Hypotekbank og  

 Finansforvaltning (Hypotekbanken) kan med tillæg af omkostninger inddrive  

 tilskud til denne lov, som kræves tilbagebetalt efter § 23, stk. 3, ved  

 indeholdelse i løn m.v. efter reglerne om inddrivelse af personlige skatter i  

 kildeskatteloven.
 Stk. 2.  Landbrugs- og fiskeriministeren kan fastsætte  

 nærmere regler om fremgangsmåden i forbindelse med lønindeholdelsen.
 Stk. 3.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Stk. 4.  Hypotekbankens afgørelser efter stk. 1-3 kan  

 indbringes for finansministeren.
Landbrugs- og fiskeriministeren kan  

 fastsætte nærmere regler om klageadgangen, herunder regler om klagefrist.
 Ikrafttrædelsesbestemmelser m.v.
 § 27.  Tidspunktet for lovens ikrafttræden fastsættes  

 af landbrugs- og fiskeriministeren(* 1).
§ 28.  Loven gælder ikke for Færøerne og Grønland.
Lov  

 nr. 475 af 30. juni 1993 § 3 indeholder følgende bestemmelse:
§ 3 Tidspunktet for lovens ikrafttræden fastsættes af landbrugs- og  

 fiskeriministeren(* 2). Lov nr. 284 af 27. april 1994 § 20 indeholder  

 følgende bestemmelse:
§ 20 Stk. 1.  Loven træder i kraft den 1. juli 1994.
 Stk. 2.  Reglerne om modregning efter §§ 2, 3, 4, 12,  

 nr. 1, 13, 14, nr. 1, 15, 16 og 17 har virkning for tilskudsbeløb m.v. i  

 henhold til støttetilsagn, som meddeles efter lovens ikrafttræden.
 Stk. 3.  Reglerne om lønindeholdelse efter §§ 1, 5-11,  

 12, nr. 2, 14, nr. 2, 18 og 19 finder også anvendelse på fordringer, der er  

 forfaldne før lovens ikrafttræden.
Landbrugs- og Fiskeriministeriet, den  

 18. januar 1996 Henrik Dam Kristensen / Søren Sørensen (* 1) Loven er trådt i kraft den 23. august 1989, jf. bekendtgørelse nr.  

 547 af 15. august 1989.
 (* 2) Loven er trådt i kraft den 15. april 1994, jf. bekendtgørelse nr.  

 242 af 11. april 1994.
