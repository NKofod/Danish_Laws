§ 1 I Arbejdsmarkedsstyrelsens bekendtgørelse nr. 168 af 15. marts 1995 om en  

 aktiv arbejdsmarkedsindsats fastsættes:
1. I § 88 a, stk. 5, ændres »der svarer til 20 pct. af  

 ydelsen til den ledige« til: »der svarer til 20 pct. af ydelsen  

 efter stk. 3.« 2. Efter § 142 a indsættes som nye paragraffer:
 »§ 142 b.  Tilbud om jobtræning og individuel  

 jobtræning til en ledig i delperiode 2 kan ikke gives hos en arbejdsgiver,  

 hvis den ledige samtidig har ordinær beskæftigelse hos samme arbejdsgiver.
 Stk. 2.  Den ledige skal give Arbejdsformidlingen  

 oplysning om den ordinære beskæftigelse, hvorefter det påhviler  

 Arbejdsformidlingen at give tilbud i overensstemmelse med stk. 1.
 § 142 c.  Opnår en ledig i delperiode 2 ordinær  

 beskæftigelse hos samme arbejdsgiver som den ledige er ansat i jobtræning  

 eller individuel jobtræning hos, må den ledige ophøre i tilbuddet, jf. dog §  

 142 a, stk. 3.
 Stk. 2.  Det påhviler Arbejdsformidlingen at  

 tilvejebringe et nyt tilbud til den ledige.
 § 142 d.  Ved samme arbejdsgiver forstås, at det er  

 samme virksomhed, statsinstitution eller (amts)kommunale institution, der har  

 ansættelseskompetencen både for så vidt angår ansættelsesforholdet i  

 tilbuddet og i den ordinære beskæftigelse.
Stk. 2.  Ansættelse hos private arbejdsgivere i  

 selvfunden jobtræning eller selvfunden individuel jobtræning er tillige  

 omfattet af §§ 142 b og 142 c.« 3. § 157 affattes således:
»§ 157.  Klage over Arbejdsformidlingens  

 afgivelse af eller afslag på tilbud efter kapitel 4-12 i delperiode 1 kan  

 inden 4 uger fra afgørelsen er meddelt, indbringes for Arbejdsmarkedsrådet af  

 den, som afgørelsen vedrører.
Det samme gælder klage over  

 Arbejdsformidlingens afgørelser efter § 130, stk. 1 og 2, for så vidt angår  

 rimeligheden af forløbet.
 Stk. 2.  Klage over Arbejdsformidlingens afgivelse af  

 eller afslag på tilbud efter kapitel 16, dog bortset fra klage over  

 afgørelser om fastsættelse af arbejdstiden, jf. § 142, stk. 3 og § 142 a, kan  

 inden 4 uger fra afgørelsen er meddelt, indbringes for Arbejdsmarkedsrådet af  

 den, som afgørelsen vedrører.
Stk. 3.  Såfremt den ledige afslår tilbuddet, kan klage  

 over Arbejdsformidlingens afgivelse af tilbud efter kapitel 16 inden 2 uger  

 indbringes for Arbejdsmarkedsrådet af den, som afgørelsen vedrører.
Klagen  

 har opsættende virkning.
Arbejdsmarkedsrådet træffer inden 2 uger fra klagens  

 modtagelse afgørelse i sagen.
 Stk. 4.  Afgørelser efter stk. 1-3 kan ikke indbringes  

 for anden administrativ myndighed.
 Stk. 5.  Arbejdsministeren kan inden 4 uger efter, at  

 afgørelsen er meddelt, på eget initiativ tage en afgørelse, der er truffet af  

 Arbejdsmarkedsrådet, op til nærmere undersøgelse og afgørelse.«.
§ 2 Bekendtgørelsen træder i kraft den 1. juli 1995.
