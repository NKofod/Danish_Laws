I henhold til kgl. resolution af 3. november 1989 har Danmark ratificeret  

 en af Den internationale Arbejdskonference i Geneve den 25. juni 1963  

 vedtagen konvention nr. 119 om sikring af maskineri.
Konventionen har  

 følgende ordlyd:
KONVENTION OM SIKRING AF MASKINERI Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 5. juni 1963 er trådt sammen til sin 47. samling, og som er blevet enig om vedtagelsen af visse forslag med hensyn til forbud  

 mod salg, udlejning og anvendelse af utilstrækkeligt afskærmet maskineri, der  

 er optaget som 4. punkt på dagsordenen, og som har besluttet, at disse forslag skal tage form af en international  

 konvention, vedtager i dag den 25. juni 1963 følgende konvention, der betegnes  

 konventionen af 1963 om sikring af maskineri:
Almindelige bestemmelser Artikel 1 1. Alle maskiner, der ikke er manuelt drevne,  

 hvadenten de er nye eller brugte, skal anses for maskineri i nærværende  

 konventions forstand.
2. Den kompetente myndighed i de enkelte lande skal  

 afgøre, hvorvidt og i hvilket omfang nyt eller brugt maskineri, der drives  

 manuelt, frembyder ulykkesrisiko for arbejderne og skal anses for maskineri i  

 nærværende konventions forstand.
Afgørelsen skal træffes efter forhandling  

 med de mest repræsentative arbejdsgiver- og arbejderorganisationer inden for  

 det pågældende område.
Enhver af disse organisationer kan tage initiativet  

 til sådanne forhandlinger.
3. Nærværende konventions bestemmelser Salg, udlejning, overdragelse på anden måde  

 og udstilling Artikel 2 1. Salg og udlejning af maskiner, hvoraf de i stk. 3  

 og 4 nærmere angivne farlige dele ikke er forsvarligt afskærmet, skal være  

 forbudt ved lovgivning eller administrative forskrifter i de enkelte lande  

 eller udelukket ved andre lige så effektive foranstaltninger.
2. Enhver anden overdragelse samt udstilling af  

 maskiner, hvoraf de i stk. 3 og 4 nærmere angivne farlige dele ikke er  

 forsvarligt afskærmet, skal i det omfang vedkommende myndighed bestemmer være  

 forbudt ved lovgivning eller administrative forskrifter i de enkelte lande  

 eller udelukket ved andre lige så effektive foranstaltninger.
Under  

 udstilling af maskiner skal midlertidig fjernelse af sikringsdele med henblik  

 på demonstration af maskinerne dog ikke anses for en overtrædelse af  

 nærværende bestemmelse, for så vidt der er truffet forsvarlige  

 beskyttelsesforanstaltninger til forhindring af personskader.
 3. Alle sætskruer, bolte og kiler samt - efter  

 vedkommende myndigheds skøn - andre fremspringende dele af arbejdende organer  

 i maskineriet, som ligeledes kan frembyde en fare for personer, der kommer i  

 berøring med dem under maskinens gang, skal være således konstrueret,  

 forsænket eller afskærmet, at en sådan fare undgås.
 4. Alle svinghjul, tandhjulsforbindelser,  

 friktionskegler eller friktionsdrev, kamhjul, remskiver, drivremme, kæder,  

 drev, snækkehjul, krumtaparme og glidere samt - i det omfang vedkommende  

 myndighed foreskriver - aksler (herunder akselenderne) og andet drivværk, der  

 kan frembyde fare for personer, der kommer i berøring med det, når det er i  

 gang, skal være således konstrueret eller afskærmet, at en sådan fare undgås.
Artikel 3 1. Bestemmelserne i artikel 2 finder ikke anvendelse  

 på de i den nævnte artikel nærmere angivne maskiner eller farlige dele deraf,  

 som 2. Det i artikel 2, stk. 1 og 2, fastsatte forbud mod  

 salg, udlejning, overdragelse på anden måde, eller udstilling af maskiner  

 finder ikke anvendelse på maskiner blot fordi disse er således konstrueret,  

 at de under eftersyn, smøring, montering eller justering ikke fuldt ud  

 opfylder de i den nævnte artikels stk. 3 og 4 omhandlede krav, for så vidt de  

 pågældende arbejder kan udføres i overensstemmelse med de almindeligt  

 gældende sikkerhedsbestemmelser.
 3. Bestemmelserne i artikel 2 er ikke til hinder for  

 salg eller anden overdragelse af maskiner med henblik på oplagring, ophugning  

 eller istandsættelse; de pågældende maskiner må dog ikke sælges, udlejes,  

 overdrages på anden måde eller udstilles efter oplagringen eller  

 istandsættelsen, medmindre de er sikret i overensstemmelse med de nævnte  

 bestemmelser.
Artikel 4 Ansvaret for, at bestemmelserne i artikel 2 overholdes, påhviler den, der  

 sælger, udlejer eller på anden måde overdrager eller udstiller maskinerne  

 samt - alt efter det enkelte lands lovgivning eller administrative  

 forskrifter - deres respektive stedfortrædere.
Det samme ansvar påhviler  

 fabrikanter, der sælger, udlejer, på anden måde overdrager, eller udstiller  

 maskiner.
Artikel 5 1. Enhver medlemsstat kan tilstå midlertidig  

 dispensation fra bestemmelserne i artikel 2.
 2. Varigheden af en sådan midlertidig dispensation,  

 som i intet tilfælde må overstige 3 år regnet fra det tidspunkt, da  

 konventionen træder i kraft for den pågældende medlemsstat, og eventuelle  

 andre betingelser herfor skal fastsættes ved lovgivning eller administrative  

 forskrifter eller ved andre lige så effektive foranstaltninger i de enkelte  

 lande.
 3. Vedkommende myndighed skal med henblik på  

 gennemførelsen af nærværende artikel forhandle med de mest repræsentative  

 arbejdsgiver- og arbejderorganisationer inden for det pågældende område og i  

 givet fald med vedkommende fabrikantorganisationer.
Anvendelse Artikel 6 1. Anvendelse af maskineri, hvoraf en eller flere  

 farlige dele, herunder de arbejdende organer, ikke er forsvarligt afskærmet,  

 skal være forbudt ved lovgivning eller administrative forskrifter i de  

 enkelte lande eller udelukket ved andre lige så effektive foranstaltninger,  

 dog således at hvor dette forbud ikke kan overholdes fuldt ud uden at  

 forhindre anvendelse af maskineriet, skal det iagttages i det omfang, hvor  

 anvendelsen af maskineriet gør det muligt.
 2. Maskineri skal være således sikret, at de i de  

 enkelte lande gældende bestemmelser og normer med hensyn til sikkerhed og  

 hygiejne på arbejdspladsen overholdes.
Artikel 7 Det påhviler arbejdsgiveren at drage omsorg for, at bestemmelserne i  

 artikel 6 overholdes.
Artikel 8 1. Bestemmelserne i artikel 6 finder ikke anvendelse  

 på maskineri eller dele heraf, som ifølge deres konstruktion, opstilling  

 eller anbringelse er lige så sikre, som om de var forsynet med forsvarlige  

 beskyttelsesanordninger.
 2. Bestemmelserne i artiklerne 6 og 11 er ikke til  

 hinder for, at der i overensstemmelse med de almindeligt gældende  

 sikkerhedsbestemmelser udføres arbejder med eftersyn, smøring, montering  

 eller justering af maskiner eller maskindele.
Artikel 9 1. Enhver medlemsstat kan tilstå midlertidig  

 dispensation fra bestemmelserne i artikel 6.
 2. Varigheden af en sådan midlertidig dispensation,  

 som i intet tilfælde må overstige 3 år regnet fra det tidspunkt, da  

 konventionen træder i kraft for den pågældende medlemsstat, og eventuelle  

 andre betingelser herfor skal fastsættes ved lovgivning eller administrative  

 forskrifter eller ved andre lige så effektive foranstaltninger i de enkelte  

 lande.
 3. Vedkommende myndighed skal med henblik på  

 gennemførelsen af nærværende artikel forhandle med de mest repræsentative  

 arbejdsgiver- og arbejderorganisationer inden for det pågældende område.
Artikel 10 1. Arbejdsgiveren skal sørge for, at arbejderne bliver  

 gjort bekendt med lovbestemmelser eller administrative forskrifter i de  

 enkelte lande med hensyn til sikring af maskineri, og skal i fornødent omfang  

 gøre dem opmærksom på de farer, der kan opstå, og de forholdsregler, der skal  

 iagttages, ved anvendelse af maskineri.
 2. Arbejdsgiveren skal sørge for, at forholdene på  

 arbejdspladsen er af en sådan art, at de arbejdere, der er beskæftiget ved de  

 af nærværende konvention omfattede maskinerier, ikke udsættes for farer.
Artikel 11 1. Arbejderne må ikke anvende maskineri, hvis  

 sikringsdele ikke er på plads, lige så lidt som det kan pålægges dem at  

 anvende maskiner, hvis sikringsdele ikke er på plads.
 2. Arbejdere, der anvender maskineri forsynet med  

 sikringsdele, må ikke sætte disse ud af funktion, lige så lidt som andre må  

 sætte sikringsdele på en maskine, der skal benyttes af en arbejder, ud af  

 funktion.
Artikel 12 Ratifikationen af nærværende konvention berører ikke arbejdernes  

 rettigheder i henhold til det enkelte lands lovgivning om social tryghed  

 eller socialforsikring.
Artikel 13 Bestemmelserne i nærværende afsnit om arbejdsgivernes og arbejdernes  

 forpligtelser finder efter den kompetente myndigheds skøn anvendelse på  

 selvstændige næringsdrivende.
Artikel 14 Begrebet »arbejdsgiver« i den i nærværende afsnit anvendte  

 betydning omfatter også arbejdsgiverens stedfortræder i den udstrækning, de  

 enkelte landes lovgivning fastsætter det.
Foranstaltninger vedrørende konventionens  

 gennemførelse Artikel 15 1. Der træffes alle nødvendige foranstaltninger,  

 herunder fastsættelse af passende straffebestemmelser, for at sikre en  

 effektiv gennemførelse af nærværende konventions bestemmelser.
 2. Enhver medlemsstat, som ratificerer nærværende  

 konvention, forpligter sig til at oprette det fornødne tilsyn med henblik på  

 kontrol med gennemførelsen af konventionens bestemmelser eller sikre sig, at  

 det fornødne tilsyn finder sted.
Artikel 16 De love eller administrative forskrifter i de enkelte lande, hvorved  

 nærværende konventions bestemmelser sættes i kraft, skal udarbejdes af  

 vedkommende myndighed efter forhandling med de mest repræsentative  

 arbejdsgiver- og arbejderorganisationer inden for det pågældende område samt  

 i givet fald med vedkommende fabrikantorganisationer.
Område Artikel 17 1. Nærværende konventions bestemmelser finder  

 anvendelse på samtlige grene af erhvervslivet, medmindre en medlemsstat, der  

 ratificerer konventionen, ved en erklæring, der afgives samtidig med  

 ratifikationen, nærmere angiver en mere begrænset anvendelse.
2. I tilfælde, hvor der afgives en erklæring om en  

 mere begrænset anvendelse, 3. Enhver medlemsstat, som har afgivet en erklæring i  

 henhold til stk. 1, kan nårsomhelst helt eller delvis annulere denne  

 erklæring ved afgivelse af en ny erklæring.
Afsluttende bestemmelser Artikel 18 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til registrering.
Artikel 19 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet registreret hos generaldirektøren.
 2. Den træder i kraft tolv måneder efter det  

 tidspunkt, da 2 medlemsstaters ratifikation er blevet registreret hos  

 generaldirektøren.
 3. Derefter træder nærværende konvention i kraft for  

 enhver medlemsstat tolv måneder efter, at dens ratifikation er blevet  

 registreret.
Artikel 20 1. En medlemsstat, som har ratificeret nærværende  

 konvention, kan opsige den efter 10 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 registrering.
En sådan opsigelse træder først i kraft 1 år efter datoen for  

 dens registrering.
 2. Enhver medlemsstat, som har ratificeret nærværende  

 konvention, og som ikke inden for 1 år efter udløbet af den i foregående  

 stykke omhandlede 10 års-periode benytter sig af den i nærværende artikel  

 hjemlede opsigelsesret, er forpligtet i yderligere 10 år og kan derefter  

 opsige konventionen ved udløbet af hver 10 års-periode på de i nærværende  

 artikel fastsatte betingelser.
Artikel 21 1. Det internationale Arbejdsbureaus generaldirektør  

 skal underrette samtlige Den internationale Arbejdsorganisations medlemmer om  

 registreringen af de ratifikationer og opsigelser, han modtager fra  

 Organisationens medlemmer.
 2. Samtidig med at generaldirektøren underretter  

 Organisationens medlemmer om registreringen af ratifikation nr. 2, skal han  

 gøre dem opmærksom på konventionens ikrafttrædelsesdato.
Artikel 22 Det internationale Arbejdsbureaus generaldirektør skal i medfør af artikel  

 102 i De forenede Nationers pagt fremsende udførlige oplysninger om alle de  

 ratifikationer og opsigelser, han har registreret i henhold til  

 bestemmelserne i de foregående artikler, til De forenede Nationers  

 generalsekretærs registrering.
Artikel 23 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 24 1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft i den foreliggende form og det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
Artikel 25 De engelske og franske gengivelser af nærværende konvention er lige  

 autentiske.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens  

 syvogfyrretyvende møde, der blev afholdt i Geneve og erklæret afsluttet den  

 seksogtyvende juni 1963.
 TIL BEKRÆFTELSE HERAF har vi påført vore underskrifter i dag den  

 syvogtyvende juni 1963.
 Konventionen trådte i kraft den 21. april 1965.
 Danmarks ratifikationsinstrument deponeredes hos ILO den 22. december  

 1989, hvorefter konventionen i medfør af artikel 19, stk. 3, for Danmarks  

 vedkommende trådte i kraft den 22. december 1990. Ved deponeringen er der  

 taget forbehold med hensyn til konventionens anvendelse på Færøerne og  

 Grønland samt på skibstilsynsområdet.
 Konventionen er foruden af Danmark ratificeret af: Algeriet, Den  

 Hviderussiske Socialistiske Sovjetrepublik, Den Centralafrikanske Republik,  

 Congo, Cypern, Den Dominikanske Republik, Ecuador, Finland Ghana, Guatemala,  

 Guinea, Irak, Italien, Japan, Jordan Kuwait, Madagaskar, Malaysia, Malta,  

 Marokko, Nicaragua, Niger, Norge, Panama, Paraguay, Polen, San Marino,Sierra  

 Leone, Spanien, Sverige, Syrien, Tunesien, Tyrkiet, Den Ukrainske  

 Socialistiske Sovjetrepublik, Uruguay, Jugoslavien og Za re.
