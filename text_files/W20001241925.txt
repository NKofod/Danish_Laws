 Det lokale Psykiatriske Patientklagenævn godkendte de  

 gennemførte tvangsfikseringer i perioderne fra den 4. marts 2000 kl.  

 19,40 til den 5. marts 2000 kl. 12,00 og fra den 9. marts 2000 fra kl. 16.40  

 til kl. 18.00, samt anvendelsen af beroligende injektioner henholdsvis den 4.  

 og den 6. marts 2000. Nævnet begrundede sin afgørelse med, at  

 manden ved tvangsfikseringerne henholdsvis den 4. og den 9. marts 2000 havde  

 været så voldsom, at han udsatte sig selv eller andre for  

 nærliggende fare for at lide skade på legeme eller helbred, og at  

 det på tidspunkterne for behandlingen med beroligende medicin syntes af  

 afgørende betydning for en bedring af hans urolige tilstand, at der  

 blev givet beroligende medicin.
Klage over tvangsfiksering og indgivelse af  

 beroligende medicin Sundhedsvæsenets Patientklagenævn fandt, at betingelserne for  

 tvangsfiksering af manden i perioderne fra den 4. marts 2000 fra kl. 19,40  

 til den 5. marts 2000 kl. 12,00 og fra den 6. marts 2000 fra kl. 16.40 til  

 kl.18.00 var opfyldt, da der var en nærliggende fare for, at han selv  

 eller andre ville lide skade på legeme eller helbred.
 Sundhedsvæsenets Patientklagenævn fandt ligeledes, at  

 tvangsfikseringerne opfyldte kravet om mindst indgribende foranstaltning, da  

 manden forinden tvangsfikseringen forgæves var forsøgt beroliget  

 og skærmet ved at være ført til sin stue.
Vedrørende tvangsfikseringen af manden den 6. marts 2000 fra  

 kl.17.30 til kl.19.45 fandt Sundhedsvæsenets Patientklagenævn, at  

 betingelserne herfor var opfyldt, da der var en nærliggende fare for,  

 at han selv eller andre ville lide skade på legeme eller helbred.  

 Nævnet lagde herved vægt på, at manden dagen forinden havde  

 forøvet vold mod et personalemedlem ved at give den  

 pågældende et hårdt håndkantslag mod højre  

 skulder lige ved halsovergangen.
Ligeledes havde manden fra om morgenen den  

 6. marts 2000 været motorisk urolig og affektspændt og havde i  

 forbindelse hermed forulempet medpatienter.
I øvrigt ansås  

 mandens tilstand præget af, at han var psykomotorisk  

 hurtigtkørende, affektspændt og eksplosiv, hvilket måtte  

 medføre, at sandsynligheden for fornyet vold mod personalet, hvorved  

 disse måtte anses i nærliggende fare for at lide skade på  

 legeme eller helbred, var ganske betydelig.
Sundhedsvæsenets Patientklagenævn fandt ligeledes, at  

 tvangsfikseringen den 6. marts 2000 opfyldte kravet om mindst indgribende  

 foranstaltning, idet manden forinden forgæves var forsøgt  

 beroliget og skærmet ved at være ført til sin stue og  

 givet beroligende medicin Vedrørende tvangsbehandlingen med beroligende medicin henholdsvis  

 den 4. og den 9. marts 2000  fandt Sundhedsvæsenets  

 Patientklagenævnet betingelserne herfor opfyldt, da det var  

 nødvendigt at bringe den 37-årige til ro med henblik på  

 bedring af hans tilstand.
Nævnet lagde således vægt  

 på, at manden var så voldsom, at han udsatte sig selv eller andre  

 for nærliggende fare for at lide skade på legeme eller helbred,  

 og at det på de pågældende  tidspunkter syntes af  

 afgørende betydning for en bedring mandens urolige tilstand, at han  

 fik beroligende medicin.
 Sundhedsvæsenets Patientklagenævn fandt ligeledes, at  

 indgivelsen af beroligende medicin opfyldte kravet om mindst indgribende  

 foranstaltning, idet manden forinden var forsøgt beroliget og  

 skærmet ved at være ført til sin stue.
