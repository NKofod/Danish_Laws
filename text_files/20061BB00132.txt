Fremsat den 29. marts 2007 af Per Clausen (EL),  

 Rune Lund (EL) og Frank Aaen (EL) Forslag til folketingsbeslutning om  

 indførelse af VE-brint i det danske energisystem Regeringen opfordres til at udarbejde en handlingsplan, der over  

 10 år implementerer brugen af brint i det danske energisystem.  

 Handlingsplanen  

 skal iværksættes i andet halvår 2007 og skal indeholde følgende fire  

 elementer:
1.  

 	  

 Produktion af brint  

 baseret på vedvarende energi som vindkraft, solceller, bølgekraft og  

 eventuelt  

 geotermi.
Der skal indgå brintproduktion i tilknytning til større centrale  

 anlæg som f.eks. større havvindmølleparker og i tilknytning til mindre,  

 decentrale VE-anlæg knyttet til en lokal udnyttelse af brinten.
2.  

 	  

 Lagring og  

 distribution af brint.
Der skal indgå lagringsløsninger til såvel  

 sæsonlagring  

 af store mængder brint (jf. naturgaslagre), lagring i tilknytning til  

 elproduktionsenheder og lagringsløsninger i tilknytning til  

 mini-kraft-varme-anlæg  

 og transportformål.
Endvidere skal implementeres løsninger for distribution  

 af  

 brint.
Eventuelle andre bæredygtige lagringsmetoder af vedvarende energi kan  

 også støttes.
3.  

 	  

 Anvendelse af brint  

 til elproduktion.
Der skal indgå brug af brint i centrale og decentrale  

 kraft-varme-værker  

 og i minikraftværker, der kan installeres i tilknytning til boligblokke,  

 mindre  

 virksomheder og enkelthuse.
4.  

 	  

 Anvendelse af brint  

 til transportformål.
Der skal indgå brug af brint i såvel forbrændingsmotorer  

 som brændselscelleteknik.
Indsatsen skal omfatte demonstration og  

 implementering  

 af brint som drivmiddel i den kollektive trafik og i den kommunale og  

 statslige  

 bilpark.
Endvidere skal der implementeres brintruter f.eks. ad motorvejene  

 (brinttankstationer) til brug for privatbilisme.
For hvert element udarbejdes en konkret handlingsplan med tilhørende  

 statsligt budget.
Handlingsplanen skal for hvert område sigte på den  

 nødvendige  

 teknologiudvikling, etablering af forsøgs- og demonstrationsanlæg samt  

 implementering af løsninger.
Endvidere skal der gennemføres undersøgelser og vurderinger for  

 et samlet energisystem, hvor brint indgår som en central energibærer og  

 herunder vejen hertil.
Heri ligger forsøg med mindre bysamfund, der omdannes  

 til brintbyer, og som indeholder elementer af de ovenstående tiltag.
Bemærkninger til forslaget Generelle  

 bemærkninger Brint er ikke en ny epokegørende  

 energikilde, som på nogen måde kan bruges som undskyldning for et fortsat  

 stigende energiforbrug.
Når Enhedslisten fremsætter dette beslutningsforslag  

 om  

 en styrket indsats for at integrere brint offensivt i det danske  

 energisystem,  

 skal det ses som en nødvendig og vigtig brik i et fremtidigt bæredygtigt  

 energisystem, som først og fremmest er baseret på væsentlige  

 energibesparelser,  

 og hvor fossile brændsler udskiftes med vedvarende energi som den bærende  

 energikilde.
Endvidere skal beslutningsforslaget ses som en af flere brikker  

 i  

 en forstærket indsats, der kan lede frem til et samlet bæredygtigt  

 energisystem.
At introducere brint i et dansk energisystem er således en  

 integreret del af et vedvarende energisamfund og ikke en løsning i sig selv.  

 Forudsætningerne for at udnytte brint miljømæssigt optimalt i et energisystem  

 er således, at de er koblet til den nødvendige omstilling til vedvarende  

 energi  

 og energibesparelser, og det er ikke den situation vi har i dag.
Imidlertid  

 kan  

 man efter Enhedslistens mening ikke afvente, at forudsætningerne er til  

 stede.  

 Det tager lang tid at udvikle og opbygge et energisystem med brint som en  

 central brik.
Derfor skal udviklingen iværksættes allerede nu  samtidig  

 med at  

 forudsætningerne ad åre også kommer på plads.
Brint er ikke en selvstændig  

 energikilde, men kan udgøre et fleksibelt brændstof, der er produceret på  

 basis  

 af diverse energikilder.
Anvendes brint som brændsel, bidrager dette  

 energiforbrug ikke til klimaeffekten, idet restproduktet er vand.
Det kan dog  

 ikke helt udelukkes, at f.eks. udledningen af vanddamp under visse forhold  

 kan  

 have en uønsket effekt, og derfor er forslagsstillerne åbne overfor, at der  

 som  

 led i programmet åbnes for projekter, der vurderer mulige bivirkninger ved  

 brugen  

 af brint.
Brint kan også produceres ud fra  

 naturgas og andre fossile brændstoffer, men herved opnås ingen positiv effekt  

 på klimaproblemet.
Forslagsstillerne anser alene brint for interessant, hvis  

 det  

 er produceret på basis af vedvarende energi og dermed under vilkår, som ikke  

 bidrager til drivhuseffekten.
 Når brint er en vigtig brik i et  

 vedvarende energi-samfund, skyldes det, at produktion af brint gør det muligt  

 at »gemme« overskydende vedvarende energi og udnytte det på dage, hvor den  

 vedvarende  

 energi ikke kan dække energibehovet.
I en række andre energiscenarier  

 peges på brugen af biobrændsler som løsningen herpå.
Forslagsstillerne anser  

 imidlertid ikke denne løsning for mulig, når vi samtidig med en  

 CO2  

 -fri  

 energiforsyning ønsker et økologisk og bæredygtigt landbrug.
Det er efter  

 forslagsstillernes vurdering ikke muligt at udnytte landbrugsjorden til både  

 en  

 økologisk omstilling af landbruget og til et bæredygtigt energisystem.
Derfor  

 peger vi på brinten som energibærer.
Energi kan også gemmes i andre  

 former end som brint.
Dette beslutningsforslag koncentrerer sig om  

 brintløsningen,  

 men i enkelte forslag er der åbnet for, at andre løsninger kan indgå i et  

 udviklingsarbejde.
 Brint kan teknisk set fremstilles  

 på basis af fossile brændsler, men det medfører restprodukter, som enten  

 lukkes  

 ud i atmosfæren og dermed bidrager til klimaeffekten, eller som teoretisk kan  

 lagres med håb om, at de som radioaktive stoffer ikke slipper ud med årene.  

 Sådanne tekniske »fix« ønsker forslagsstillerne ikke at støtte.
Brint er således en vigtig og  

 nødvendig brik i et energisystem, som i stadig højere grad baserer sig på  

 vedvarende  

 energi.
Brint er den energibærer, der kan sikre, at vi har energi, når vinden  

 ikke blæser, solen ikke skinner og havet ligger blikstille hen, hvilket i  

 øvrigt sjældent sker på én gang.
Omvendt kan brint som energibærer sikre, at  

 vi  

 har en optimal udnyttelse af overskydende el, når det omvendte er tilfældet  

   

 f.eks. på blæsende nætter  frem for at vi som nu sælger  

 overskudsstrømmen til  

 discountpris til udlandet.
Det skal understreges, at produktion  

 af brint er en »nødløsning«, i det omfang vedvarende energi ikke kan udnyttes  

 direkte.
Der sker et stort energitab, når elenergi skal omformes til brint og  

 eventuelt tilbage til elenergi.
Brintproduktionen skal således minimeres til  

 det mindst nødvendige i et kommende energisystem.
 Det er nu ca. 10 år siden, at  

 Enhedslisten fik sat brint på den politiske dagsorden og  via  

 brintprogrammet  

 iværksat under den tidligere SR-regering  fik energifolk, forskere og  

 kommuner  

 i Danmark til at interessere sig for et vedvarende energi-system med brint  

 som  

 energibærer (i det følgende benævnt brintsamfundet).
 I dag foreligger der mange  

 rapporter om, hvorledes et VE-samfund med brint som energibærer kan skrues  

 sammen, og der foregår  til trods for, at den nuværende regering  

 brutalt  

 aflivede brintprogrammet ved sin tiltræden i 2001  stadig flere lokale  

 tiltag,  

 der arbejder frem mod brintsamfundet.
 Forslagsstillerne finder, at  

 tiden nu er moden til at relancere et nyt og større brintprogram, hvilket er  

 baggrunden  

 for dette beslutningsforslag.
 Når der peges på en 10-års-plan,  

 skyldes det, at en række tiltag i udviklingen af brint som energibærer ligger  

 lige for, mens andre tiltag kræver længere tid og har et mere langsigtet  

 perspektiv.  

 Et brintsamfund er ikke en fjern futuristisk fremtid, men består af  

 elementer,  

 som umiddelbart kan implementeres og eventuelt tilpasses og afprøves, og af  

 elementer, hvor vi er i en fase, som kræver yderligere udvikling, men hvor  

 fremtiden  

 afhænger af de tiltag, vi sætter i gang i dag:
Kernen i produktion af brint er  

 elektrolyseanlæg.
Sådanne har eksisteret i 100 år, men der skal afprøves og  

 opbygges  

 løsninger, som er tilpasset dagens forhold og det kommende VE-samfund.
Brint har været i anvendelse i  

 lige så mange år.
Brint findes og forhandles i dag under tryk og indgår i  

 mange  

 processer.
Lagring af brint er således ikke en ny udfordring i sig selv  

  det  

 er optimeringen af lagringen tilpasset de forskellige forhold, som brint  

 indgår  

 i, der skal arbejdes videre med.
Udnyttelse af brint til  

 energiformål er ikke i sig selv en udfordring.
Brint kan brænde som naturgas,  

 og der findes i dagens Danmark endog en bil, der kører på brint via  

 forbrænding.
Vi er således ikke afhængige af at omdanne brint til el, som det  

 foregår i en brændselscelle, selv om dette naturligvis er et interessant  

 aspekt.  

 Men der er ingen grund til at afvente, at denne udvikling er færdig.
Brugen af brint foregår i dag og  

 har gjort det længe.
Men udviklingen af et brintsamfund kommer ikke af sig  

 selv.
Det handler om at tage de brintløsninger, vi kender, og arbejde videre  

 med dem og samtidig arbejde med nye sammenhænge, hvor brint kan indgå.
Bemærkninger til forslagets enkelte punkter Ad 1  produktion  

 af brint Beslutningsforslaget tager afsæt  

 i, at produktion af brint skal baseres på vedvarende energi som vindkraft,  

 solceller, bølgekraft og eventuelt geotermi.
Som nævnt under de generelle  

 bemærkninger kan brint i princippet produceres ud fra mange forskellige slags  

 energikilder.
Sigtet med dette forslag er imidlertid alene at støtte de  

 produktionsformer, hvor CO2  

 -bidraget er mindst muligt samlet set.  

 Derfor skal handlingsplanen alene fokusere på brint produceret på strøm på  

 basis af de rene vedvarende energikilder som vind, sol og bølgekraft.
Hertil  

 kan eventuelt komme brug af geotermi.
 Omdannelsen af den vedvarende  

 energi til brint sker ved elektrolyse, hvor vand ved hjælp af strøm spaltes  

 til  

 ilt og brint.
Handlingsplanen skal indeholde  

 tiltag, der kan fremme brintproduktion i tilknytning til større centrale  

 anlæg  

 som f.eks. større havvindmølleparker.
Der sigtes her på, at der ved større  

 kystfjerne havmølleparker etableres brintproduktion på stedet, i stedet for  

 at  

 strømmen føres i land via elkabler.
Brinten kan føres i land via rørledning  

 (jf. naturgas) eller fragtes via skib.
Tilsvarende skal handlingsplanen  

 indeholde tiltag, der kan fremme brintproduktion i tilknytning til  

 landbaserede  

 vindmølleparker og enkeltmøller.
Her vil der være tale om et  

 elektrolyseanlæg, som  

 omdanner elproduktionen til brint på de tidspunkter, hvor elproduktionen ikke  

 kan udnyttes, f.eks. om natten eller ved høj vindhastighed, hvor den samlede  

 elproduktion overstiger det aktuelle elforbrug.
Det tredje omdrejningspunkt er  

 brintproduktion i tilknytning til mindre, decentrale VE-anlæg knyttet til en  

 lokal udnyttelse af brinten.
Et mindre bysamfund, en bydel eller en  

 boligforening  

 kan f.eks. gå sammen om en kombineret vindmøllepark og brintproduktion, hvor  

 brinten udnyttes lokalt til f.eks. transportformål eller et mindre lokalt  

 kraftvarmeanlæg.
Tiltag, som en handlingsplan kan  

 fremme, er   

 	  

 en  

 beskrivelse af forskellige løsninger og gennemførelse af samfundsøkonomiske  

 beregninger på sådanne projekter,   

 	  

 udvikling  

 og produktion af elektrolyseanlæg tilpasset de forskellige situationer,  

 f.eks.  

 via en række demonstrationsanlæg,   

 	  

 etablering  

 af et statsligt drevet brintproduktionsanlæg i tilknytning til en havplaceret  

 vindmøllepark og   

 	  

 udvikling,  

 afprøvning og demonstration af koncepter for lokale løsninger.
Ad 2  lagring  

 og distribution af brint En væsentlig barriere for  

 udbredelse og anvendelse af brint er lagringen heraf.
Ved centralt brug af  

 brint til energiproduktion kan brinten opbevares på gasform på samme måde som  

 naturgas.
Brinten kan til en vis grad distribueres via det eksisterende  

 gasnet.
Ifølge tidligere oplysninger fra  

 Energistyrelsen er det muligt at iblande brint i naturgas som led i en første  

 introduktion af brint i det danske energisystem.
Dermed nedsættes  

 CO2  

 -bidraget  

 relativt for den mængde gas, der anvendes.
Imidlertid er der grænser for,  

 hvor  

 meget brint der kan iblandes naturgassen.
Brint er et meget lille molekyle,  

 og  

 det stiller særlige krav til lagring, rørledninger etc.
Derfor skal der med  

 tiden introduceres nye gasrør eller foretages ændringer i de eksisterende  

 rørledninger.
Endvidere er der behov for nærmere vurderinger og forsøg med  

 lagring af ren brint i gasform.
 Hertil kommer spørgsmålet om,  

 hvorvidt de anlæg, der i dag kører på naturgas, kan fungere ved iblanding af  

 brint i naturgassen.
 Undersøgelser, udviklinger og  

 demonstrationsforsøg vedrørende disse aspekter skal indgå i handlingsplanen.
Til en række formål  f.eks. i transportsektoren  

  skal brinten opbevares i mere komprimeret form, dvs. flydende.  

 Imidlertid kan  

 brint kun opbevares i flydende form ved meget højt tryk eller lav temperatur  

 eller i kombinationer heraf.
Det stiller særlige krav til lagerenheder, og  

 under det tidligere brintprogram blev der iværksæt en række  

 udviklingsprojekter  

 herom på Risø.
Handlingsplanen skal indeholde en  

 fortsættelse af dette arbejde med mindre, mobile brintlagringer især med  

 fokus  

 på transportsektoren.
Det kan dog også være relevant i forbindelse med  

 lagring  

 i tilknytning til mini-kraft-varme-anlæg (som er stationære).
Det fremgår af forslagsteksten,  

 at der som led i indsatsen kan gennemføres projekter, der ser på andre  

 bæredygtige  

 lagringsmetoder end brint.
Der har således været gennemført forsøg med  

 termisk  

 lagring af energi, og programmet bør være åbent over for at støtte sådanne  

 eller  

 andre tiltag, hvor sigtet er en miljø- og klimamæssig bæredygtig løsning på  

 problemerne  

 i forbindelse med lagring af vedvarende energi.
Tiltag, som en handlingsplan kan  

 fremme, er   

 	  

 brug  

 af brint i naturgasnettet,   

 	  

 nye  

 distributionssystemer til ren brint,   

 	  

 sæsonlagring  

 af brint,   

 	  

 lagring  

 af flydende brint og andre energitætte lagringsmuligheder,   

 	  

 lagring  

 af brint til transportformål og   

 	  

 andre  

 former for bæredygtig energilagring.
Ad 3  anvendelse  

 af brint til elproduktion Brint kan danne basis for  

 elproduktion på flere måder.
Den mest diskuterede er via brændselsceller.
En  

 anden  

 simpel metode er ren afbrænding på samme måde som naturgas eller benzin/olie.
Med handlingsplanen skal Danmark  

 gå mere aktivt ind i udviklingsprocesserne med brændselsceller.
Imidlertid  

 skal  

 der parallelt hermed gennemføres en udvikling for brug af brint som direkte  

 brændsel, hvilket kræver udvikling og demonstration af anlæg, eventuelt ved  

 tilpasning og justering af eksisterende anlægstyper.
 Handlingsplanen skal omfatte brug  

 af brint ved såvel centrale som decentrale kraftvarmeværker.
Et særligt aspekt er udviklingen  

 inden for de såkaldte minikraftværker, dvs. små enheder, som vi kender fra  

 villaoliefyr, men hvor disse også producerer strøm ud over varmt vand.  

 Tilsvarende kan det foregå ved lidt større anlæg knyttet til virksomheder og  

 boligblokke.
Der er behov for udviklingstiltag, hvor disse kan fungere på  

 brint.
Tiltag, som en handlingsplan kan  

 fremme, er   

 	  

 forskning  

 i, udvikling af og demonstrationsforsøg med brændselsceller,   

 	  

 forskning  

 i, udvikling af og demonstrationsforsøg med elproduktion via forbrænding af  

 brint,   

 	  

 tilpasning  

 af, udvikling af og demonstrationsforsøg ved brug af brint i centrale og  

 decentrale kraft-varme-værker og   

 	  

 udvikling  

 af og demonstrationsforsøg med brug af brint i minikraftværker.
Ad 4  anvendelse  

 af brint til transportformål Brint i tilknytning til transport  

 forbindes normalt med brug af brændselsceller i biler.
Udviklingen går  

 imidlertid langsommere end ønskeligt, da teknikken i praksis er vanskelig at  

 beherske og dyr at implementere.
Imidlertid blev der under det  

 tidligere brintprogram gennemført et forsøg med ombygning af en traditionel  

 familiebil til kørsel på forbrænding af brint i motoren  i praksis en  

 bil, der  

 kunne kombinere kørsel på benzin og brint.
Forsøget var lovende, men kunne  

 ikke  

 fortsættes på grund af programmets nedlæggelse.
 Handlingsplanen skal omfatte  

 aktiviteter på alle felter, der kan fremme brugen af brint i  

 transportsektoren,  

 men som en særlig prioritet skal iværksættes en væsentlig dansk indsats på  

 forbrændingsteknikken, da det  i modsætning til brændselscelleteknikken  

  kan  

 implementeres langt hurtigere i praksis.
Sigtet med programmet vil således  

 være at opbygge en bilpark, der kan indgå i forsøg med et forsyningssystem  

 til  

 en sådan bilpark.
Energitabet ved at udnytte brint baseret på f.eks.  

 vindkraft  

 er dog relativt stort ved direkte forbrænding frem for udnyttelse via en  

 brændselscelle.
Det primære formål med at fremme forbrændingsaspektet skal  

 derfor ses som et skridt, der primært har til formål hurtigere at  

 implementere  

 brinten i transportsektoren og bane vejen for de tekniske løsninger, der på  

 sigt viser sig mest optimale.
Derfor skal der samtidig gennemføres  

 aktiviteter,  

 som sikrer Danmark en progressiv deltagelse i brændselscelleløsninger.
En særlig indsats kan f.eks.  

 gennemføres i forbindelse med bytrafik, herunder kollektiv trafik, kommunale  

 og  

 statslige køretøjer, taxaer og andre bilparker, der skal kunne fungere i et  

 begrænset  

 geografisk område, og som dermed ikke kræver et landsdækkende forsyningsnet  

 med  

 brint.
Også togtransport kan indgå i forsøg med brint som brændsel.
 Handlingsplanen skal indeholde  

 iværksættelse af forsøg med brintlandsbyer, hvor der foregår lokal  

 brintproduktion  

 til især transportformål (og med tiden totale brintbyer).
Tiltag, som en handlingsplan kan  

 fremme, er   

 	  

 forskning  

 i, udvikling af og demonstrationsforsøg med brændselscelleteknik til  

 transportformål,   

 	  

 forskning  

 i, udvikling af og demonstrationsforsøg med forbrænding af brint til  

 transportformål,   

 	  

 at  

 der gennemføres demonstrationsforsøg med udvalgte bilparker, og   

 	  

 at  

 der gennemføres forsøg med brug af brint i togtransport.
Undersøgelser og  

 vurderinger for et samlet energisystem Som led i den samlede  

 handlingsplan skal endvidere indgå aktiviteter, der samler trådene i de  

 ovenstående tiltag.
Det består af scenarier, beregninger, vurderinger,  

 analyser  

 samt gennemførelse af forsøg med mindre samfund, hvor brintsamfundet afprøves  

 i  

 miniudgave.
 Endvidere skal der gennemføres  

 løbende vurdering af resultaternes energieffektivitet, idet løsninger med  

 brint  

 integreret naturligvis samlet skal sikre den størst mulige samlede  

 energibesparelse.
 Der skal endelig løbende  på  

 basis af landvindinger på brintområdet  udvikles planer for en trinvis  

 indpasning  

 af brint i energisystemet.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af VE-brint i det danske energisystem.
(Beslutningsforslag nr.
B 132).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
