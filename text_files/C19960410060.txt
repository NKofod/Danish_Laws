 Vejledning om offentlig støtte til almene boliger m.v.
Bygge- og Boligstyrelsen, december 1996 Vejledning om offentlig støtte til almene boliger m.v.
Tryk: J.H.
Schultz Grafisk A/S, København Oplag: 5.000 December 1996 ISBN 87-601-1395-2 Pris: kr. 100,- inkl. moms Publikationen kan købes i boghandelen eller hos STATENS INFORMATION Postboks 1103, 1009 København Tlf. 33 37 92 28 Indhold Indledning Med vedtagelsen af lov nr. 374 af 22. maj 1996 om almene boliger m.v. med  

 senere ændringer, er der lagt op til en forenkling og harmonisering af de  

 eksisterende regelsæt for offentligt støttet boligbyggeri, som betyder  

 ændringer bl.a. med hensyn til nybyggeriet.
Loven træder i kraft den 1.  

 januar 1997.
 Fremover skal alle almene boliger ved tilsagnet mærkes som familieboliger,  

 ungdomsboliger eller ældreboliger.
 Almene ungdomsboliger finansieres efter 1. januar 1997 på samme måde som  

 almene familieboliger og ældreboliger, hvilket har bevirket, at der er  

 indført et ungdomsboligbidrag.
 Der er endvidere blevet mulighed for at opføre almene familieboliger med  

 et større bruttoetageareal end 110 (m2,) såfremt familieboligen indrettes til  

 en husstand på mindst 4 medlemmer, hvoraf et medlem er stærkt  

 bevægelseshæmmet.
 Derudover har almene boligorganisationer fået mulighed for at eje  

 servicearealer.
 Loven om almene boliger m.v. indeholder udover de nævnte ændringer en  

 teknisk sammenskrivning af væsentlige dele af lov om boligbyggeri og lov om  

 boliger for ældre og personer med handicap.
I tilknytning til støtteproceduren, skal kommunalbestyrelsen, ligesom det  

 har været gældende fra 1. januar 1992, fortsat indberette oplysninger til  

 Informations- og forvaltningssystemet - BOSSINF.
Dette er en forudsætning for  

 den decentrale støttesagsbehandling og tilsagnsgivning samt for  

 finansieringen af byggeriet og udbetalingen af den offentlige støtte.  

 Systemet udbygges efter 1. april 1997 til også at omfatte tilskud til  

 servicearealer.
Det er fortsat overladt til den enkelte kommunalbestyrelse at træffe  

 afgørelser i de tilfælde, hvor der gives tilsagn om støtte efter nærværende  

 støtteregler.
Det er endvidere kommunalbestyrelsens ansvar at foretage de  

 nødvendige skøn og fortolkninger i forbin delse med støttesagsbehandlingen ud fra loven og øvrige gældende regler  

 udstedt med hjemmel i loven.
For de almene ældreboliger, der er tilvejebragt af amtsrådet eller efter  

 tilladelse fra amtsrådet, er det amtsrådet, der fører tilsyn og træffer de  

 afgørelser, der ellers foretages af kommunalbestyrelsen.
Selve meddelelsen af  

 tilsagn og indberetningen via BOSSINF foretages dog af kommunalbestyrelsen i  

 den kommune, hvor byggeriet skal etableres.
 I tilknytning til lov om almene boliger har Bygge- og Boligstyrelsen  

 udstedt bekendtgørelse nr. 914 af 17. oktober 1996 om støtte til almene  

 boliger m.v., (støttebekendtgørelsen). Harmoniseringen af reglerne er her  

 udmøntet for de forskellige typer af støttet byggeri, således at der vil være  

 tale om at følge den samme tilsagnsgivningsprocedure, uanset hvilken af de  

 støttede boligtyper, der er tale om.
 Støttebekendtgørelsen med bilag gælder for tilsagn, som gives efter 1.  

 januar 1997. Støttebekendtgørelsen er optrykt som bilag til vejledningen.
 Denne vejledning erstatter Bygge- og Boligstyrelsens vejledning af 21.  

 januar 1994 om offentligt støttet byggeri for så vidt angår de bestemmelser,  

 der omhandler støtte til almennyttige boliger, ungdomsboliger og  

 ældreboliger.
 Bygge- og Boligstyrelsens ovennævnte vejledning af 21. januar 1994 finder  

 dog stadig anvendelse for projekter vedrørende almennyttige boliger,  

 ungdomsboliger og ældreboliger med tilsagn før 1. januar 1997.
 Loven og denne vejledning omfatter ikke støttede private andelsboliger.  

 Reglerne om de private støttede andelsboliger reguleres stadig af  

 bestemmelser i lov om boligbyggeri og i Bygge- og Boligstyrelsens  

 bekendtgørelse nr. 867 af 30. september 1996 og vejledning af 21. januar 1994  

 om offentligt støttet byggeri.
 Når der i det følgende refereres til loven, er det lov nr. 374 af 22. maj  

 1996 om almene boliger m.v. med senere ændringer, der menes.
 Ligeledes er det, når der i det følgende refereres til  

 støttebekendtgørelsen, Bygge- og Boligstyrelsens bekendtgørelse nr. 914 af  

 17. oktober 1996 om støtte til almene boliger m.v., der menes.
1. Boligtyper Vejledningen omfatter alle typer af alment byggeri, som får støtte efter §  

 115 i lov om almene boliger m.v.
 Det drejer sig om følgende boligtyper:
 x Almene familieboliger.
 x Almene ungdomsboliger.
 x Almene ældreboliger.
Ved plejeboliger forstås ældreboliger, hvortil der er knyttet omsorgs- og  

 servicefunktioner med tilhørende personale til betjening af beboernes særlige  

 behov.
Der henvises til lovens § 5, stk. 2.
 Almene ældreboliger, der indrettes med henblik på at betjene personer med  

 vidtgående fysiske og psykiske handicap, kan opføres af amtskommunen eller  

 efter tilladelse fra amtsrådet af kommuner, almene boligorganisationer og  

 selvejende institutioner efter § 105, stk. 2, jf. § 115, stk. 4, i loven.
 Herudover kan der ydes støtte til renovering af ungdomsboliger, jf. lovens  

 § 100, stk. 1, samt tilskud til servicearealer, jf. lovens § 140, stk. 1.
2. Almindelige betingelser for støtte 2.1. Bygherrekredsen Generelt gælder det, at almene andelsselskaber ikke kan være bygherre/ejer  

 af almene boliger.
Bygherrekredsen er i øvrigt afhængig af boligtypen:
Almene familieboliger kan kun etableres som en afdeling af en almen  

 boligorganisation, herunder som en afdeling af en almen  

 forretningsførerorganisations datterorganisation.
Dette kan ske ved  

 nybyggeri, ved på- og tilbygning til almene boligorganisationers ejendomme,  

 samt ved ombygning eller erhvervelse med efterfølgende ombygning af  

 ejendomme, der ikke anvendes til beboelse.
Familieboliger kan normalt ikke tilvejebringes ved ombygning af  

 beboelsesejendomme.
Der kan dog gives støtte til ombygning af  

 beboelsesejendomme til familieboliger når:
 x Boligerne tilvejebringes ved ombygning af ungdomsboliger, der i  

 forbindelse med ombygningen mærkes som almene familieboliger.
 x Der tilvejebringes boliger på over 110 (m2) med henblik på udlejning til  

 husstande med mindst 4 medlemmer, hvoraf mindst et medlem er stærkt  

 bevægelseshæmmet.
 x Der ved ombygningen sker en tilvækst af boliger, og Bygge- og  

 Boligstyrelsen har godkendt dette ved en dispensation efter lovens § 144, jf.  

 afsnit 5.1.
Almene ungdomsboliger kan ligeledes kun etableres som en afdeling af en  

 almen boligorganisation, herunder som en afdeling af en almen  

 forretningsførerorganisations datterorganisation.
Boligerne kan  

 tilvejebringes ved nybyggeri, ved på- og tilbygning til almene  

 boligafdelingers ejendomme samt ved ombygning eller erhvervelse med  

 efterfølgende ombygning, såfremt der ved ombygningen sker en tilvækst af  

 boliger.
 Ved ombygning af almene ældreboliger til almene familie- eller  

 ungdomsboliger kan kun almene boligorganisationer være bygherrer, idet  

 kommuner, amtskommuner og selvejende institutioner ikke kan være  

 bygherre/ejer af familie- og ungdomsboliger.
 Bygherrekredsen for almene ældreboliger er afhængig af, hvorledes  

 ældreboligerne tilvejebringes.
 Ved nybyggeri og ved ombygning af de i bistandsloven § 112 omhandlede  

 institutioner til almene ældreboliger kan almene boligorganisationer,  

 kommuner, amtskommuner og selvejende institutioner være bygherrer.  

 Amtskommunerne kan dog kun være bygherre, såfremt boligerne tilvejebringes  

 med henblik på at betjene personer med vidtgående fysiske eller psykiske  

 handicap.
 Når ældreboliger tilvejebringes ved ombygning af eller på- og tilbygning  

 til afdelinger tilhørende en almen boligorganisation, kan kun almene  

 boligorganisationer være bygherrer.
 Ved ombygning af erhvervslokaler og ombygning af andre end almene  

 beboelsesejendomme til almene ældreboliger kan almene boligorganisationer,  

 kommuner og selvejende institutioner være bygherrer.
Hvis de almene ældreboliger organiseres som en selvejende institution,  

 skal institutionen være stiftet, inden der gives tilsagn, ligesom der skal  

 være godkendt vedtægter og udpeget en bestyrelse.
Det er et krav, at der  

 stiftes en selvejende institution for hvert ældreboligprojekt, der gives  

 tilsagn til.
 Bygherrerne, der opfører støttet byggeri efter lov om almene boliger m.v.,  

 har et ansvar for, at de for byggeriet gældende støtteregler overholdes.  

 Kommunalbestyrelsen - eller amtsrådet ved amtskommunale ældreboliger - har  

 således mulighed for at afkræve bygherrerne det materiale, som i hvert enkelt  

 tilfælde måtte findes påkrævet, for at kommunalbestyrelsen eller amtsrådet  

 kan vurdere, om bygherren lever op til dette ansvar.
2.2. Byfornyelsesloven Kommunalbestyrelsen kan, jf. støttebekendtgørelsen § 2, stk. 4, ikke give  

 tilsagn om støtte til et projekt, hvis projektet allerede har fået støtte  

 efter lov om byfornyelse og boligforbedring.
Der kan således ikke, som det  

 tidligere er sket i visse tilfælde, ydes støtte til ombygning af en bygning,  

 der allerede er delvist istandsat efter byfornyelsesloven.
Undtaget fra denne regel er dog byggeri på ryddede grunde i saneringseller  

 byfornyelsesområder.
En grund, der er ryddet med støtte efter sanerings-  

 eller byfornyelsesloven, kan således fortsat bebygges med støttet byggeri i  

 henhold til lov om almene boliger m.v.
 Nedrivningsudgifterne påføres sanerings- eller byfornyelsesregnskabet,  

 hvorefter grunden overdrages til den bygherre, der skal forestå byggeriet.
Efter byfornyelsesloven kan kommunalbestyrelsen lade en beslutning om  

 byfornyelse eller boligforbedring omfatte inddragelse af uudnyttede arealer,  

 f.eks. loftsarealer, samt indretning af disse til beboelse.
Det er en  

 betingelse, at bygningen, inden beslutningen træffes, overvejende indeholder  

 beboelse.
Der henvises til byfornyelseslovens § 7, stk. 1, nr. 5, og § 32,  

 stk. 2.
 Det er endvidere en betingelse, at bygningen uanset muligheden for at  

 inddrage uudnyttede arealer til ny beboelse er omfattet af byfornyelsesloven,  

 dvs. at bygningen er utidssvarende efter byfornyelsesloven § 3.
Under de nævnte betingelser er der således mulighed for at indrette  

 boliger, som tillige vil kunne anvendes til unge.
Der er ikke tale om  

 ungdomsboliger af den karakter, som i øvrigt er omfattet af vejledningen.
2.3. Planlægningsforhold Kommunalbestyrelsen/amtsrådet skal, jf. støttebekendtgørelsens § 29, stk.  

 3, påse, at de planmæssige forudsætninger for det påtænkte byggeri er i  

 orden.
Kommunalbestyrelsen kan ikke give tilsagn til et projekt, hvis det  

 fornødne plangrundlag ikke er tilstede.
Det vil normalt sige, at der skal  

 foreligge en endeligt vedtaget lokalplan, og planen skal være registreret i  

 Planregistret.
Såfremt der ikke er krav om, at projektet skal være omfattet  

 af en lokalplan, skal kommunalbestyrelsen/amtsrådet påse, at plangrundlaget i  

 øvrigt er i orden.
Ved almene ældreboliger, der agtes indrettet til personer  

 med vidtgående fysiske eller psykiske handicap, og som finansieres med  

 amtskommunal grundkapital, skal amtsrådet påse, at det fornødne plangrundlag  

 er til stede og oplyse kommunalbestyrelsen herom.
 For gennemførelse af renoveringsarbejder efter lovens § 100 vil der  

 normalt ikke være behov for lokalplan.
2.4. økonomisk uafhængighed Kommunalbestyrelsen skal i forbindelse med tilsagn påse, at de regler om  

 organisationsforhold, der er fastsat i lov om almene boliger m.v. og i de  

 hertil knyttede bekendtgørelser er overholdt.
Ved almene ældreboliger, der  

 agtes indrettet til personer med vidtgående fysiske eller psykiske handicap,  

 skal amtsrådet påse, at reglerne om organisationsforhold er overholdt og  

 oplyse kommunalbestyrelsen herom.
2.4.1. Alment boligbyggeri Det enkelte projekt skal, uanset om det indeholder almene familieboliger,  

 almene ungdomsboliger, almene ældreboliger eller en blanding heraf, udgøre en  

 særlig afdeling, der er økonomisk uafhængig af andre afdelinger,  

 boligorganisationen og andre boligorganisationer.
Hver afdeling skal have  

 skøde på ejendommen.
Afdelingen skal stå som debitor såvel ved byggelån som  

 ved endelig finansiering efter byggeriets afslutning.
Opfører flere boligorganisationer et samlet projekt, skal hver  

 boligorganisations del af byggeriet udgøre en særlig afdeling af den  

 pågældende boligorganisation.
Dette krav kan dog fraviges, ved på- og  

 tilbygning til eksisterende afdelinger, når matrikulær opdeling eller  

 ejerlejlighedsopdeling ikke kan finde sted.
Der henvises her nærmere til  

 Bygge- og Boligstyrelsens bekendtgørelse om drift af almene boliger m.v.,  

 samt lovens § 16, stk. 1.
 Kommunalbestyrelsen skal i øvrigt påse, at en almen boligorganisation  

 opfylder de i lovens kapitel 1 nævnte regler om almen boligvirksomhed.
2.4.2. Selvejende almene ældreboliger Almene ældreboliger, der opføres af en selvejende institution, skal udgøre  

 en selvstændig økonomisk enhed, der udelukkende kan behæftes og forpligtes af  

 forhold, der vedrører de ældreboliger, som tilsagnet vedrører, jf. lovens §  

 16, stk. 3. Det er kommunalbestyrelsen, der skal påse, at denne betingelse er  

 opfyldt.
Hvis de almene ældreboliger f.eks. opføres i sammenhæng med et  

 eksisterende plejehjem, skal der ske en opdeling efter ejerlejlighedsloven,  

 se afsnit 2.5. Der henvises desuden til bekendtgørelse om drift af almene  

 boliger m.v.
2.4.3. Kommunalt og amtskommunalt ejede almene ældreboliger Almene ældreboliger, der ejes af en kommune eller amtskommune, kan  

 udelukkende behæftes og forpligtes af forhold, der vedrører de ældreboliger,  

 som tilsagnet vedrører.
2.5. Tinglyst skøde og ejerlejlighedsopdeling Der skal være tinglyst endeligt skøde på ejendommen senest ved byggeriets  

 påbegyndelse.
Tinglysning kan udskydes, hvis tinglysningen alene er betinget  

 af udstykningsmyndighedernes samtykke, og der er forhåndsgodkendelse fra  

 disse myndigheder af, at udstykningen kan godkendes.
Der henvises til  

 støttebekendtgørelsens § 14, stk. 1 og 2.
 Krav om skøde kan fraviges i de undtagelsestilfælde, hvor der er tale om  

 opførelse af nybyggeri på lejet grund, efter bekendtgørelsens § 14, stk. 3.
Ved på- eller tilbygning af en eksisterende almen afdeling kan der ikke  

 ske ejerlejlighedsopdeling.
Boligerne bliver i dette tilfælde en integreret  

 del af den almene afdeling - uanset om der er tale om almene familieboliger,  

 almene ungdomsboliger eller almene ældreboliger.
Projekter med forskellige boligtyper, der ikke kan integreres i samme  

 byggeprojekt, kan ikke opføres på samme ejendom.
Der henvises nærmere herom  

 til afsnit 8.3. Hvis matrikulær udstykning for projektenhederne ikke er  

 mulig, skal der allerede ved projekteringen træffes beslutning om  

 ejerlejlighedsopdeling for hver enkelt projektenhed, således at de  

 forskellige projektenheder holdes finansieringsmæssigt adskilt.
Dette gælder  

 uanset, om projektet opføres samtidigt eller successivt.
Ved projekter, der indeholder erhvervsarealer, skal der uanset  

 erhvervsarealets størrelse ske en opdeling i ejerlejligheder.
De støttede  

 boliger skal udgøre en beboelsesejerlejlighed, som udgør en selvstændig  

 økonomisk enhed, og som ikke kan videreopdeles.
Erhvervsarealet skal udgøre  

 en eller flere erhvervsejerlejligheder.
For at undgå, at ejerforeningen påføres tab, skal kommunalbestyrelsen  

 tillige påse, at der i forbindelse med ejerlejlighedsopdelingen stilles  

 sikkerhed for, at det samlede byggeri vil blive udført, og for at  

 erhvervsafsnittet bærer sin andel af fællesudgifterne.
Kommunalbestyrelsen må  

 sikre sig, at det i vedtægterne for ejerforeningen fremgår, at den  

 ejerlejlighed, der omfatter det støttede byggeri, kun kan pålægges udgifter,  

 der direkte vedrører dette.
Uanset fordelingstal, som denne ejerlejlighed  

 måtte få, vil den således f.eks. ikke kunne pålægges udgifter til udsmykning  

 af fællesarealer.
 Ejerlejlighedsnummer for ejerlejlighederne skal oplyses senest i  

 forbindelse med godkendelse af anskaffelsessummen før påbegyndelse.
 For at sikre en økonomisk adskillelse mellem almene ældreboliger og f.eks.  

 servicearealer eller plejehjem etableret efter bistandsloven, skal der enten  

 ske matrikulær udstykning eller en opdeling i ejerlejligheder efter  

 ejerlejlighedslovens § 10, stk. 1, nr. 6. Det er i denne bestemmelse  

 forudsat, at opdelingen sker i to selvstændige ejerlejligheder, som  

 indeholder henholdsvis almene ældreboliger og plejehjemmet/servicearealet.
3. Servicearealer I tilknytning til ældreboligbebyggelser kan der som et led i ydelserne  

 efter bistandsloven indrettes servicearealer.
Indretning af servicearealer  

 skal altid ske ved, at disse arealer udskilles matrikulært (enten ved  

 udstykning eller ved ejerlejlighedsopdeling) fra ældreboligerne, se nærmere  

 afsnit 2.5. Det er derfor vigtigt, at der allerede ved projekteringen tages  

 stilling til, hvorledes opdelingen eller udstykningen skal foretages mest  

 hensigtsmæssigt.
 Servicearealer kan eksempelvis være:
 x Lokaler til genoptræning, herunder fysioterapi, ergoterapi og lignende.
 x Lokaler til hjemmesygepleje og hjemmehjælp.
 x Personalelokaler.
 x Vagtcentral.
 x Centralkøkken med ansat personale.
 x Cafeteria.
 x Kiosk.
 x Særligt indrettet baderum.
 x Lokaler til fodpleje, frisør m.v.
 x Rengøringsrum for personalet.
 Servicearealer, der indrettes i tilknytning til ældreboliger, kan også  

 anvendes til at betjene andre ældre og personer med handicap i kommunen end  

 beboerne i de tilknyttede ældreboliger.
 Servicearealer er ikke omfattet af Byggeskadefonden.
3.1. Tilsagn om tilskud til servicearealer Etablering af servicearealerne finansieres som udgangspunkt fuldt ud af  

 kommunen.
Kommunalbestyrelsen har mulighed for på statens vegne efter § 140 i loven  

 at give tilsagn om tilskud til servicearealer.
Det er en betingelse for  

 tilskuddet, at servicearealerne etableres i umiddelbar tilknytning til  

 ældreboliger.
Tilskuddet ydes over en 14 års periode fra skæringsdatoen, se  

 nærmere afsnit 3.4.
 x Servicearealerne kan etableres ved:
 x Nybyggeri eller ombygning af eksisterende ejendomme.
 x Ombygning af eksisterende servicearealer, såfremt servicearealerne  

 herved bliver væsentlig bedre egnede til at betjene beboerne.
 x Tilskuddet kan ydes til kommuner, amtskommuner, selvejende institutioner  

 og almene boligorganisationer.
 x Tilsagn om tilskud til servicearealerne kan kun meddeles, såfremt de  

 arbejder, hvortil der ønskes støtte, ikke er påbegyndt.
3.2. Kvote til servicearealer, der etableres i tilknytning til  

 eksisterende ældreboliger For servicearealer, der skal etableres i tilknytning til eksisterende  

 ældreboliger, skal der søges om kvote.
 Ved eksisterende ældreboliger forstås ældreboliger, hvortil der er meddelt  

 tilsagn efter § 115 i lov om almene boliger m.v., samt ældreboliger, der har  

 modtaget tilsagn om offentlig støtte efter den tidligere lov om boliger for  

 ældre og personer med handicap.
 Der kan årligt gives tilsagn til servicearealer til betjening af 500  

 eksisterende ældreboliger.
 Meddeler kommunalbestyrelsen tilsagn til servicearealer, som skal  

 etableres i umiddelbar tilknytning til eksisterende ældreboliger, uden at  

 kommunen har fået tildelt tilsagnsramme, jf. afsnit 3.3., ydes der ikke  

 tilskud til servicearealerne.
3.3. Indberetning til Bygge- og Boligstyrelsen Reservations- og tilsagnsrammer Efter § 7 i støttebekendtgørelsen skal kommunalbestyrelsen via BOSSINF  

 indberette det antal ældreboliger, som servicearealer skal etableres i  

 tilknytning til.
Af indberetningen skal det fremgå, om servicearealerne  

 indrettes i tilknytning til ældreboliger, der etableres samtidigt med  

 servicearealer, eller i tilknytning til eksisterende ældreboliger.
Skal servicearealerne etableres i umiddelbar tilknytning til eksisterende  

 ældreboliger, reserveres der på baggrund af kommunalbestyrelsens indberetning  

 til BOSSINF det antal boligenheder, som kommunalbestyrelsen har indberettet  

 til BOSSINF.
Reservation tildeles kommunen som tilsagnsramme.
Har kommunen  

 ikke inden 6 måneder fra tildelingen af tilsagnsrammen givet tilsagn om  

 tilskud til servicearealer til det reserverede antal boligenheder samt  

 indberettet tilsagnet til BOSSINF, bortfalder den tilsagnsramme, som kommunen  

 har fået tildelt.
Er kvoten på de 500 boligenheder reserveret, vil de kommuner, der søger om  

 kvote, få tildelt kvote, når der bliver ledig kvote som følge af, at  

 reservation på kvoten bortfalder, eller at der ved årsskiftet kommer en ny  

 kvote.
Tildelingen sker i den rækkefølge kommunernes ønsker er indberettet  

 til BOSSINF.
Tilsagn Kommunalbestyrelsens indberetning til BOSSINF skal ske samtidig med  

 afgivelse af tilsagn, godkendelse af byggeriets påbegyndelse og godkendelse  

 af den endelig anskaffelsessum.
Det skal af indberetningen til BOSSINF fremgå, hvilke  

 ældreboligbebyggelser servicearealet skal etableres i umiddelbar tilknytning  

 til, samt ældreboligbebyggelsernes og servicearealets ejendomsnumre, bygherre  

 og antallet af boligenheder i hver enkelt bebyggelse.
Desuden indberettes det  

 registrerings- og kontonr., hvortil tilskuddet skal overføres.
Ændrer tilskudsmodtageren registrerings- og kontonr., skal dette meddeles  

 skriftligt til Hypotekbanken 3.4. Udbetaling af tilskuddet til servicearealerne Tilskuddet ydes af staten og udgør efter § 141 i loven 4.000 kr. årligt  

 pr. boligenhed som servicearealet skal betjene . For at få udbetalt det  

 fulde tilskud er det en forudsætning, at anskaffelsessummen for  

 servicearealet udgør 10 pct. eller derover af det vejledende rammebeløb pr.  

 boligenhed, der er gældende på tilsagnstidspunktet for servicearealet.
Er  

 anskaffelsessummen mindre end 10 pct. heraf, reduceres tilskuddet  

 tilsvarende.
Tilskuddet ydes fuldt ud i 5 år fra skæringsdatoen på  

 servicearealet, hvorefter tilskuddet aftrappes med en tiendedel om året.
Den  

 samlede støtteperiode bliver således 14 år.
Tilskuddet udbetales halvårligt bagud den sidste bankdag i april og  

 oktober måned af Hypotekbanken (Kongeriget Danmarks Hypotekbank og  

 Finansforvaltning) på baggrund af de oplysninger, der er indberettet til  

 BOSSINF.
Udbetalingen kan tidligst finde sted, når anskaffelsessummen for  

 såvel servicearealerne som for ældreboligerne, som servicearealerne etableres  

 i umiddelbar tilknytning til, er endeligt godkendt.
 Tilskuddet ydes fra servicearealernes skæringsdato, som er den dato, hvor  

 byggeriet er færdigt, jf. støttebekendtgørelsens § 44, stk. 2.
 Såfremt der sker en reduktion i antallet af ældreboliger, hvortil der i  

 umiddelbar tilknytning er etableret servicearealer, som modtager tilskud,  

 skal kommunalbestyrelsen foretage indberetning til Hypotekbanken.  

 Hypotekbanken foretager på baggrund af indberetningen en reduktion af  

 tilskuddets størrelse, svarende til det reducerede antal ældreboliger.
 4. Indberetning af opførelse af boliger m.v.
 For opførelsen af almene familieboliger, almene ungdomsboliger, herunder  

 renovering af ungdomsboliger, samt almene ældreboliger er der intet krav om  

 kvote.
 Kvoteordningen gælder alene for tilsagn om tilskud til servicearealer i  

 tilknytning til allerede eksisterende almene ældreboliger, jf. afsnit. 3.2.
Kommunalbestyrelsen skal, hvert år i december måned til Informations- og  

 forvaltningssystemet BOSSINF indberette det antal  

 boliger/værelsesenheder/renoveringsbeløb, som kommunalbestyrelsen planlægger  

 at meddele tilsagn til i det kommende finansår, jf. støttebekendtgørelsens §  

 5, stk. 1. Endvidere indberettes det antal  

 boliger/værelsesenheder/renoveringsbeløb, som forventes påbegyndt/anvendt det  

 kommende år.
Derudover skal kommunalbestyrelsen, jf. støttebekendtgørelsens §  

 5, stk. 4, efter meddelelse fra amtsrådet indberette det antal almene  

 amtskommunale ældreboliger, som kommunalbestyrelsen i medfør af § 115, stk.  

 4, i loven påtænker at give tilsagn til det følgende år.
 Samtidig indberettes kommunens ønsker om støtte til forsøg efter lovens §  

 146, jf. støttebekendtgørelsens § 5, stk. 2. Såvel det ansøgte beløb som det  

 antal lejligheder, forsøget vedrører, skal indberettes.
 Endvidere skal kommunalbestyrelsen indberette det antal boligenheder  

 (ældreboliger) i eksisterende og nyetablerede ældreboliger, som er knyttet  

 til de servicearealer, som kommunalbestyrelsen påtænker at give tilsagn til  

 det kommende år, jf. støttebekendtgørelsens § 5, stk. 3.
Bygge- og Boligstyrelsen vil som hidtil indkalde indberetninger og ønsker  

 fra kommunerne ved en særlig skrivelse herom, som sædvanligvis udsendes medio  

 november måned.
De nærmere procedurer og tidsfrister for indberetningen vil  

 fremgå af indkaldelsesskrivelsen.
Kommunalbestyrelsen skal i forbindelse med indberetning om forventede  

 tilsagn til støttet lejeboligbyggeri meget nøje vurdere den lokale  

 boligsituation og behovet for støttet byggeri.
Kommunalbestyrelsen skal  

 derfor løbende følge udlejningssituationen for såvel det nyopførte som det  

 ældre, måske mindre attraktive støttede byggeri.
Er der udlejningsvanskeligheder i almene familieboliger, almene  

 ungdomsboliger og almene ældreboliger samt ungdomsboliger tilhørende en  

 selvejende institution og ældreboliger tilhørende en selvejende institution  

 eller en pensionskasse, hvortil der er meddelt tilsagn om offentlig støtte  

 efter den tidligere lov om boligbyggeri eller den tidligere lov om boliger  

 for ældre og personer med handicap, vurderes årsagen hertil, og der må  

 træffes beslutning om iværksættelse af foranstaltninger til nedbringelse af  

 udlejningsvanskelighederne.
Kommunalbestyrelsen må i den forbindelse  

 overveje, om udlejningsvanskelighederne bør give anledning til ændringer i  

 kommunens udbygningsplaner.
 I tilfælde, hvor mere end 2 pct. af det samlede antal støttede boliger  

 indenfor disse kategorier står tomme, og dette medfører lejetab for  

 bebyggelserne, vil det ikke være muligt at give tilsagn til etablering af  

 støttet byggeri.
Hvis en kommune ønsker at komme i betragtning ved tildeling af  

 forsøgsmidler efter § 146 i loven skal dette jf. støttebekendtgørelsens § 11,  

 stk. 3, indberettes til BOSSINF samtidig med de øvrige indberetninger.
Der  

 skal endvidere indsendes en uddybende skriftlig ansøgning herom til  

 styrelsen.
Såvel indberetningen som ansøgningen skal indeholde oplysning om  

 antallet af boliger, som forsøget vedrører, og hvor mange forsøgsmidler der  

 ansøges om.
Ansøgningen bør af hensyn til styrelsens behandling indsendes  

 samtidig med indberetningen.
Der kan ansøges om forsøgsmidler til projekter med almene familieboliger,  

 almene ungdomsboliger og almene ældreboliger.
Det er en betingelse for  

 tilskud til projektet, at kommunalbestyrelsen endnu ikke har meddelt tilsagn  

 om støtte til projektet efter de almindelige regler.
 Forsøgsmidlerne er begrænsede til de midler, som er afsat hertil på de  

 årlige finanslove.
 Der henvises nærmere herom til afsnit 5.2. og til støttebekendtgørelsens  

 kapitel 3.
5. Forsøg og udvikling af byggeteknisk karakter Dette afsnit omhandler alene forsøg og udvikling af mere teknisk og  

 udførelsesmæssig karakter, herunder byggeriets/byggeparternes organisations-  

 og samarbejdsformer.
Afsnittet omhandler således ikke muligheder for at  

 foretage forsøg i relation til reglerne om udlejning, anvisning og øget  

 beboerindflydelse.
 Projekter, der ikke kan gennemføres efter de almindelige bestemmelser i  

 loven kan i et vist omfang gennemføres som forsøgsprojekter efter lovens §  

 144.
 Decentraliseringen af støttesagsbehandlingen omfatter ikke kompetence til  

 at godkende fravigelser fra reglerne i loven i medfør af § 144 i loven, jf.  

 dog nedenfor under afsnit 5.1.1. - 5.1.3. ønsker om fravigelse af reglerne  

 skal derfor, jf. støttebekendtgørelsens § 2, stk. 3, forelægges Bygge- og  

 Boligstyrelsen til godkendelse.
Ansøgninger om fravigelse af reglerne i loven skal efter almindelig  

 sagsbehandling fremsendes med kommunalbestyrelsens anbefaling til endelig  

 godkendelse hos Bygge- og Boligstyrelsen.
Ansøgningen fremsendes med en  

 redegørelse for de særlige forhold, der gør, at projektet ønskes gennemført  

 som forsøg.
Ansøgninger vedrørende almene ældreboliger, hvor amtskommunen er  

 bygherre, eller hvor amtsrådet tillader andre at være bygherre, fremsendes  

 ligeledes gennem kommunalbestyrelsen med amtsrådets indstilling.
 Projektet indberettes til BOSSINF samtidig med, at ansøgningen fremsendes  

 til Bygge- og Boligstyrelsen.
Efter behandling af ansøgningen om tilladelse til forsøg meddeler Byggeog  

 Boligstyrelsen, om projektet kan godkendes som forsøgsprojekt.
Meddelelsen af  

 godkendelse eller afslag sker skriftligt og via BOSSINF med angivelse af,  

 hvilke retningslinier der eventuelt skal følges ved kommunalbestyrelsens  

 eller amtsrådets videre behandling af projektet.
 Når Bygge- og Boligstyrelsens godkendelse foreligger, giver  

 kommunalbestyrelsen herefter tilsagn om støtte til projektet, jf. afsnit  

 12.2.
 Kommunalbestyrelsen godkender efterfølgende - uden at dette forelægges  

 Bygge- og Boligstyrelsen - byggeriets igangsætning, jf. afsnit 12.3., og  

 byggeregnskabet, jf. afsnit 12.5., efter de retningslinier, der er angivet i  

 styrelsens godkendelse af forsøgsprojektet.
Det følger direkte af lovens § 115, at kommunalbestyrelsen kan give  

 tilsagn til erhvervelse og til efterfølgende ombygning af eksisterende  

 ejendomme, der har været anvendt til andet end beboelse med henblik på  

 anvendelse til alment boligbyggeri.
Der kan f.eks. være tale om bygninger,  

 der tidligere har været anvendt til hoteller, institutioner eller anden form  

 for erhverv.
5.1.2. På- og tilbygninger For eksisterende ejendomme tilhørende en afdeling af en almen  

 boligorganisation kan kommunalbestyrelsen endvidere uden anvendelse af  

 forsøgsbestemmelsen godkende på- og tilbygning af sådanne ejendomme.
Såfremt  

 der er tale om en afdeling indeholdende almene ældreboliger, der er opført  

 med tilladelse fra amtsrådet, kan amtsrådet godkende på- og tilbygning af  

 denne ejendom.
Der kræves således ikke en godkendelse fra Bygge- og  

 Boligstyrelsen i disse tilfælde.
5.1.3. Ombygning af ejendomme, der har været anvendt til beboelse Har ejendommen derimod været anvendt til beboelse, kræves Bygge- og  

 Boligstyrelsens godkendelse før ombygning til alment boligbyggeri, såfremt  

 ombygningen ønskes gennemført med offentlig støtte.
Dog kræver ombygning til  

 almene ældreboliger ikke en godkendelse fra Bygge- og Boligstyrelsen.
Dette  

 gælder også ved ombygning af eksisterende ejendomme til almene  

 ungdomsboliger, hvis der sker en tilvækst af boliger, jf. § 115, stk. 1, nr.  

 4 i loven.
Det er en forudsætning for, at der kan godkendes et ombygningsprojekt, at  

 der er tale om en tilvækst af boliger, medmindre ombygningen sker for at  

 tilvejebringe almene ældreboliger.
Projekter, der alene har til hensigt at  

 ombygge og renovere et eksisterende antal boliger, uden at der derved sker en  

 tilvækst i antallet af boliger, kan ikke godkendes i medfør af lovens § 144,  

 medmindre ombygningen sker for at tilvejebringe almene ældreboliger.
 Er en ejendom i så ringe stand, at den ikke med rimelighed bør tillades  

 anvendt til beboelse, vil ombygning kunne betragtes som tilvækst.
 Om etablering af almene ungdomsboliger og almene ældreboliger ved  

 ombygning henvises til afsnit 8.2. og 8.3.
 For alle typer af ombygningsprojekter skal der foreligge en  

 førsynsrapport, forinden kommunalbestyrelsen eller amtsrådet tager stilling  

 til projektet, jf. støttebekendtgørelsens § 29, stk. 2.
 5.2. Ansøgning om forsøgsmidler efter § 146 i lov om almene boliger  

 m.v.
Der kan efter reglerne i støttebekendtgørelsens kapitel 3 hvert år ydes  

 støtte i form af tilskud til opførelse af 600 boliger.
Støtte kan ydes til  

 samtlige former for almene boliger.
 Heraf kan der efter ansøgning ydes tilskud til forsøg til 400 boliger i  

 forbindelse med:
 x Økologi.
 x Arkitektur.
 x Proces- og produktudvikling i byggeriet.
 x Informationsteknologi i boligen/byggeriet.
 x Nye bo- og boligformer.
 x Boliger for særlige grupper.
 x Udfyldningsprojekter i byfornyelse.
 Der kan herudover hvert år ydes støtte til etablering af 200 almene  

 boliger for hjemløse og andre vanskeligt stillede grupper.
 Tilskuddet kan ydes til nedsættelse af anskaffelsessummen, den kommunale  

 eller den amtskommunale grundkapital, eller til andre udgifter, der ikke  

 normalt indgår i anskaffelsessummen, herunder forprojekter og  

 udviklingsomkostninger.
Midlerne til begge former for forsøg afsættes på de årlige finanslove.  

 Tilskuddet vil i gennemsnit svare til 1 pct. af anskaffelsessummen.
Der kan  

 derfor forekomme afslag på ansøgning om tilskud, når midlerne hertil er  

 opbrugt, eller der kan blive tale om at yde et reduceret tilskud i forhold  

 til den ansøgte støtte.
 Støtte kan ydes enten til bygningsejeren, kommunen eller amtskommunen.
5.2.1. Behandling af ansøgning Ansøgning indsendes til Bygge- og Boligstyrelsen.
Bygningsejerens  

 ansøgning fremsendes gennem kommunalbestyrelsen med dennes indstilling.  

 Ansøgninger vedrørende de almene ældreboliger, hvor amtskommunen er bygherre,  

 eller hvor amtsrådet tillader andre at være bygherre, fremsendes ligeledes  

 gennem kommunalbestyrelsen med amtsrådets indstilling.
 Ansøgningen bør om muligt, som beskrevet i afsnit 4.1., fremsendes  

 samtidig med kommunalbestyrelsens indberetning om ønske om støtte til forsøg  

 efter § 146 i loven Der kan endvidere fremsendes ansøgninger senere på året.  

 Inden der meddeles tilsagn til projektet, skal det indberettes til BOSSINF og  

 overføres til Bygge- og Boligstyrelsen til godkendelse.
5.2.2. Tilsagn om støtte Bygge- og Boligstyrelsens tilsagn om støtte til forsøg gives skriftligt  

 til kommunalbestyrelsen eller amtsrådet, med kopi til bygherre og en eventuel  

 projektleder.
Det vil af tilsagnet fremgå, hvilke vilkår og eventuelle  

 frister, der gælder for det konkrete tilsagn.
Der må påregnes stillet vilkår  

 om, hvilke forsøgselementer, der skal afprøves i forsøget og krav til en  

 afrapportering.
Før projektet endeligt godkendes af Bygge- og Boligstyrelsen via BOSSINF,  

 indgås en skriftlig aftale mellem Bygge- og Boligstyrelsen og  

 bygherre/projektleder, om forsøgets formål, realisering, tids- og budgetplan  

 og formidling af forsøgsresultater m.v., herunder sammensætning af en  

 eventuel følgegruppe.
Aftalen udarbejdes på baggrund af en forhandling med  

 bygherren/projektlederen om ansøgningen.
 Når aftalen er underskrevet, sender projektlederen denne til Bygge- og  

 Boligstyrelsen med kopi til kommunen og bygherren.
Bygge- og Boligstyrelsen giver herefter endeligt tilsagn om støtte til  

 projektet med en godkendelse via BOSSINF.
Kommunalbestyrelsen eller amtsrådet  

 forestår herefter den øvrige støttesagsbehandling.
Det er en forudsætning for  

 godkendelse, at betingelserne i øvrigt i støttebekendtgørelsen, herunder  

 planforholdene, er opfyldt.
5.2.3. Udbetaling af støtte Udbetaling af støtte, der gives til at nedsætte anskaffelsessummen,  

 udbetales som den sædvanlige støtte i forbindelse med boligernes  

 finansiering, når byggeriet er færdigt.
 Støtte, der gives til nedsættelse af den kommunale eller amtskommunale  

 grundkapital, af udviklingsomkostninger m.v. eller til dækning af  

 omkostninger ved forprojekter, kan udbetales under byggeriets gang, når  

 udgifterne er dokumenteret i henhold til aftalen.
5.2.4. Evaluering af projektet Efter forsøgets afslutning evalueres forsøget efter ansøgers forslag til  

 evalueringsprogram og efter nærmere aftale med Bygge- og Boligstyrelsen, og  

 der udarbejdes en rapport.
Inden den endelige rapports færdiggørelse drøftes  

 udkast til rapporten med Bygge- og Boligstyrelsen (og en eventuel  

 følgegruppe).
 Der kan i øvrigt henvises til Bygge- og Boligstyrelsens pjece om  

 forsøgsbyggeri, hvoraf de nærmere betingelser og vilkår der skal opfyldes  

 for, at projektet kan opnå støtte som forsøgsbyggeri, fremgår.
6. Finansiering Pr. 1. januar 1997 er der sket en ændring af reglerne om finansiering af  

 almene ungdomsboliger, herunder om beboerindskud i almene ungdomsboliger,  

 idet reglerne om finansiering af anskaffelsessummen efter lov om almene  

 boliger m.v. nu er ens for almene familieboliger, almene ungdomsboliger og  

 almene ældreboliger.
 2 pct. af anskaffelsessummen finansieres med beboerindskud, 7 pct. af  

 anskaffelsessummen med kommunal grundkapital og 91 pct. finansieres med et  

 realkreditlån.
 For at opveje de huslejeforhøjelser, de ændrede finansieringsregler  

 medfører for almene ungdomsboliger, kan kommunalbestyrelsen give tilsagn om  

 et ungdomsboligbidrag til almene ungdomsboliger, jf. afsnit 6.5.
 Ved finansiering af almene ældreboliger, der af amtsrådet eller efter  

 tilladelse fra amtsrådet tilvejebringes med særligt henblik på at betjene  

 personer med fysiske eller psykiske handicap, erstattes den kommunale  

 grundkapital af amtskommunal grundkapital.
Bygherren (støttemodtageren) skal stå som debitor ved optagelse af lån til  

 finansieringen af støttet byggeri.
Det gælder både byggelån og realkreditlån.  

 Ved byggeri tilhørende en almen boligorganisation er det afdelingen, der  

 optræder som bygherre/støttemodtager/debitor.
 For optagelse af lån i KommuneKredit til finansiering af kommunalt og  

 amtskommunalt ejede almene ældreboliger gælder særlige bestemmelser.
6.1. Realkreditlån Til alle boligtyper ydes samme form for realkreditlån, nemlig et indekslån  

 (type IS), hvis restgæld bliver reguleret i takt med udviklingen i det  

 almindelige prisniveau.
 Til almene ældreboliger, hvor kommunen eller amtskommunen er bygherre, kan  

 der ydes lån i KommuneKredit på vilkår svarende til et IS-lån.
Indekslån ydes som kontantlån.
Dette indebærer, at realkreditinstituttet  

 sælger den nødvendige obligationsmængde for at fremskaffe kontantlånet og  

 herefter udbetaler provenuet til låntager.
Til dækning af stiftelsesprovision  

 foretages et mersalg af obligationer.
Indekslånet tilbagebetales til realkreditinstituttet med halvårlige  

 ydelser, der forfalder juni og december.
I det første halvår, hvor lånet  

 optages, betales kun renter og bidrag på lånet, det vil sige, at første  

 termin er afdragsfri.
Låntager betaler første gang ydelse i lånets anden  

 termin.
Afdragsprocenten for indekslån udgør 1,4 pct. pr. termin.
 Afdraget på lånet beregnes af indekslånets regulerede hovedstol.  

 Reguleringen foretages på grundlag af udviklingen i nettoprisindekset (det af  

 Danmarks Statistik offentliggjorte nettoprisindeks) eller timelønsindekset  

 (det af Danmarks Statistik offentliggjorte timelønsindeks for industriens  

 arbejdere).
 Restgælden på lånene, der danner grundlag for beregningen af renterne,  

 reguleres altid efter udviklingen i nettoprisindekset.
 Den periode, der ligger til grund for reguleringen, er en 6 måneders  

 periode, der er afsluttet ca. 1 år før, ydelsen skal betales.
Til lånene er knyttet en såkaldt reallønsklausul, der indebærer, at en  

 stigning i nettoprisindekset medfører, at afdraget reguleres med 3/4 af  

 stigningen i dette indeks.
Hvis timelønsindekset for industriens arbejdere i  

 samme periode er steget mindre, reguleres dog kun med 3/4 af stigningen i  

 dette lønindeks.
Ved fald i timelønsindekset, nedsættes afdragene, svarende  

 til det fulde procentvise fald i timelønsindekset, uafhængigt af den  

 samtidige udvikling i nettoprisindekset.
Ved fald i nettoprisindekset  

 samtidig med at timelønsindekset er uændret eller stigende, reguleres  

 afdraget ikke.
Indekslån kan højst løbe i 50 år, hvorefter afdragsbetalingen ophører.
Til  

 finansiering af en eventuel restgæld kan der ydes indekslån type IS.
 Ved en inflationstakt på f.eks. 5 pct. vil lånet være afdraget efter ca.  

 48 år.
Indekslånet kan ikke optages som forhåndslån.
Se dog nærmere om etapevis  

 udbetaling af lån under afsnit 6.7.2.
Det udmålte lån opgøres i mio. kr. med 3 decimaler.
Afrunding foretages  

 efter sædvanlige afrundingsregler, det vil sige, at der rundes nedad ved  

 beløb under 500 kr. og opad ved beløb på 500 kr. og derover.
6.2. Beboerindskud Til samtlige almene boliger betaler beboerne et indskud.
6.2.1. Betaling af beboerindskud Som det fremgår af ovenstående, betaler beboerne i alle almene boliger et  

 indskud på 2 pct. af den endelige anskaffelsessum.
 Efter lov om individuel boligstøtte vil beboere, der opfylder lovens  

 betingelser, kunne opnå støtte til betaling af beboerindskuddet i almene  

 boliger.
 Kan der ikke opnås støtte efter ovennævnte lov, må beboerne selv  

 finansiere beboerindskuddet, eventuelt ved låneoptagelse.
Der er særlige gunstige regler om støtte til indskud til beboere på  

 plejehjem eller i beskyttede boliger, der ombygges til almene ældreboliger,  

 når beboere genhuses i almene ældreboliger, og til beboere, der visiteres fra  

 plejehjem eller beskyttede boliger til almene ældreboliger.
I disse tilfælde  

 skal kommunen yde et beløb til dækning af indskuddet.
 Til lejere, der bor i en udlejningsejendom, der ombygges til almene  

 ældreboliger, kan der ydes et beløb til dækning af indskud efter lovens § 74,  

 stk. 1, såfremt vedkommende vender tilbage til den ombyggede bolig.
 Såfremt et beløb til indskud ydes efter lovens § 74, stk. 1-4,  

 tilbagebetaler udlejer ved lejemålets ophør beløbet til kommunen eller  

 amtskommunen med fradrag af eventuelle forpligtelser over for udlejeren og  

 udgifter til kontraktmæssig istandsættelse.
 Staten refunderer kommunens eller amtskommunens udgifter med 2/3, jf. §  

 74, stk. 5.
6.3. Kommunal eller amtskommunal grundkapital Til samtlige almene boliger yder kommunalbestyrelsen et grundkapitallån på  

 7 pct. af anskaffelsessummen.
Lånet er rente- og afdragsfrit i indtil 50 år  

 efter ejendommens ibrugtagelse.
Til almene ældreboliger, der af amtsrådet  

 eller efter tilladelse fra amtsrådet tilvejebringes særligt med henblik på at  

 betjene personer med vidtgående fysiske eller psykiske handicap, yder  

 amtskommunen et tilsvarende grundkapitallån.
Til sikkerhed for grundkapitallånet udstedes et pantebrev, som tinglyses  

 på den faste ejendom.
Pantebrevet tinglyses med prioritet efter  

 realkreditlånet.
Det tinglyste pantebrev, der ligger til sikkerhed for  

 grundkapitallånet, respekterer herudover kun andre indestående stats- eller  

 kommunelån.
 Hvis kommunen eller amtskommunen er bygherre for almene ældreboliger, og  

 der derfor er tale om en kommunalt eller amtskommunalt ejet ejendom, er der  

 ikke krav om, at den kommunale eller amtskommunale grundkapital skal sikres  

 ved panteret i ejendommen.
Grundkapitallånet udbetales af Landsbyggefonden, når bygherren er en almen  

 boligorganisation.
Dette gælder uanset, om boligorganisationen opfører almene  

 familieboliger, almene ungdomsboliger eller almene ældreboliger.  

 Landsbyggefonden anmoder kommunalbestyrelsen eller amtsrådet om indbetaling  

 af grundkapitallånet, når der er sikkerhed for lånet, og der er dokumenteret  

 forfaldne udgifter.
Landsbyggefonden udbetaler grundkapitallån, når der foreligger  

 dokumentation for afholdte udgifter til grundkøb samt byggeriets projektering  

 og udførelse.
Det er endvidere en forudsætning, at projektet er indberettet  

 til BOSSINF.
 Er der ikke tinglyst et anmærkningsfrit pantebrev, når der dokumenteres  

 afholdte udgifter, kan lånet udbetales, hvis boligorganisationen giver en  

 tidsubestemt, uigenkaldelig garanti eller indeståelse for, at det udbetalte  

 lån tilbagebetales, hvis der ikke kan tinglyses et pantebrev uden  

 præjudicerende bemærkninger.
 For almene ældreboliger, der ikke opføres af en almen boligorganisation,  

 udbetaler kommunen eller amtskommunen grundkapitallånet til bygherren, når  

 der foreligger et tinglyst anmærkningsfrit pantebrev.
 Er der ikke tinglyst et anmærkningsfrit pantebrev, skal et pengeinstitut  

 give samme garanti eller indeståelse, som er nævnt ovenfor for udbetaling af  

 lån fra Landsbyggefonden.
6.4. Ydelsesstøtte Den offentlige støtte består i, at staten og kommunerne/amtskommunerne  

 betaler den del af ydelserne (renter, bidrag og afdrag), som ikke betales af  

 beboerne.
Den statslige og kommunale/amtskommunale støtte betales i  

 princippet i hele lånets løbetid og kaldes ydelsesstøtte.
 Ydelsesstøtten udgør forskellen mellem den fulde ydelse på realkreditlånet  

 (der ydes som indekslån, jf. ovenfor) og beboernes (låntagers) betaling.
 Beboernes betaling til samtlige almene boliger udgør 1,978 pct. pr. termin  

 i pct. af den regulerede hovedstol.
 Den kommunale eller amtskommunale støtte udgør 20 pct. af ydelsesstøtten  

 på indekslånet, som betales til staten.
Støtten udbetales bagud i tilknytning til terminer på indekslånet.
Støtten  

 udbetales til det långivende realkreditinstitut af Hypotekbanken, der  

 efterfølgende opkræver den kommunale eller amtskommunale andel af  

 ydelsesstøtten hos kommunen eller amtskommunen.
6.5. Ungdomsboligbidrag De pr. 1. januar 1997 ændrede finansieringsregler for almene  

 ungdomsboliger medfører, at beboernes andel af ydelserne (renter, afdrag og  

 bidrag) på indekslånet forhøjes, hvilket indebærer en lejeforhøjelse i almene  

 ungdomsboliger, hvortil der gives tilsagn efter 31.12.1996. For at modvirke  

 denne lejestigning kan kommunalbestyrelsen på statens vegne give tilsagn om  

 ungdomsboligbidrag til almene ungdomsboliger, jf. lovens § 135.  

 Ungdomsboligbidraget skal anvendes til en forholdsmæssig nedsættelse af  

 lejen, se nærmere driftsvejledningens afsnit 17.1.
 Det er en forudsætning for udbetaling af ungdomsboligbidraget, at  

 ungdomsboligerne har modtaget tilsagn efter § 115, stk. 1, nr. 1-2 og 4, i  

 loven, og at ungdomsboligerne bebos af den berettigede personkreds, dvs. unge  

 under uddannelse eller andre unge med særligt behov for disse boliger.
 Ungdomsboligbidraget udgør et fast beløb pr. tilskudsenhed, jf.  

 støttebekendtgørelsens § 27, stk. 2. Beløbet reguleres årligt efter  

 bestemmelserne i støttebekendtgørelsens § 27, stk. 2-3. Beregningen af  

 tilskudsenheder fremgår af bilag 2 til støttebekendtgørelsen.
 Kommunalbestyrelsen påser, at betingelserne for udbetaling af  

 ungdomsboligbidraget er til stede.
 Når ungdomsboligbidrag skal bortfalde f.eks., hvor almene ungdomsboliger  

 udlejes til andre end den berettigede personkreds, er det  

 boligorganisationens ansvar at give meddelelse herom til Hypotekbanken.
6.6. Kommunal eller amtskommunal garanti For den del af realkreditlånet, der har sikkerhed ud over 65 pct. og op  

 til den gældende lånegrænse, kan der ydes en kommunal garanti.
For almene  

 ældreboliger, der er opført med tilladelse fra amtsrådet, er det amtsrådet,  

 der stiller denne garanti.
 For kommunalt eller amtskommunalt ejede almene ældreboliger, hvor der  

 optages lån i KommuneKredit, ydes der ingen garanti.
 Garantierklæringen afgives over for det långivende realkreditinstitut.
Realkreditlånet kan ikke udbetales, før der foreligger en  

 garantierklæring.
Det er en forudsætning, at betingelserne for udbetaling af  

 lån er opfyldte, jf. nedenfor under afsnit 6.7.
 Garantien omfatter den til enhver tid sidste del af det ydede lån.  

 Garantien omfatter endvidere forfaldne ikke betalte ydelser på lånene samt  

 morarente og omkostninger.
 Garantien udgør for samtlige almene boliger 28,6 procent af det ydede lån.
 Garantien kan blive effektiv fra det tidspunkt, hvor lånet udbetales.
6.7. Udbetaling af realkreditlån og støtte 6.7.1. Udbetaling af lån I kapitel 11 i støttebekendtgørelsen er fastsat regler for, hvornår  

 realkreditlånet kan udbetales til alment boligbyggeri.
For at billiggøre finansieringen af byggeriet bør realkreditlånet  

 hjemtages så tidligt som muligt.
Hjemtagelsen af realkreditlånet indebærer,  

 at byggelånet samtidig hermed nedbringes.
For samtlige almene boliger hjemtages realkreditlånet så tidligt som  

 muligt.
Lånet hjemtages senest, når sidste bolig er klar til indflytning.  

 Hjemtagelsen skal ikke afvente godkendelsen af den endelige anskaffelsessum i  

 forbindelse med byggeregnskabet.
Der henvises til § 48 i  

 støttebekendtgørelsen.
 Lånet bør som udgangspunkt hjemtages på grundlag af den ved påbegyndelsen  

 godkendte anskaffelsessum, medmindre bygherren, når byggeriet er færdigt, er  

 klar over, at de afholdte dokumenterede udgifter vil være lavere end denne  

 anskaffelsessum.
 Den endelige finansiering af byggeriet sker samtidig med  

 kommunalbestyrelsens eller amtsrådets godkendelse af den endelige  

 anskaffelsessum efter byggeriets afslutning og meddelelse af eventuel  

 ibrugtagningstilladelse.
Hjemtages et for stort realkreditlån i forhold til den anskaffelsessum,  

 som kommunalbestyrelsen eller amtsrådet kan godkende, foreligger der en  

 overfinansiering og indekslånet skal nedbringes med hele overfinansieringen.  

 Udgør overfinansieringen mindre end 1 pct. af anskaffelsessummen, dog  

 maksimalt 50.000 kr., skal der ikke ske en indfrielse af lånet, svarende til  

 overfinansieringen.
Der ydes ikke ydelsesstøtte til denne del af indekslånet,  

 men kommunegarantien dækker det fulde lån.
Det er ikke muligt at dispensere fra disse regler.
Der henvises til § 47,  

 stk. 2 i støttebekendtgørelsen.
6.7.2. Etapevis udbetaling af lån For samtlige almene boliger kan der ske en etapevis udbetaling af lånet,  

 når hver enkelt etape udgør en funktionsdygtig enhed.
6.7.3. Udbetaling af ydelsesstøtte Ydelsesstøtte udbetales for samtlige almene boliger i takt med  

 hjemtagelsen af realkreditlånet.
Støtten udbetales uanset om de pågældende  

 boliger er udlejet og indflyttet, jf. § 50, stk. 1, i støttebekendtgørelsen.
 Såfremt udbetalingen af støtte sker til et af bygherren anvist kontonummer  

 i et realkreditinstitut for den pågældende afdeling, selvejende institution  

 eller kommune/amtskommune, giver Hypotekbanken ikke en særskilt meddelelse  

 til bygherren.
7. Anskaffelsessummens bestanddele Den anskaffelsessum, som godkendes, består af grundudgifter,  

 håndværkerudgifter og omkostninger.
Det er kommunalbestyrelsen,der vurderer,  

 om anskaffelsessummens enkelte bestanddele hver især er rimelige i forhold  

 til byggeriets eller projektets udformning og indhold.
 Ved almene ældreboliger, som agtes etableret af amtsrådet eller efter  

 tilladelse fra amtsrådet til personer med vidtgående fysiske eller psykiske  

 handicap, er kompetencen vedrørende de forhold, der er omhandlet i dette  

 afsnit tillagt amtsrådet.
 Den samlede anskaffelsessum opgøres, inklusiv moms, i millioner kr. med  

 tre decimaler, jf. støttebekendtgørelsens § 12, stk. 1. Afrundingen sker  

 efter sædvanlige regler, det vil sige, at der rundes nedad ved beløb under  

 500 kr. og opad ved beløb på 500 kr. og derover.
7.1. Grundudgifter I denne del af anskaffelsessummen indgår grundens købesum.
Ved tilsagn om støtte til byggeri på lejet grund, indgår der ikke  

 grundudgifter.
I denne situation skal der som udgangspunkt, ligesom ved  

 fortætning på en ejendom, hvortil der allerede er ydet støtte til etablering,  

 foretages en reduktion af rammebeløbet med 16 pct.
 I den samlede grundudgift indgår endvidere udgifter til byggemodning,  

 jordbundsundersøgelser, ekstrafundering og pilotering, fjernelse af forurenet  

 jord, stikledninger til vand, el og kloak, anlæg af interne veje og andre  

 interne arealer, renter af grundkøbesummen og skatter for grunden frem til  

 byggeriets påbegyndelse mv.
 Da problemet med forurenet jord er stadig oftere forekommende, må  

 bygherren sikre, at der foreligger oplysninger om grundens beskaffenhed og  

 tidligere anvendelse, og om der som følge heraf er tale om forurenet jord.
 Er der risiko for, at jorden er forurenet, bør bygherren tage forbehold  

 herom i forbindelse med salgsaftalen med henblik på at begrænse bygherrens  

 udgifter til oprensning eller fjernelse af forurenet jord.
 For at opnå en tilfredsstillende udformning og bygningskvalitet og for at  

 undgå byggeskader bør det sikres, at grundkøbesummen ikke er højere, end at  

 en tilstrækkelig del af anskaffelsessummen kan anvendes til  

 håndværkerudgifter.
For ubebyggede grunde bør overdragelsessummen, inklusive sædvanlige  

 modningsudgifter, tilslutningsudgifter m.v., som vejledende udgangspunkt ikke  

 overstige 20 pct. af den samlede anskaffelsessum for projektet.
Ved  

 vejledende udgangspunkt forstås, at der vil kunne godkendes samlede udgifter,  

 der ligger op til et par procentpoint over de anførte 20 pct.
 For en bebygget grund gælder, at overdragelsessummen opgjort kontant ikke  

 må overstige den af vurderingsrådet ansatte værdi.
 Kommunale grunde/ejendomme skal sælges til markedspris, dvs. den højeste  

 pris, der kan opnås i handel og vandel.
Såfremt grundkøbesummen overstiger de her anførte grænser, vil  

 arealet/ejendommen som udgangspunkt ikke være egnet til etablering af støttet  

 byggeri.
Der henvises herom til støttebekendtgørelsens § 13.
7.2. Håndværkerudgifter Håndværkerudgifterne skal være rimelige i forhold til den projekterede  

 byggemåde, byggeriets udformning, boligernes størrelse, kvalitet og udstyr  

 mv.
Samtidig skal der være mulighed for at opføre byggeri i en forsvarlig  

 kvalitet.
7.3. Omkostninger Omkostningerne består af en række enkeltposter, hvis art og størrelse er  

 bestemt af det enkelte byggeri og de øvrige anlægsudgifter herfor.
For nogle  

 af disse udgiftsposter gælder særlige maksimumsbeløb, fastsat i medfør af  

 støttebekendtgørelsen.
Det er op til den enkelte bygherre selv at indgå  

 aftaler med leverandørerne af ydelserne.
Der kan herunder indgås aftaler, som  

 er lavere end de maksimale fastsatte beløb.
For nogle udgiftsposter gælder  

 særlige regler for størrelsen, som bygherren er uden indflydelse på, f.eks.  

 stempelafgifter.
Arkitekt- og ingeniørydelser Der er ikke fastsat begrænsninger i størrelsen af disse honorarer, men  

 aftaler skal træffes i overensstemmelse med reglerne i »Almindelige  

 bestemmelser for teknisk rådgivning og bistand«, ABR 89. Disse regler  

 kan kun fraviges, når særlige forhold i det enkelte tilfælde kan begrunde  

 det.
Byggesagshonorar Byggesagshonoraret kan maksimalt medtages efter de regler, der er medtaget  

 i bilag 1 til støttebekendtgørelsen.
 En bygherre, der opfører alment boligbyggeri, kan ikke ud over dette  

 byggesagshonorar beregne sig en særlig avance på byggeriet.
 Udgifter til berigtigelse af overdragelsen af den ejendom, der indgår i  

 byggesagen, skal afholdes af det for byggesagen gældende byggesagshonorar.  

 Kun ved helt ekstraordinært komplicerede ejendomsoverdragelser kan  

 kommunalbestyrelsen godkende, at ekstraudgifter udover sædvanligt honorar for  

 berigtigelsen afholdes udenfor byggesagshonoraret.
 Ved almene ældreboliger opført af kommuner eller amtskommuner kan der  

 ligeledes beregnes byggesagshonorar.
 For så vidt angår byggesagshonorar ved renovering af allerede eksisterende  

 alment byggeri henvises til afsnit 7.1. i Bygge- og Boligstyrelsens  

 vejledning om drift af almene boliger m.v.
 Byggesagshonoraret beregnes af anskaffelsessummen eksklusiv honorar, men  

 inklusiv moms.
Byggelånsrenter Som rimelige byggelånsrenter anses faktisk dokumenterede udgifter til  

 byggelånsrenter, der som udgangspunkt maksimalt svarer til en forrentning af  

 anskaffelsessummen i halvdelen af byggetiden til den rente (inkl. løbende  

 provision), som et byggelån af den pågældende størrelse normalt vil kunne  

 optages til i et pengeinstitut.
 For alment byggeri skal den ovenfor nævnte anskaffelsessum fratrækkes et  

 beløb svarende til grundkapitallånet.
 Byggelånsrenterne løber tidligst fra tilsagnstidspunktet, dog kan  

 udgifter, der normalt afholdes før tilsagn, forrentes fra ydelsens  

 forfaldstidspunkt.
I tilfælde, hvor bygherren har været selvfinansierende, kan ovennævnte  

 regel for rimelige byggelånsrenter anvendes tilsvarende.
I disse tilfælde kan  

 der tages udgangspunkt i den samme rentesats, som var gældende ved byggeriets  

 påbegyndelse i hele byggeperiodens længde.
Det forekommer umiddelbart hensigtsmæssigt, at bygherren ved henvendelse  

 til forskellige pengeinstitutter søger at opnå de for byggeriet laveste  

 udgifter til byggelånsrenter og løbende provision.
Kommunalbestyrelsen vil  

 kunne stille krav herom.
Udtørringsudgifter Som udgangspunkt udgør rimelige udtørringsudgifter 0,5 pct. af  

 anskaffelsessummen.
Kun helt særlige forhold bør kunne medføre, at der  

 godkendes mere end dette, selvom der foreligger dokumentation herfor.
Gebyr til staten, kommunen og amtskommunen Til dækning af statens administrationsudgifter ved den løbende udbetaling  

 af støtte opkræves alment byggeri et gebyr på 2 promille af den endeligt  

 godkendte anskaffelsessum eksklusiv gebyr - det såkaldte promillegebyr.  

 Tilsvarende gælder ved renovering af almene ungdomsboliger og etablering af  

 servicearealer, der etableres i umiddelbar tilknytning til ældreboliger.
Kommunalbestyrelsen eller amtsrådet kan opkræve et gebyr svarende til  

 udgifterne ved kommunens/amtskommunens behandling af støttesagen.
Indenfor  

 disse grænser bestemmer kommunalbestyrelsen/amtsrådet selv gebyrets  

 størrelse.
 Reglerne om gebyr til staten, kommunalbestyrelsen og amtsrådet er fastsat  

 i lovens § 107 og § 114 og støttebekendtgørelsens § 17.
Bidrag til Byggeskadefonden Til dækning af Byggeskadefondens udgifter indbetales et bidrag på 1 pct.  

 af den ved byggeriets påbegyndelse godkendte anskaffelsessum inklusiv bidrag.  

 Byggeskadefonden, Studiestræde 50, 1554 København V, skal have bidraget i  

 hænde senest på byggeriets afleveringstidspunkt.
 Bidraget beregnes således:
 Regneeksempel:
 Anskaffelsessum excl. bidrag = 1.980.000 kr.
 Bidrag = 0.020.000 kr.
 Samlet endelig anskaffelsessum = 2.000.000 kr.
Som anført ovenfor, opgøres anskaffelsessummen i millioner kr. med 3  

 decimaler.
Bidraget til Byggeskadefonden opgøres, jf. støttebekendtgørelsen §  

 12, stk. 6, ligeledes i millioner kr. med 3 decimaler.
 For alle typer af alment byggeri påser kommunalbestyrelsen eller amtsrådet  

 for de ældreboliger, der er opført af amtskommunen eller efter tilladelse fra  

 amtsrådet, inden byggeregnskabets godkendelse, at bidrag og eventuelle renter  

 til Byggeskadefonden er indbetalt rettidigt og beregnet korrekt.
Ved tilsagn efter lovens § 100 (renovering m.v. af ungdomsboliger) skal  

 der ikke betales bidrag til Byggeskadefonden, fordi sådanne arbejder ikke er  

 omfattet af fonden.
Der afsættes i stedet for et beløb på 0,5 pct. af den  

 anskaffelsessum, der senest er godkendt ved påbegyndelsen inklusiv beløbet  

 til gennemførelsen af et 5-års eftersyn.
De nærmere regler herom fremgår af §  

 15, stk. 2, i støttebekendtgørelsen.
Tilsvarende gælder for selvejende  

 ungdomsboliginstitutioner, med tilsagn før 1. juli 1986.
 Der betales ikke bidrag til Byggeskadefonden for servicearealer.
7.4. Økologiske elementer I det omfang der indgår økologiske elementer i byggeriet, der har til  

 hensigt at opnå f.eks. ressourcebesparelser, mindre forurening eller forbedre  

 indeklimaet, kan der være interesse i kommunerne for at deltage i en  

 erfaringsformidling og udveksling af ønsker/ krav til byggerierne, som kan  

 indgå i kommunernes vurdering af fremtidige projekter.
Det har været drøftet, om det indenfor det vejledende rammebeløb er muligt  

 at opføre økologiske projekter.
På denne baggrund er der skabt mulighed for,  

 at kommunerne som led i deres sagsbehandling kan foretage en frivillig  

 indberetning til BOSSINF for alle projekter med overskridelse af det  

 vejledende rammebeløb.
Oplysningerne forudsættes tilvejebragt af bygherren.  

 Der er ligeledes mulighed for at foretage en frivillig indberetning til  

 BOSSINF for øvrige projekter, hvor der ikke sker en overskridelse af  

 rammebeløbet.
8. Støtteberettiget areal Kommunalbestyrelsen kan ikke godkende fravigelser fra bestemmelserne om  

 det støtteberettigede areal undtagen i de tilfælde, hvor der er tale om  

 opførelse af almene familieboliger, der indrettes og udlejes til en husstand  

 med mindst 4 medlemmer, hvoraf mindst et medlem er stærkt bevægelseshæmmet.
Det støtteberettigede areal beregnes efter reglerne i bilag 2 til  

 støttebekendtgørelsen.
I tvivlstilfælde træffer kommunalbestyrelsen den  

 endelige afgørelse.
 Lokaler, der anvendes til ikke-beboelse, f.eks. kontorlokaler til  

 ejendomsfunktionærer, vaskerier, birum (pulterrum) medregnes ikke i det  

 støtteberettigede areal, men udgifterne skal medtages i anskaffelsessummen og  

 holdes indenfor det vejledende rammebeløb, for at der kan ydes statslig  

 ydelsesstøtte hertil.
8.1. Almene familieboliger Almene familieboliger med offentlig støtte kan etableres ved:
 x Nybyggeri.
 x På- og tilbygning til almene boligafdelingers ejendomme.
 x Erhvervelse og/eller ombygning af eksisterende ejendomme, som ikke  

 anvendes til beboelse.
 x Ombygning af almene ungdomsboliger, der i forbindelse med ombygningen  

 mærkes som almene familieboliger.
 x Ombygning af eksisterende ejendomme, når boligerne indrettes med henblik  

 på udlejning til husstande med mindst 4 medlemmer, hvoraf mindst et medlem er  

 stærkt bevægelseshæmmet, jf. § 109, stk. 3, i loven.
I den enkelte bebyggelse må boligernes gennemsnitlige støtteberettigede  

 areal, jf. støttebekendtgørelsens § 20, stk. 1, som udgangspunkt ikke  

 overstige 95 (m2). Kan byggeriet opføres med et højere gennemsnitligt areal  

 end 95 (m2), kan kommunalbestyrelsen dog godkende dette, såfremt den af det  

 vejledende rammebeløb betingede anskaffelsessum for et byggeri med et  

 gennemsnitligt areal pr. bolig på 95 (m2) ikke overskrides.
Det er dog en  

 forudsætning, at ingen af boligerne får et areal, der er større end lovens  

 maksimum på 110 (m2) pr. bolig.
Kommunalbestyrelsen kan, jf. § 109, stk. 3, i loven, tillade, at almene  

 familieboliger opføres med bruttoetageareal større end 110 (m2), når  

 boligerne opføres med henblik på udlejning til husstande med mindst 4  

 medlemmer, hvoraf mindst et medlem er stærkt bevægelseshæmmet.
Disse  

 familieboliger kan til forskel fra de øvrige familieboliger også etableres  

 ved ombygning af eksisterende ejendomme, der anvendes til beboelse, herunder  

 også beboelsesejendomme, der er opført med offentlig støtte.
Fælleslokaler Til indretning af fælleslokaler (fælleshus) kan der, jf.  

 støttebekendtgørelsens § 20, stk. 3, gives et tillæg på 3-6 pct. af  

 boligarealet, afhængig af antallet af boliger i det konkrete projekt.
Omkring  

 den procentvise fordeling henvises nærmere til bilag 3 i  

 støttebekendtgørelsen.
Det forudsættes, at fælleshuset indrettes med sædvanlige køkken- og  

 toiletfaciliteter.
Herudover stilles der ikke særlige krav til indretningen  

 af fælleslokalet.
Et fælleshus kan opføres til betjening af flere etaper af det støttede  

 byggeri.
Opføres fælleshuset til betjening af flere etaper allerede fuldt ud  

 i første etape, sker det for bygherrens egen risiko, for så vidt angår den  

 del af fælleshuset, der skal indarbejdes i senere etaper.
Bygherren kan i  

 stedet vælge at afsætte midler til fælleshuset i første etape og herefter  

 opføre fælleshuset på et senere tidspunkt.
Der kan etableres fælleshus fælles for både almene boliger, herunder  

 almene familieboliger, almene ungdomsboliger og almene ældreboliger, og  

 støttede private andelsboliger.
Belåningen sker sammen med de pågældende  

 boligbebyggelser.
Det forudsætter dog, at fælleshuset, der udmatrikuleres  

 særskilt og ikke belånes, ejes af en grundejerforening bestående af de  

 støttede byggerier.
Det er desuden en betingelse, at der på de enkelte  

 ejendomme tinglyses en deklaration, der pålægger ejendommens ejer pligt til  

 dels at være medlem af grundejerforeningen dels at bidrage til at afholde de  

 nødvendige driftsudgifter, herunder til vedligeholdelse vedrørende  

 fælleshuset.
Deklarationen skal herudover indeholde et forbud mod pantsætning  

 af fælleshuset.
Det er muligt at overføre boligareal med henblik på anvendelse til  

 indretning af fællesareal enten for alle boliger eller eventuelt for et  

 mindre antal boliger, som er placeret samlet i tilknytning til et  

 fællesareal, (jf. nedenfor om individuelle bofællesskaber). Det er dog en  

 betingelse for en sådan overførsel, at det samlede støtteberettigede areal  

 ikke overstiger boligantallet gange det maksimale gennemsnitlige  

 støtteberettigede areal på 95 (m2) tillagt 3-6 pct. afhængig af bebyggelsens  

 boligantal.
Når denne overførselsadgang anvendes fuldt ud, kan der ikke  

 samtidig beregnes et tillæg for lavt lejlighedsgennemsnit, idet det  

 gennemsnitlige boligareal medtages maksimalt.
Overstiger det gennemsnitlige  

 støtteberettigede boligareal med tillæg af overført andel af boligareal til  

 fællesareal ikke de i bilag 3 til støttebekendtgørelsen opregnede  

 arealgrænser, vil der dog kunne beregnes et tillæg for lavt  

 lejlighedsgennemsnit.
Individuelle bofællesskaber Der er efter de gældende regler mulighed for at etablere såkaldte  

 individuelle bofællesskaber, dvs. et antal selvstændige boliger med  

 tilknyttet fællesarealer.
De enkelte boliger i bofællesskabet afgiver en del  

 af boligarealet til dette fællesareal, jf. ovenfor og betaler en husleje, der  

 omfatter dette areal.
Hvis bofællesskabet indgår i en større bebyggelse, kan der således være  

 tale om dels fællesareal for alle beboerne og dels særskilte fællesarealer  

 for bofællesskabet.
Det bemærkes, at udlejning af disse boliger bør  

 tilrettelægges efter de særlige muligheder, der er for at fravige  

 ventelisterne.
Garager/carporte I håndværkerudgifterne indgår tillige eventuelle udgifter til opførelse af  

 garager eller carporte, og udgifterne skal være indeholdt i  

 anskaffelsessummen ved beregningen af det vejledende rammebeløb, jf. afsnit  

 9.
Udgifterne indgår ved beregningen af den kommunale grundkapital, og den  

 kommunale garanti på realkreditlånet omfatter også sådanne udgifter.
Derimod  

 gives ikke ydelsesstøtte til den del af realkreditlånet, der finansierer  

 udgifterne hertil.
Kommunalbestyrelsen skal indberette til BOSSINF, hvor stor en del af  

 anskaffelsessummen, der vedrører garager/carporte.
Der henvises til  

 støttebekendtgørelsens § 12, stk. 4.
8.2. Almene ungdomsboliger Almene ungdomsboliger kan opføres som:
 x Nybyggeri.
 x På- og tilbygning til almene boligafdelingers ejendomme.
 x Ombygning eller erhvervelse med efterfølgende ombygning af eksisterende  

 ejendomme, forudsat der sker en tilvækst af boliger.
 Ved indretning af almene ungdomsboliger i en del af en eksisterende  

 ejendom, der ikke hidtil har været anvendt til boligformål, f.eks.  

 erhvervsbygninger eller bygninger, der har været anvendt til  

 institutionsformål, er det en betingelse, at ungdomsboligerne efter  

 opdelingen udgør en samlet ejerlejlighed.
Indrettes en eksisterende beboelsesejendom til almene ungdomsboliger, er  

 det en betingelse, at der bl.a. sker en tilvækst af boliger.
Reglerne herom  

 er beskrevet i afsnit 5.1.3.
 Det støtteberettigede bruttoetageareal i almene ungdomsboliger kan ikke  

 overstige 50 (m2), jf. støttebekendtgørelsens § 21, stk. 1.
 Kravene til boligens indretning og størrelse er jf. støttebekendgørelsens  

 § 21, stk. 2 og 3, følgende:
 1 rums almene ungdomsboliger kan indrettes med eller uden selvstændigt  

 bad/toilet og køkken/kogeniche.
 1 1/2 og 2-rums ungdomsboliger skal have selvstændigt bad/toilet og  

 køkken/kogeniche.
Indrettes ungdomsboliger uden selvstændigt bad/toilet og selvstændigt  

 køkken/kogeniche, skal der indrettes fælles bad/toilet og fælles spisekøkken  

 for brugerne.
Eksempelvis må der regnes med fælles bad/toilet, der skal deles  

 af helst 2 og højst 3 brugere og fælles spisekøkken for ca. 6  

 værelsesenheder.
 Flerrumsboliger bør bebos enten af 2 personer, hvoraf den ene tilhører den  

 berettigede personkreds, eller 1 person tilhørende den berettigede  

 personkreds og 1 barn.
8.3. Almene ældreboliger Ældreboliger kan opføres som:
 x Nybyggeri.
 x På- og tilbygning til almene boligafdelingers ejendomme.
 x Ombygning eller erhvervelse med efterfølgende ombygning af eksisterende  

 ejendomme.
 Almene ældreboliger, der er opført af amtskommunen eller efter tilladelse  

 fra amtsrådet efter § 115, stk. 4, i loven, kan opføres som:
 x Nybyggeri.
 x Ombygning eller erhvervelse med efterfølgende ombygning af eksisterende  

 institutioner, som er etableret efter bistandslovens § 112.
I § 110 i loven og støttebekendtgørelsens § 22 er der fastsat nogle krav  

 til indretning af almene ældreboliger.
Der henvises endvidere til  

 vejledningen om indretning af ældreboliger for fysisk plejekrævende m.fl., af  

 januar 1997, som er udarbejdet i et samarbejde mellem Bygge- og  

 Boligstyrelsen, Socialministeriet, Direktoratet for Arbejdstilsynet,  

 Kommunernes Landsforening, Københavns Kommune og Frederiksberg Kommune.
Denne  

 vejledning giver en detaljeret beskrivelse af de krav og behov, fysisk  

 plejekrævende beboere og deres plejepersonale har til en ældrebolig.
Kommunalbestyrelsen og amtsrådet skal være opmærksom på, at  

 arbejdsmiljølovgivningen overholdes, og at Arbejdstilsynet af hensyn til  

 arbejdsmiljøet for det personale, som skal betjene særligt plejekrævende  

 personer, kan fremsætte krav til indretningen af arbejdspladsen.
Følger man  

 ovennævnte vejledning om indretning af ældreboliger for fysisk plejekrævende  

 m.fl., vil der imidlertid normalt ikke blive tale om yderligere krav fra  

 Arbejdstilsynets side.
 Ved ombygning af eksisterende ejendomme, herunder bl.a. af plejehjem, er  

 det en forudsætning for den offentlige støtte, at der er tale om en  

 gennemgribende ombygning, og at boligerne ved ombygningen bliver væsentligt  

 bedre egnede for ældre og fysisk eller psykisk handicappede.
 Alle ældreboliger skal efter § 110, stk. 2, i loven have eget bad/toilet.
Derudover stilles der i § 110, stk. 3, i loven krav om, at der fra den  

 enkelte bolig skal kunne tilkaldes bistand.
Det er overladt til kommunen at  

 tage stilling til, på hvilken måde hjælpen skal kunne tilkaldes.
Det  

 forudsættes, at kommunen stiller krav om, at tilkaldemuligheden tilpasses  

 beboernes behov.
For de ældreboliger, der opføres af amtskommunen eller efter  

 tilladelse fra amtsrådet, efter § 115, stk. 4, i loven, er det overladt til  

 amtskommunen at tage stilling til, på hvilken måde hjælpen skal kunne  

 tilkaldes.
 Endelig stilles der i lovens § 110, stk. 4, krav om, at ældreboligens  

 adgangsforhold skal være egnede for gangbesværede.
Boligerne udstyres med eget køkken, medmindre der efter § 110, stk. 2, 2.  

 pkt., i loven dispenseres fra kravet om selvstændigt køkken.
Såfremt  

 boligerne indrettes uden selvstændigt køkken, skal det vejledende rammebeløb  

 reduceres med 7 pct.
 Selvom boligen indrettes uden køkken, har beboerne mulighed for at opnå  

 boligydelse på samme måde som til de boliger, der indrettes med køkken.
 Beregning af det støtteberettigede areal skal ske efter bilag 2 i  

 støttebekendtgørelsen.
En del af ældreboligernes areal kan indrettes som fælles boligareal.
Det  

 fælles boligareal skal give beboerne mulighed for i fællesskab at foretage  

 aktiviteter, som for den enkelte kunne være foregået inde i boligen.
 Fælles boligareal kan eksempelvis være:
 x Fælles opholdsarealer.
 x Fælles spisekøkken.
 x Toilet i forbindelse med fælles opholdsareal eller fælles spisekøkken.
 x Hobbyrum for beboere.
 x Fællesvaskeri for beboere.
 x Gæsteværelse for beboere.
Beboerne betaler for fællesrummet som en del af den husleje, der betales  

 for at benytte boligen.
Det fælles boligareal er derfor forbeholdt  

 ældreboligbebyggelsens beboere.:
9. Vejledende rammebeløb I forbindelse med kommunalbestyrelsens meddelelse af tilsagn er  

 rammebeløbet alene vejledende.
Det vil sige, at kommunalbestyrelsen kan  

 beslutte at meddele tilsagn om støtte, selvom den samlede anskaffelsessum  

 (inklusiv moms) pr. (m2) pr. støtteberettiget tilskudsenhed eller pr. bolig,  

 ligger ud over det vejledende rammebeløb.
 Ved almene ældreboliger, som agtes etableret af amtsrådet eller efter  

 tilladelse fra amtsrådet til personer med vidtgående fysiske eller psykiske  

 handicap, er kompetencen og forpligtelsen vedrørende de forhold, der er  

 omhandlet i dette afsnit, tillagt amtsrådet.
 Det forhold, at der er fastsat et vejledende rammebeløb er således kun  

 afgørende for beregningen af omfanget af den statslige ydelsesstøtte.  

 Kommunalbestyrelsen kan godkende fravigelser fra alle bestemmelser vedrørende  

 rammebeløbets størrelse og tillæg hertil eller reduktioner heri under  

 forudsætning af, at kommunalbestyrelsen samtidig vedtager at yde den  

 nødvendige ekstra ydelsesstøtte til byggeriet, jf. afsnit 9.2. og kapitel 6 i  

 støttebekendtgørelsen.
Det vejledende rammebeløb fastsættes pr. kvartal.
Af offentliggørelsen af  

 rammebeløbet fremgår endvidere den løbende regulering af rammebeløbet, der  

 eventuelt finder sted i kvartalet.
 Elevatortillæg kan ydes til alle typer af almene boliger, jf.  

 støttebekendtgørelsens § 25, stk. 2. Der kan ikke ydes elevatortillæg til  

 servicearealer.
 Det vejledende rammebeløb vil tillige hver den 1. i et kvartal blive  

 indlagt i BOSSINF.
 Opføres projektet på egen grund efter 1. januar 1996, medtages den  

 reelle handelspris i handel og vandel for grunden i den samlede  

 anskaffelsessum.
Dette gælder dog ikke, hvor der er tale om byggeri på lejet grund, eller  

 hvor der er tale om byggeri ved fortætning dvs. de situationer, hvor der  

 allerede er ydet støtte til grundudgifter, idet grundudgiften her ikke indgår  

 i den samlede anskaffelsessum.
I disse tilfælde skal der ske en reduktion af  

 rammebeløbet.
Det er overladt til kommunalbestyrelsen at vurdere, hvorvidt  

 reduktionen for disse projekter bør være mindre end 16 pct. som følge af  

 rimelige grundudgiftslignende udgifter, som f.eks. udgifter til  

 terrænregulering, ekstrafundering, ekstra ledningsføring eller forstærkning  

 af belægninger m.v.
Der henvises til støttebekendtgørelsens § 25, stk. 3.
 Det bemærkes, at en løbende udgift til leje af grund betragtes som en  

 driftsudgift.
 For almene ældreboliger, der indrettes uden køkken reduceres  

 rammebeløbet med 7 pct., jf. støttebekendtgørelsens § 28, stk. 2.
 Af bilag 5 til støttebekendtgørelsen fremgår de tillæg pr. (m2)  

 rammebeløbet til almene boliger kan forhøjes med ved lavere  

 lejlighedsgennemsnit end 90 (m2).
9.1. Godkendelse af særlige udgifter Som en del af det vejledende rammebeløbssystem kan der for alle boligtyper  

 ud over rammebeløbet godkendes afholdt særlige udgifter, hvortil der ydes  

 statslig ydelsesstøtte.
Reglerne herom er omhandlet i § 26 i  

 støttebekendtgørelsen.
 Til udfyldningsprojekter i forbindelse med byfornyelse, der  

 opfylder betingelserne i støttebekendtgørelsens § 26, stk. 1, kan der for  

 alle boligtyper, inden byggeriets påbegyndelse, godkendes merudgifter inden  

 for 10 pct. af den godkendte anskaffelsessum efter de i § 23, stk. 1, og § 25  

 i støttebekendtgørelsen fastsatte udgiftsrammer.
Tilsvarende kan der efter § 26, stk. 2 i støttebekendtgørelsen godkendes  

 merudgifter til alternative energiforsyningsanlæg med indtil 10 pct.  

 af den godkendte anskaffelsessum efter de i § 23, stk. 1, og § 25 i  

 støttebekendtgørelsen fastsatte udgiftsrammer.
Det er dog en forudsætning, at  

 der er tale om anlæg, som ville kunne opnå tilskud efter Miljø- og  

 Energiministeriets lovgivning.
Opnås tilskud, skal tilskuddet modregnes i  

 ovennævnte tillæg.
Ansøgning om forhøjelse må indsendes til kommunalbestyrelsen sammen med  

 den øvrige støtteansøgning.
De godkendte merudgifter skal dokumenteres ved  

 aflæggelse af byggeregnskab.
9.2. Den del af den endelige anskaffelsessum, der kan ydes statslig ydelsesstøtte til Den statslige ydelsesstøtte ydes på grundlag af den anskaffelsessum,  

 kommunalbestyrelsen godkender.
Der vil dog maksimalt kunne ydes statslig  

 ydelsesstøtte til den del af anskaffelsessummen, der svarer til det  

 vejledende rammebeløb på tidspunktet for kommunalbestyrelsens godkendelse af  

 anskaffelsessummen, inklusive de tillæg, der fremgår af  

 støttebekendtgørelsens § 24.
 Godkender kommunalbestyrelsen en anskaffelsessum, der ligger herudover,  

 afholder kommunen, jf. støttebekendtgørelsens § 23, stk. 2, den fulde  

 offentlige støtte hertil, dvs. såvel statens som kommunens andel af  

 ydelsesstøtten.
 Om lokaler, der anvendes til ikke-beboelse, henvises til afsnit 8.1. om  

 garager/carporte og afsnit 3 om servicearealer.
 Anskaffelsessummen opgøres på skæringsdagen , som er byggeriets  

 overgang fra anlæg til drift, jf. støttebekendtgørelsens § 44, stk. 2.  

 Skæringsdagen fastsættes som sidste boligs færdiggørelse med tillæg af højst  

 2 måneder til klargøring af udenomsarealerne.
 I byggeregnskabet skal indgå samtlige udgifter vedrørende byggeriet.
Der ydes statslig ydelsesstøtte til visse rimelige, dokumenterede  

 merudgifter, som godkendes af kommunalbestyrelsen.
Merudgifterne beregnes i  

 forhold til den anskaffelsessum, som kommunalbestyrelsen har godkendt ved  

 byggeriets påbegyndelse, og som de vejledende rammebeløb gav mulighed for at  

 godkende på dette tidspunkt.
Der kan, jf. støttebekendtgørelsens § 24,  

 godkendes merudgifter med indtil 2 pct. til:
x Uforudseelige udgifter.
Ved uforudseelige udgifter forstås udgifter, som  

 på ingen måde har kunnet forudses af bygherren ved byggeriets påbegyndelse.  

 Udgifter, der er glemt, er ikke uforudseelige udgifter.
 Og uden begrænsning til udgifter til:
 x Vinterforanstaltninger og udtørring i helt ekstraordinære situationer.
 x Regulering af den faste pris efter 12 måneder fra tilbudsdagen.
 x Tilbudsgivers konkurs, betalingsstandsning eller lignende.
 x Skatte- og afgiftsforhøjelser, herunder forhøjelse af energiafgifter,  

 der ikke var kendt ved byggeriets påbegyndelse.
 x Merudgifter til byggelånsrenter, som er forårsaget af, at  

 byggelånsrenten siden byggelånets etablering i gennemsnit er steget med mere  

 end 1 procentpoint.
 Merudgifterne beregnes således:
 x Den gennemsnitlige rente findes som et simpelt gennemsnit af rentesatsen  

 på byggelånet den første bankdag i hver måned i byggelånsperioden.
 x Den gennemsnitlige renteændring findes ved fra den gennemsnitlige rente,  

 jf. nr. 1, at trække rentesatsen på byggelånet ved dets etablering.
Hvis den således beregnede gennemsnitlige rentestigning overstiger en  

 tærskelværdi på 1 procentpoint, åbnes der adgang til at få godkendt  

 merudgifter til byggelånsrenter ud over, hvad der kan rummes inden for den  

 generelle ramme på 2 pct.
Størrelsen af de merudgifter til byggelånsrenter,  

 der kan godkendes, beregnes ved at gange de indbudgetterede udgifter til  

 byggelånsrenter ifølge den endeligt godkendte anskaffelsessum inden  

 byggeriets påbegyndelse med følgende brøk:
 Nødvendige udgifter til attester, stempel, tinglysning eller  

 promillegebyr/kommunalt/amtskommunalt gebyr, som følger af godkendte  

 merudgifter i henhold til de ovenfor anførte punkter.
Bygherren skal fremlægge dokumentation for afholdte merudgifter.
Det  

 forudsættes endvidere, at merudgifterne ikke kan tilregnes en uhensigtsmæssig  

 tilrettelæggelse af byggeriet.
Er dette efter kommunalbestyrelsens opfattelse  

 tilfældet, kan den efter en konkret vurdering kræve, at der sker en  

 afkortning i den del af byggesagshonoraret eller andre honorarydelser, som  

 indgår ved beregningen af den offentlige ydelsesstøtte, jf.  

 støttebekendtgørelsens § 44, stk. 5, og afsnit 12.5.
 Når der godkendes en eller flere af ovennævnte merudgifter, fremkommer en  

 endelig anskaffelsessum.
 Eventuelle indtægter f.eks. i form af leje eller boligafgift (der er  

 forfalden, uanset om den er betalt), som ligger forud for skæringsdagen,  

 fratrækkes byggeudgifterne, jf. støttebekendtgørelsens § 44, stk. 2.
 Poster i byggeregnskabet, som helt eller delvist ikke kan godkendes  

 medtaget under den del af anskaffelsessummen, hvortil der kan ydes statslig  

 ydelsesstøtte, har kommunalbestyrelsen mulighed for at godkende alene med  

 kommunal ydelsesstøtte.
For byggearbejder, der udføres med tilsagn efter lovens § 100 (renovering  

 m.v. af ungdomsboliger) er der ikke fastsat rammebeløb.
Byggeregnskabet  

 fremsendes snarest muligt efter byggearbejdernes færdiggørelse.
Der henvises  

 til støttebekendtgørelsens § 3, stk. 2, § 15, § 23, stk. 3, og § 44, stk. 2.
9.3. Godkendte fordyrende elementer Som et led i decentraliseringen har kommunalbestyrelsen mulighed for at  

 godkende udgifter ud over det vejledende rammebeløb.
I det omfang der indgår  

 fordyrende elementer i byggeriet, som gør, at rammebeløbet overskrides, kan  

 der være interesse i kommunerne for at deltage i erfaringsformidling og  

 udveksling af ønsker og krav til byggerierne, som kan indgå i kommunernes  

 vurdering af fremtidige projekter.
Som eksempler kan f. eks. nævnes  

 lokalplanbindinger, der stiller fordyrende krav, bedre byggekvalitet,  

 arkitektonisk bearbejdning af byggeriet, økologiske hensyn, lyddæmpende  

 foranstaltninger, huludfyldning, forureningsudgifter m.v.
Såfremt godkendte  

 fordyrende elementer i projektet medfører overskridelser af det vejledende  

 rammebeløb, kan kommunerne i deres sagsbehandling foretage en frivillig  

 indberetning af årsagerne til overskridelserne til BOSSINF.
 10. Byggeriets udformning m.v.
Det støttede byggeri skal have en tilfredsstillende udformning i  

 planmæssig og teknisk henseende.
Desuden skal boligerne udføres for det  

 lavest mulige beløb under hensyntagen til kvalitet, udstyr og beliggenhed.  

 Der skal opføres passende boliger for familier med børn, ældre og personer  

 med handicap.
Med hensyn til byggeriets udformning i planmæssig og teknisk henseende  

 henledes opmærksomheden på regeringens arkitekturpolitiske redegørelse fra  

 1994, hvori der peges på det offentliges betydelige medansvar for  

 arkitekturens vilkår og udvikling i byggeriet.
Der opfordres i redegørelsen  

 derfor til, at der skabes god arkitektur, og at arkitektoniske kvaliteter  

 fremmes i byggeriet.
På denne baggrund bør det sikres, at der skabes en høj arkitektonisk  

 kvalitet i byggeriet, samt at der lægges vægt på byggeriets arkitektoniske  

 fremtræden, når det gælder det enkelte byggeri, og når det gælder byggeriets  

 forhold til eksisterende bebyggelser, bybilledet eller landskaber.
Der bør  

 ligeledes lægges vægt på, at der skabes gode muligheder for økologiske  

 løsninger og for forsøgs- og udviklingsbyggerier, hvor arkitektoniske  

 kvaliteter kan fremmes.
10.1. Forhold til byggelovgivningen For nybyggeri og ombygninger som helhed gælder byggelovgivningen, herunder  

 bestemmelserne i bygningsreglementet.
Bygningsreglement for småhuse 1985  

 (BRS-85) gælder for enfamiliehuse, dobbelthuse, rækkehuse, kædehuse,  

 gruppehuse og lignende.
Bygningsreglement 1995 (BR-95) gælder for  

 etageboligbyggeri herunder tofamiliehuse, det vil sige med vandret  

 lejlighedsskel.
 Kan et ombygningsprojekt ikke opfylde alle byggelovgivningens krav, må  

 forholdene nærmere afklares med de kommunale bygningsmyndigheder.
 Det er kommunalbestyrelsen som bygningsmyndighed, der i henhold til  

 byggelovgivningen i det enkelte tilfælde må afgøre, om der kan dispenseres  

 fra bygningsreglementets bestemmelser.
 Bebyggelsens samlede bruttoetageareal beregnes i henhold til  

 bygningsreglementet, (BR-95). Vedrørende beregning af bebyggelsens  

 støtteberettigede areal henvises til bilag 2 til støttebekendtgørelsen.  

 Kommunalbestyrelsen træffer den endelige afgørelse vedrørende beregning af  

 det støtteberettigede areal.
I de tilfælde ældreboliger indrettes som bofællesskaber for demente, og  

 der umiddelbart dertil knyttes servicearealer, kan kommunalbestyrelsen, efter  

 en konkret vurdering og under forudsætning af, at den nødvendige sikkerhed i  

 brandmæssig henseende kan anses for opfyldt, dispensere fra  

 bygningsreglementets brandmæssige krav til byggeri i skel.
Det er en  

 forudsætning, at der sker en tinglysning heraf i henhold til byggelovens §  

 27.
10.1.1. Arealberegning ved individuel boligstøtte i henhold til  

 boligstøtteloven Det er boligens bruttoetageareal, der skal lægges til grund ved beregning  

 af individuel boligstøtte.
Beregningen foretages i medfør af Bygge- og  

 Boligstyrelsens bekendtgørelse nr. 617 af 8. juli 1992 om beregning af  

 bruttoetageareal i henhold til boligstøtteloven.
Bekendtgørelsen er medtaget  

 som bilag 1.
10.1.2. Elevator Det er et krav i bygningsreglementet, at der i bygninger med 2 etager over  

 stueplan installeres mindst en elevator, der kan betjene hver etage.
Dette  

 krav gælder også, når boligerne tilvejebringes ved ombygning af eksisterende  

 beboelsesejendomme, jf. dog kapitel 4.2.1., stk. 5, i bygningsreglementet.
 I medfør af kapitel 4.2.1., stk. 5, i bygningsreglementet kan  

 kommunalbestyrelsen i særlige tilfælde meddele dispensation fra kravet om  

 elevator, jf. kapitel 1.1, stk. 3, i bygningsreglementet, når  

 ombygningsarbejder efter kommunalbestyrelsens skøn ellers ikke kan  

 gennemføres uden indgribende ændringer i bebyggelsen.
 Vedrørende elevatortillæg henvises til afsnit 9, jf. § 25, stk. 2, i  

 støttebekendtgørelsen.
10.2. Førsynsrapport ved ombygning af eller tilbygning til en  

 eksisterende bygning I forbindelse med ombygning eller en tilbygning til en eksisterende  

 ejendom, skal bygherren lade udføre et førsyn inden ansøgning om offentlig  

 støtte til projektet.
Dette fremgår af § 151, stk. 2, i loven.
Kravet om  

 førsynsrapport gælder for ombygnings- og tilbygningsprojekter, der efter  

 gennemførelsen vil være omfattet af Byggeskadefonden.
En sagkyndig, der har byggeteknisk sagkundskab og erfaring fra  

 byggepraksis, skal foretage førsynet og udarbejde en rapport, som indeholder  

 en beskrivelse af den foretagne gennemgang af bygningen samt en opgørelse  

 over eventuelt konstaterede skader eller tegn på skader.
Rapporten skal  

 endvidere indeholde en beskrivelse og vurdering af bygningens tilstand og  

 egnethed for den påtænkte ombygning.
 Den sagkyndige må ikke have medvirket ved den pågældende bygnings  

 opførelse, drift eller vedligeholdelse og må heller ikke medvirke ved  

 projektets gennemførelse.
 Rapporten indsendes til kommunalbestyrelsens vurdering senest samtidig med  

 indsendelse af ansøgning om offentlig støtte.
 Kommunalbestyrelsen afgør på baggrund af en vurdering af rapporten, jf.  

 støttebekendtgørelsens § 29, stk. 2, om bygningen er egnet til formålet.  

 Skønner kommunalbestyrelsen ikke, at bygningen er egnet, kan projektet ikke  

 gennemføres.
Reglerne om førsyn er nærmere uddybet i Boligstyrelsens bekendtgørelse nr.  

 477 af 1. juli 1987 om bygningsgennemgang (førsyn) ved ombygning af og  

 tilbygning til en eksisterende bygning m.v.
Bekendtgørelsen er medtaget som  

 bilag 2.
 Ved renovering af ungdomsboliger efter § 100, stk. 1, i loven skal der  

 ligeledes fremlægges en rapport om bygningsgennemgangen (førsyn), jf. § 29,  

 stk. 2, i støttebekendtgørelsen.
10.3. Boligsammensætningen Ud fra en vurdering af det lokale boligbehov, tager  

 kommunalbestyrelsen/amtsrådet stilling til boligsammensætning, etageareal og  

 antallet af beboelsesrum for de enkelte projekter.
Boligsituationen, herunder  

 udlejningssituationen i kommunen, må nøje undersøges og indgå i  

 kommunalbestyrelsens/amtsrådets vurdering af hvilke boligtyper og  

 boligstørrelser, der er behov for.
 For at undgå, at der sker udbygning af det støttede byggeri, som der ikke  

 er efterspørgsel efter, og som giver sig udslag i udlejningsvanskeligheder,  

 skal kommunalbestyrelsen/amtsrådet løbende følge udlejningssituationen og  

 efterspørgslen efter boliger.
10.4. Erhvervsarealer Ingen boligafdelinger kan indeholde erhvervsarealer, dvs. institutioner,  

 butiks-, kontor- eller værkstedsarealer.
Ønskes der indrettet erhvervslokaler i forbindelse med bebyggelsen, skal  

 der ske en ejerlejlighedsopdeling eller en matrikulær udstykning uanset  

 erhvervsarealets størrelse.
Ved ejerlejlighedsopdeling sker der en opdeling i  

 en beboelsesejerlejlighed, der ikke kan videreopdeles, og en eller flere  

 erhvervslejligheder, jf. afsnit 2.5.
 Der kan, jf. støttebekendtgørelsens § 12, stk. 5, ikke ydes offentlig  

 støtte til erhvervsarealer.
 Til servicearealer efter § 5, stk. 3, i loven kan kommunalbestyrelsen på  

 statens vegne yde et statsligt tilskud, jf. § 140, stk. 1, i loven.  

 Vedrørende etablering af servicearealer henvises til afsnit 3.
 Om lokaler, der anvendes til ikke-beboelse, f.eks. kontorlokaler for  

 ejendomsfunktionærer henvises til afsnit 8.
11. Udbud, ansvar, kvalitetssikring, driftplaner,  

 5-års eftersyn og skadedækning Bygge- og Boligstyrelsen har udover bekendtgørelser og cirkulærer i egen  

 publikationsserie udgivet bl.a. følgende:
Disse publikationer uddyber nærmere de emner, der er omtalt i dette  

 afsnit.
Publikationerne kan købes hos Statens Information, Postboks 1103,  

 1009 København K, tlf. 33 37 92 28.
11.1. Entrepriseaftalen, rådgivningsaftalen og udbud Som hovedregel skal alle arbejder udbydes i konkurrence efter  

 Byggestyrelsens cirkulære af 14. april 1989 om udbud af bygge- og  

 anlægsarbejder, som er medtaget som bilag 3. Dog gælder der særlige regler  

 for underhåndsbud, som fremgår af cirkulærets § 4, nr. 4.
Kommunalbestyrelsen kan stille krav om, at en bestemt udbudsform ønskes  

 anvendt.
Dette indebærer, at kommunalbestyrelsen f.eks. kan stille krav om,  

 at underhåndsbud ikke kan anvendes.
 For entrepriseaftalen gælder, at AB som altovervejende hovedregel skal  

 lægges til grund uden fravigelser . Der kan dog være særlige grunde  

 til i konkrete og afgrænsede tilfælde at fravige enkelte af AB's  

 bestemmelser, men der må her anlægges en restriktiv praksis.
Som eksempler på fravigelser, der efter omstændighederne kan være  

 tilladelige, kan nævnes AB 92 § 1, stk. 6, om dansk som entrepriseforholdets  

 sprog, § 3, stk. 5, om vedståelsesfristens længde og § 22, stk. 1, sidste  

 pkt., jf. stk. 11, samt § 22, stk. 10, i det omfang der er tale om en  

 kortvarig forlængelse - op til 5 arbejdsdage - af fristerne for bygherrens  

 betaling på 15 arbejdsdage.
Samtidig henledes opmærksomheden på bestemmelsen  

 i AB § 1, stk. 3, hvoraf fremgår, at fravigelse af AB kun gælder, når det  

 tydeligt og udtrykkeligt angives, på hvilke punkter fravigelse skal ske.
En form for fravigelse af AB består i en ombrydning af AB's  

 systematik.
Ombrydningen gør det erfaringsmæssigt vanskeligt for de bydende  

 at skabe sig et samlet overblik over retstilstanden i forhold til AB og giver  

 derfor usikkerhed ved prisfastsættelsen.
Ombrydninger skal derfor  

 undgås.
Udbudsmaterialet indeholder herudover ofte bestemmelser, der  

supplerer AB.
Da AB er et sæt ret kortfattede og generelle  

 bestemmelser, kan der i varierende tilfælde være behov for supplerende  

 bestemmelser.
Det kan også her være en fordel for parterne, såfremt der sker  

 en standardisering af disse supplementer, f.eks. i form af fællesbetingelser  

 for forskellige typer af arbejdsopgaver.
 Det er dog væsentligt, at supplementer, som knytter sig til de enkelte  

 AB-bestemmelser, indskrænkes mest muligt af hensyn til klarheden i  

 udbudsmaterialet, og at supplementer ikke formuleres således, at de kan  

 opfattes som fravigelser af AB's tekst.
 Tilsvarende gælder »Almindelige betingelser for arbejder og  

 leverancer i totalentreprise« (ABT 93).
 For rådgiveraftalen gælder, at ABR som alt overvejende hovedregel lægges  

 til grund uden fravigelser . Der kan dog være særlige grunde til i  

 konkrete og afgrænsede tilfælde at fravige de enkelte af ABR's bestemmelser,  

 men der må her anlægges en restriktiv praksis.
Endelig henledes opmærksomheden på EU's regler om udbud af offentlige  

 byggeog anlægsarbejder, senest Rådets direktiv 93/37/ EØF.
EU-reglerne finder  

 anvendelse, når den anslåede værdi af et byggearbejde overstiger 5.289.883  

 ECU - ca. 40 millioner kr. - uden moms.
Der henvises til Bygge- og  

 Boligstyrelsens vejledning fra 1990 om EF's regler for udbud af offentlige  

 bygge- og anlægsarbejder.
For tjenesteydelser gælder EU-reglerne om udbud af  

 tjenesteydelser, når ydelsens værdi overstiger 211.595 ECU - ca. 1,6  

 millioner kr.
Der henvises til Rådets direktiv 92/50/EØF og til Bygge- og  

 Boligstyrelsens vejledning om tjenesteydelsesdirektivets anvendelse i byggeog  

 anlægssektoren samt styrelsens vejledning om tjenesteydelsesdirektivets  

 anvendelse i de almennyttige boligselskaber.
Det påhviler kommunalbestyrelsen at påse, at udbudsreglerne er overholdt.  

 Det er således et vilkår for tilsagn om støtte, at bygherren benytter et  

 særligt skema udarbejdet af Bygge- og Boligstyrelsen (Skema U - 1997) til  

 kommunalbestyrelsens kontrol af udbudsreglernes overholdelse.
Skema U - 1997  

 skal indsendes til kommunalbestyrelsen samtidig med bygherrens ansøgning om  

 godkendelse af en endelig anskaffelsessum før byggeriets påbegyndelse.
 Skema U - 1997 med tilhørende vejledning er medtaget som bilag 4 til denne  

 vejledning.
11.1.1. Underhåndsbud I ganske særlige tilfælde kan kommunalbestyrelsen godkende, at arbejderne  

 ikke udbydes, og at der i stedet antages et underhåndsbud.
Reglerne om  

 underhåndsbud findes i kapitel 8 i støttebekendtgørelsen.
Der er tale om en  

 udtømmende beskrivelse af de tilfælde, hvor udbudscirkulærets § 4, nr. 4, kan  

 fraviges.
Det er som hovedregel en betingelse for indhentelse af underhåndsbud, at  

 alt arbejde, som den entreprenør - der får arbejdet overdraget på grundlag af  

 et underhåndsbud - ikke selv udfører, bliver udbudt i underentrepriser i  

 konkurrence (licitation). Det er endvidere en betingelse, at mindst 60 pct.  

 af byggearbejderne (beregnet på grundlag af de anslåede samlede  

 entreprenørudgifter) udbydes i sådanne underentrepriser.
Denne hovedregel kan  

 dog fraviges ved fortsættelsesarbejder efter støttebekendtgørelsens § 35,  

 stk. 2.
Ved etablering af støttede boliger er der således typisk kun 3 tilfælde,  

 hvor der kan blive tale om at godkende underhåndsbud, idet tilfældene i  

 udbudscirkulærets § 4, nr. 1-3, kun helt undtagelsesvis vil kunne finde  

 anvendelse ved opførelse af støttet byggeri.
De 3 tilfælde, hvor  

 underhåndsbud kan godkendes, er:
 x Fortsættelsesarbejder, jf. støttebekendtgørelsens § 35, stk. 2.
 x Forsøg, jf. støttebekendtgørelsens § 35, stk. 3.
 x Større byggesager med særlige planlægningsopgaver m.v., jf.  

 støttebekendtgørelsens § 35, stk. 4.
 I forbindelse med tilsagn til renoveringsarbejder efter § 100 i loven, kan  

 der herudover, jf. støttebekendtgørelsens § 35, stk. 5, være tale om at  

 acceptere underhåndsbud ved udførelse af nødvendige arbejder, der ikke kan  

 udsættes af sikkerhedsmæssige grunde.
 For fortsættelsesarbejder gælder det særlige forhold, at en  

 entreprenør, der allerede er i gang med f.eks. første etape af et byggeri,  

 kan fortsætte, uden at arbejderne helt eller delvist udbydes i konkurrence.
Det er ikke nødvendigt, at der er tale om etaper af samme type støttet  

 byggeri.
Det fortsættende byggeri kan udføres som en anden boligtype, f.eks.  

 kan støttede private andelsboliger afløses af almene boliger, hvis  

 byggerierne har samme entreprenør.
Det afgørende er, at byggepladsen ikke er  

 forladt af den entreprenør, som er i gang med at udføre byggearbejderne.  

 Dette skyldes, at der herved opnås den største besparelse ved etablering af  

 byggeplads m.v.
 Kommunalbestyrelsen kan ved fortsættelsesarbejder tillade, at samtlige  

 arbejder udføres som underhåndsbud.
Ved forsøg , produktudvikling og udviklingsprojekter kan  

 kommunalbestyrelsen tillade, at de byggearbejder, der indeholder elementer af  

 forsøg eller produktudvikling udbydes i underhåndsbud.
Kommunalbestyrelsen  

 kan tillade underhåndsbud ved forsøg m.v., selv om der ikke ydes tilskud til  

 projektet.
 Har Bygge- og Boligstyrelsen givet tilsagn om tilskud til forsøg efter  

 kapitel 3 i støttebekendtgørelsen, kan kommunalbestyrelsen godkende, at  

 arbejderne ikke udbydes, og at der i stedet antages et underhåndsbud, jf. §  

 4, nr. 4, i udbudscirkulæret.
 En betingelse for at styrelsen vil give tilsagn om tilskud til forsøg er,  

 at der er tale om et betydeligt udviklingspotentiale, og at bygherren  

 opfylder de krav, styrelsen i den konkrete sag har stillet til en  

 afrapportering af forsøget, se nærmere afsnit 5.
Også arbejder i byggesager, hvor bygherren eller entreprenøren påtager sig  

 helt særlige opgaver i forbindelse med planlægning og gennemførsel af  

 byggeriet kan tillades gennemført med indhentning af underhåndsbud.
Det kan  

 til eksempel dreje sig om planlægning af nye byområder.
Det skal  

 understreges, at bestemmelsens anvendelse forudsætter, at entreprenøren kan  

 godtgøre, at de påtagne arbejder indebærer en betydelig økonomisk risiko, og  

 at byggeriets realisering beror på helt ekstraordinære planforhold, herunder  

 afgørende usikkerheder om grundens fremtidige anvendelse.
Ved nødvendige arbejder , som ikke har kunnet udsættes af  

 sikkerhedsmæssige grunde, vil det ofte være påkrævet, at disse udføres  

 hurtigt og af håndværkere, som umiddelbart kan gå i gang hermed.
Som  

 eksempler herpå kan nævnes afværgeforanstaltninger som følge af  

 nedstyrtningsfare, eller arbejder der skal hindre yderligere ødelæggelse af  

 bygningsdele f.eks. ved vandindtrængen.
Samtlige sådanne arbejder kan  

 godkendes som underhåndsbud.
11.2. Fast pris og tid For alle arbejder der udbydes i konkurrence gælder, at der ved indgåelse  

 af entrepriseaftaler aftales en fast pris og tid efter Bygge- og  

 Boligstyrelsens cirkulære nr. 174 af 10. oktober 1991 om pris og tid på  

 bygge- og anlægsarbejder.
Dette cirkulære er medtaget som bilag 5.
Det vejledende rammebeløb forudsætter, at byggeriets anskaffelsessum er  

 baseret på priser, der er faste i et år fra tilbudsdagen.
Tilbudsdagen bør  

 derfor ligge så tæt på byggeriets forventede påbegyndelse som muligt.  

 Byggearbejderne må dog ikke påbegyndes, før kommunalbestyrelsens endelige  

 godkendelse foreligger.
11.3. Vinterbyggeri Udgifter til overenskomstmæssige vinterforanstaltninger skal være  

 indeholdt i tilbudssummerne.
Se nærmere herom i Bygge- og Boligstyrelsens  

 bekendtgørelse nr. 728 af 5. september 1995 om bygge- og anlægsarbejder i  

 vinterperioden, der er medtaget som bilag 6.
 Også udgifter til såkaldte »særlige vinterforanstaltninger« skal  

 kunne indeholdes i den af rammebeløbet betingede anskaffelsessum.
 Om godkendelse af dokumenterede merudgifter til vinterforanstaltninger i  

 ganske særlige situationer henvises til afsnit 9.2.
11.4. Ansvar For ansvarsforhold ved byggearbejderne gælder et 5-årigt entreprenøransvar  

 for skjulte mangler, et 5-årigt teknikeransvar for skjulte fejl og  

 forsømmelser og for leverandører en byggeleveranceklausul med 5-årigt ansvar  

 for skjulte mangler.
 Bygherren skal i entrepriseaftaler forpligte entreprenøren til at sikre,  

 at byggeleveranceklausulen indgår i entreprenørens og dennes  

 underentreprenørers aftaler om leverancer til entreprisens udførelse.
 Ved bygherreleverancer påhviler det bygherren at få leveranceklausulen  

 indføjet i leveranceaftalen.
11.5. Kvalitetssikring For byggearbejderne gælder Byggestyrelsens cirkulære af 12. november 1986  

 om kvalitetssikring af byggearbejder, der er medtaget som bilag 7.
 Bygherren skal ifølge cirkulæret sikre, at det færdige byggeri opnår den  

 tilsigtede kvalitet ved at stille de nødvendige krav om kvalitetssikring til  

 rådgivere og entreprenører.
 Efter cirkulærets § 6 skal bygherren til sikring af kontraktsmæssige  

 ydelser i form af en kontrolplan fastsætte nærmere bestemmelser om  

 dokumentationen for de anvendte materialer, som entreprenørerne skal afgive  

 under arbejdet og ved dettes afslutning.
 Kravene til entreprenørerne skal fremgå af udbudsmaterialet.  

 Dokumentationen skal have et sådant omfang, at den kan indgå i udarbejdelsen  

 af driftsplaner.
11.6. Brug af beton Byggestyrelsens cirkulære af 6. januar 1987 om brug af beton, der er  

 medtaget som bilag 8, gælder for byggearbejderne.
 Efter cirkulæret skal bygherren forpligte sine rådgivere og entreprenører  

 til at lægge basisbetonbeskrivelsen (BBB) til grund ved projekteringen og  

 udførelsen af betonarbejder.
BBB er et led i byggeriets kvalitetssikring.
Beskrivelsen skal sikre  

 forsvarlig holdbarhed i beton, der anvendes i byggeriet, hvad enten det sker  

 i form af betonelementer, fabriksblandet beton eller beton fremstillet på  

 byggepladsen.
11.7. Bygningsdrift Som følge af indsatsen for at sikre byggeriet under opførelse gælder  

 bestemmelserne i Bygge- og Boligstyrelsens bekendtgørelse nr. 540 af 18. juli  

 1990 om bygningsdrift, der er medtaget som bilag 9.
Når byggeriet er afleveret, og der er gennemført afleverings- og  

 overtagelsesforretning, må der antages at være tale om begrænsede former for  

 svigt i byggeriet.
Dette resultat følges op af nogle overordnede krav til  

 driften af byggeriet.
 Det afgørende er, at der udarbejdes planer for driften, og at disse planer  

 efterleves af bygningsejeren.
11.8. 5-års eftersyn De regler, der er omtalt ovenfor om ansvarsforhold ved byggearbejder,  

 indebærer, at entreprenørers, leverandørers og rådgiveres ansvar som  

 hovedregel udløber efter en 5-årig periode.
Det betyder, at bygningsejeren  

 ikke kan gøre ansvar gældende efter de 5 år.
 Byggeskadefonden kan som hovedregel heller ikke efter ansvarsperiodens  

 udløb gøre regres gældende overfor den ansvarlige.
 For at sikre, at bygningen ikke lider af væsentlige skader inden ansvaret  

 for skjulte fejl ophører, gennemføres et 5-års eftersyn efter reglerne i  

 Bygge- og Boligstyrelsens bekendtgørelse nr. 541 af 18. juli 1990 om 5-års  

 eftersyn, der er medtaget som bilag 10.
Renoveringsarbejder i ungdomsboliger med støtte efter lovens § 100 er ikke  

 omfattet af Byggeskadefonden.
Der skal derfor afsættes et beløb på 0,5 pct.  

 af den ved påbegyndelsen godkendte anskaffelsessum til dækning af et 5-års  

 eftersyn, jf. støttebekendtgørelsens § 15, stk. 2.
11.9. Skadedækning fra Byggeskadefonden I Bygge- og Boligstyrelsens bekendtgørelse nr. 121 af 21. februar 1995 om  

 skadedækning fra Byggeskadefonden, der er medtaget som bilag 11, fastsættes  

 overordnede regler for fondens dækning af skader.
Byggeskadefonden er etableret som en forsikringslignende ordning.
Dette  

 indebærer, at en bygningsejer har et retskrav på dækning af indtil 95 pct. af  

 udgifter til udbedring af byggeskader.
Fonden dækker efter nærmere fastsatte  

 regler, når bygningsejeren har løftet sin bevisbyrde for, at der foreligger  

 en dækningsberettiget byggeskade.
Dette gælder også, selvom skaden indtræder  

 i den periode, hvor de ansvarlige parters ansvar fortsat løber.
I disse  

 tilfælde har Byggeskadefonden regres mod entreprenøren, leverandøren eller  

 rådgiveren.
Efter AB 92 er mangelsafhjælpningsperioden 5 år.
Inden for denne periode  

 skal bygningsejeren først søge byggeskaden udbedret efter reglerne i AB 92.  

 Tilsvarende skal bygningsejeren først søge at gøre ansvar gældende mod  

 byggeriets øvrige parter, inden der rettes henvendelse om skadedækning til  

 Byggeskadefonden.
 Skadedækning omfatter ikke servicearealer, renovering af ungdomsboliger  

 efter § 100 i loven eller renovering/ombygning, der udføres med støtte fra  

 Landsbyggefonden efter lovens § 91, stk. 2.
12. Støtteprocedure 12.1. Almindelige bestemmelser Kommunalbestyrelsen kan i forbindelse med sagsbehandlingen:
 x Stille krav og fastsætte vilkår for tilsagn.
 x Meddele støttetilsagn.
 x Godkende byggeriet og dets anskaffelsessum inden igangsætning.
 x Godkende den endelige anskaffelsessum på grundlag af byggeregnskabet.
 For ældreboliger, der opføres af amtskommunen eller efter tilladelse fra  

 amtsrådet efter § 115, stk. 4, i loven, er det amtsrådet, der i forbindelse  

 med sagsbehandlingen kan:
 x Stille krav og fastsætte vilkår for tilsagn.
 x Godkende byggeriet og dets anskaffelsessum inden igangsætning.
 x Godkende den endelige anskaffelsessum på grundlag af byggeregnskabet.
Det er dog kommunalbestyrelsen i den kommune, hvor ældreboliger skal  

 etableres, der efter indstilling fra amtsrådet meddeler tilsagn til de  

 ældreboliger, der skal opføres efter § 115, stk. 4, i loven, ligesom det er  

 kommunalbestyrelsen, der foretager den administrative behandling af  

 støttesagen i forbindelse med indberetningen/indtastningen til BOSSINF.
Dette  

 forudsætter et tæt samarbejde mellem amtskommunen og primærkommunen.
Bortset fra meddelelse af tilsagn og indberetning til BOSSINF er det for  

 ældreboliger, hvortil der meddeles tilsagn efter § 115, stk. 4, i loven,  

 amtskommunen eller amtsrådet der er tillagt de beføjelser, pligter m.v., som  

 kommunen eller kommunalbestyrelsen har for de øvrige almene boliger.
Det skal  

 således, når der i det følgende står kommunen eller kommunalbestyrelsen læses  

 som amtskommunen eller amtsrådet, når der er meddelt tilsagn efter § 115,  

 stk. 4, i loven.
Gør der sig noget særligt gældende for disse ældreboliger,  

 vil det fremgå af teksten.
 Det er kommunalbestyrelsen, der fører tilsyn med, at opførelse,  

 finansiering og senere drift af boligerne sker i overensstemmelse med lov om  

 almene boliger m.v. samt de bekendtgørelser, cirkulærer mv., der er udstedt i  

 medfør heraf.
 Det tilsyn, der udføres med byggeriets gennemførelse, fastsættes af  

 kommunalbestyrelsen efter en konkret vurdering.
12.2. Ansøgning om støtte Kommunalbestyrelsen meddeler tilsagn om offentlig støtte efter at have  

 vurderet og taget stilling til de enkelte projekter.
For ældreboliger,  

 hvortil der meddeles tilsagn efter § 115, stk. 4, i loven, er det som ovenfor  

 nævnt kommunalbestyrelsen i den kommune, hvor ældreboligerne skal etableres,  

 der meddeler tilsagn på vegne af amtsrådet.
 Det er oplysningerne i ansøgningsmaterialet på tidspunktet for  

 fremsendelse af ansøgningen, der danner grundlag for kommunalbestyrelsens  

 stillingtagen til, om støtte kan ydes.
Bygherren må derfor være omhyggelig med udarbejdelse og tilvejebringelse  

 af alle nødvendige oplysninger.
Bygherren må på så tidligt et tidspunkt som  

 muligt i planlægningsfasen søge kontakt med kommunen med henblik på at opnå  

 kommunens tilkendegivelse af, om det påtænkte projekt i princippet kan  

 godkendes.
12.2.1. Ansøgningsmateriale Kommunalbestyrelsen skal ved behandling af støtteansøgningen påse og  

 foretage en vurdering af, om projektet opfylder kravene for at opnå støtte  

 efter gældende regler.
Til brug for ansøgning om offentlig støtte udarbejder  

 Bygge- og Boligstyrelsen særligt skemamateriale, som kan anvendes i  

 forbindelse med kommunalbestyrelsens sagsbehandling.
 Skemamaterialet kan efter udarbejdelsen købes hos Statens Information,  

 Nørre Farimagsgade 65, Postboks 1103, 1364 København K, tlf. 33 37 92 28.
12.2.2. Særlige vilkår Kommunen bør overveje, om den konkrete støttesag giver anledning til, at  

 der stilles særlige vilkår.
 ønsker kommunen, at der stilles sådanne særlige vilkår, skal de stilles på  

 et så tidligt tidspunkt i støttesagens forløb som overhovedet muligt og  

 senest samtidig med tilsagnet.
Dette skyldes, at en lang række af de vilkår, som kan komme på tale, enten  

 er omkostningskrævende for bygherren eller på anden måde får indflydelse på  

 det projekt, som bygherren skal forberede med henblik på en senere  

 godkendelse.
Adgangen til at stille sådanne særlige vilkår findes i § 30 i  

 støttebekendtgørelsen.
På grundlag af denne bestemmelse kan stilles alle relevante vilkår, som  

 ikke strider mod lov om almene boliger m.v., støttebekendtgørelsens eller de  

 dertil knyttede cirkulærers ufravigelige indhold, eller lovgivningen i  

 øvrigt.
De stillede vilkår skal endvidere være i overensstemmelse med  

 lokalplanen for området (den vedtagne eller den i forslag foreliggende).
Kommunen kan fravige de særlige vilkår, som den selv har stillet.
Der kan  

 dog ikke ske en fravigelse af bestemmelserne i støttebekendtgørelsen og i lov  

 om almene boliger m.v., som er ufravigelige.
Kommunalbestyrelsen vurderer, hvorledes en hensigtsmæssig fordeling af  

 byggearbejderne kan sikres ved at tilpasse tilsagnsgivningen til de lokale  

 beskæftigelsesforhold på bygge- og anlægsområdet.
Kommunalbestyrelsen bør i  

 den forbindelse tilrettelægge tilsagnsgivningen, således at byggeriet så vidt  

 muligt kan gennemføres som vinterbyggeri.
12.2.3. Tilsagn og vilkår Kommunalbestyrelsen giver på statens vegne tilsagn om ydelsesstøtte.
På  

 egne vegne påtager kommunalbestyrelsen sig at yde et kommunalt  

 grundkapitallån, en kommunal garanti og betale en del af ydelsesstøtten på de  

 optagne indekslån.
 Meddeler kommunalbestyrelsen på statens vegne tilsagn efter § 115, stk. 4,  

 i loven, er det amtskommunen, der yder grundkapitallån, ligesom det er  

 amtskommunen, der stiller garanti og betaler en del af ydelsesstøtten på de  

 optagne indekslån.
 Efter støttebekendtgørelsens kapitel 7 stilles der krav til indholdet af  

 et tilsagn.
 Kommunalbestyrelsen skal for at forpligte staten ved det afgivne tilsagn  

 opfylde de bestemmelser, som fremgår af kapitel 7 i støttebekendtgørelsen.
Kommunen påser herefter, at støttevilkårene, som anført i kapitel 7 i  

 støttebekendtgørelsen og i bestemmelserne i lov om almene boliger m.v., er  

 overholdt.
Støttebetingelserne er beskrevet i afsnit 2, 7, 8, 10 og 11 i  

 denne vejledning.
 Når dette er sket, skal kommunalbestyrelsen afgive et skriftligt tilsagn  

 med vilkår.
Det er ligeledes kommunalbestyrelsen, der afgiver et skriftligt tilsagn  

 til bygherren, når der meddeles tilsagn til ældreboliger efter § 115, stk. 4,  

 i loven.
Det er dog som ovenfor nævnt i afsnit 12.1. amtsrådet, der  

 fastsætter vilkårene for tilsagnet.
Tilsagn skal indeholde oplysning om projektets bygherre, beliggenhed,  

 antallet af boliger, størrelsen heraf (støtteberettiget areal), oplysning om  

 størrelsen af grundudgifter, håndværkerudgifter og omkostninger.
Tilsagnet  

 skal ledsages af de vilkår, som fremgår af kapitel 7 i støttebekendtgørelsen.
Ved tilsagn til ældreboliger, hvor kommunen er bygherre, betragtes  

 tilsagnet som afgivet, når kommunalbestyrelsen har godkendt hovedlinierne i  

 projektet, herunder boligernes placering, antal boliger, om boligerne skal  

 have selvstændigt køkken, den skønnede anskaffelsessum opdelt i  

 grundudgifter, håndværkerudgifter og øvrige omkostninger.
Endvidere skal  

 kommunalbestyrelsen have taget stilling til byggetid og forventet  

 igangsættelsestidspunkt.
 Når ældreboliger opføres af amtskommunen eller efter tilladelse fra  

 amtsrådet efter § 115, stk. 4, i loven, betragtes tilsagnet som afgivet, når  

 kommunalbestyrelsen afgiver et skriftligt tilsagn med vilkår.
12.2.4. Indberetning til Bygge- og Boligstyrelsen Efter § 4 i støttebekendtgørelsen skal kommunalbestyrelsen samtidig  

  med, at tilsagnet gives, indberette dette til BOSSINF.
Samtidigheden er  

 nødvendig af hensyn til den finanslovsmæssige kontrol, og for at der kan  

 tilvejebringes den bedst mulige vurdering af de beskæftigelsesmæssige forhold  

 inden for byggesektoren og af konjunkturudviklingen.
 Ved tilsagn til ældreboliger efter § 115, stk. 4, i loven, skal amtsrådet  

 meddele kommunen alle de oplysninger, der skal indberettes til BOSSINF, da  

 det er kommunen, der foretager indberetningen til BOSSINF på vegne af  

 amtskommunen, jf. afsnit 12.1.
Efter indberetning til BOSSINF kan Bygge- og Boligstyrelsen,  

 Landsbyggefonden, Hypotekbanken, Byggeskadefonden og det långivende  

 realkreditinstitut trække de nødvendige oplysninger.
Kommunalbestyrelsen skal  

 specielt være opmærksom på de konsekvenser, en manglende indberetning af et  

 tilsagn har for støttesagen, idet udbetalingen af grundkapitalen, afgivelse  

 af lånetilbud og afgivelse af garantierklæring sker på baggrund af de  

 oplysninger, der er indberettet til BOSSINF, jf. støttebekendtgørelsens § 4,  

 stk. 4-6.
12.3. Godkendelse af anskaffelsessum før påbegyndelse På grundlag af oplysninger, der er på påbegyndelsestidspunktet, skema U  

 1997 og det øvrige materiale, som kommunalbestyrelsen har krævet, godkendes  

 en anskaffelsessum før påbegyndelsen.
Oplysningerne skal, jf. støttebekendtgørelsens § 37, være modtaget senest  

 9 måneder efter tilsagnet.
I modsat fald bortfalder tilsagnet.
Denne  

 tidsfrist kan ikke forlænges.
BOSSINF kan 3 uger før udløbet af de 9 måneder  

 udskrive en erindringsskrivelse til bygherren.
 Kommunalbestyrelsen skal, jf. støttebekendtgørelsens § 38, stk. 1, ved  

 godkendelse af en anskaffelsessum inden påbegyndelse af byggeriet påse, at  

 betingelserne for at yde støtte og de stillede vilkår er opfyldte.
 Til kontrol af udbudsreglernes overholdelse er udarbejdet det særlige  

 skema U - 1997, som udfyldes af bygherren og indsendes til  

 kommunalbestyrelsen samtidig med de øvrige oplysninger, kommunalbestyrelsen  

 har forlangt.
Kommunalbestyrelsen meddeler skriftligt bygherren, at anskaffelsessummen  

 før påbegyndelse er godkendt.
Kommunalbestyrelsen fastsætter samtidig en  

 frist for byggeriets påbegyndelse.
Byggeriet må ikke igangsættes, før  

 kommunalbestyrelsen har givet tilladelse hertil.
Der henvises til reglerne i  

 støttebekendtgørelsens § 39 og § 40.
 Bygherren skal forud for byggeriets faktiske påbegyndelse give  

 kommunalbestyrelsen meddelelse herom.
 Støttebetingelserne er beskrevet i denne vejledning i kapitel 2, 7, 8, 10  

 og 11.
Ved renoveringsarbejder efter § 100 i loven vil godkendelse af  

 anskaffelsessummen før påbegyndelse, der indebærer overskridelser med mere  

 end 15 pct. i forhold til tilsagnsbeløbet, kræve en fornyet godkendelse af de  

 beboerdemokratiske organer.
Der henvises til støttebekendtgørelsens § 38,  

 stk. 2.
12.3.1. Indberetning til Bygge- og Boligstyrelsen Når anskaffelsessummen før påbegyndelse er godkendt, skal der  

samtidig ske indberetning til BOSSINF.
Indberetningen er en  

 betingelsen for, at det långivende realkreditinstitut, Landsbyggefonden og  

 Hypotekbanken kan medvirke i den fortsatte støtteprocedure.
 For de ældreboliger, hvortil der er meddelt tilsagn efter § 115, stk. 4, i  

 loven, skal amtsrådet samtidig med, at amtsrådet godkender  

 anskaffelsessummen før påbegyndelsen give meddelelse til kommunen herom,  

 således at kommunalbestyrelsen kan foretage indberetningen til BOSSINF.
12.4. Byggeriets igangsættelse og gennemførelse Under byggeriets gennemførelse fører kommunalbestyrelsen tilsyn med, at  

 vilkårene for støtten overholdes.
 Kommunalbestyrelsen kan f.eks. kræve, at referater af byggemøder  

 fremsendes til kommunen, eller lade byggeriet besigtige f.eks. af teknisk  

 forvaltning.
Kommunalbestyrelsen kan, jf. støttebekendtgørelsens § 42, stk. 1, ikke i  

 forbindelse med byggeriets gennemførelse stille betingelser, der medfører  

 merudgifter.
Særlige vilkår skal senest stilles samtidig med tilsagnet, og  

 krav i forbindelse med igangsætningen senest samtidig med godkendelse af  

 projektet og anskaffelsessummen inden byggeriets igangsætning.
Væsentlige projektændringer efter byggeriets igangsætning skal, jf.  

 støttebekendtgørelsens § 42, stk. 1, godkendes af kommunalbestyrelsen.
Ved  

 renoveringsarbejder i ungdomsboliger vil en godkendelse som anført under  

 afsnit 12.3. kunne forudsætte en fornyet forelæggelse for beboerne.
12.5. Byggeriets afslutning 12.5.1. Byggeregnskab Kommunalbestyrelsen godkender på grundlag af oplysninger, som anført i  

 byggeregnskabet og de af kommunalbestyrelsen forlangte bilag, et  

 byggeregnskab over den endelige anskaffelsessum ved byggeriets afslutning.
Byggeregnskabet fremsendes til kommunalbestyrelsen senest 6 måneder efter  

 skæringsdagen, jf. støttebekendtgørelsens § 44. For renoveringsarbejder  

 fremsendes byggeregnskabet snarest muligt efter byggearbejdernes  

 færdiggørelse.
Kommunalbestyrelsen tager herefter stilling til, om regnskabet  

 kan godkendes.
Byggeregnskaber skal, jf. støttebekendtgørelsens § 44, stk. 4, være  

 underskrevet af den registrerede eller statsautoriserede revisor, som har  

 revideret regnskabet.
For kommunalt og amtskommunalt ejede almene  

 ældreboliger gælder der særlige regler om anvendelse af den kommunale  

 revision, jf. § 25, stk. 2, 3. pkt. i loven.
Ved revisors underskrift bekræftes ved aflæggelsen af byggeregnskabet, at  

 der er afholdt udgifter svarende til regnskabets enkelte poster.
Det er ikke  

 tilstrækkeligt, at revisor bekræfter, at bygherrens beregning af posterne er  

 i overensstemmelse med de gældende støtteregler.
Det forudsættes, at revisor  

 har foretaget en bilagsgennemgang i overensstemmelse med god regnskabsskik.
 Bygherren skal på forlangende give kommunalbestyrelsen alle nødvendige  

 oplysninger til belysning af bebyggelsens økonomiske forhold.
 Kommunalbestyrelsen påser, at de stillede vilkår, herunder de særlige  

 vilkår og krav, som kommunalbestyrelsen måtte have stillet for støtten, er  

 overholdt.
 Finder kommunalbestyrelsen, at byggeregnskabet opfylder kravene og  

 vilkårene for offentlig støtte, godkender kommunalbestyrelsen det endelige  

 byggeregnskab, herunder størrelsen af kommunalbestyrelsens lån, ydelsesstøtte  

 og garanti.
 Kommunalbestyrelsen kan godkende en højere anskaffelsessum end den, den  

 statslige ydelsesstøtte bliver beregnet på grundlag af.
 Kommunalbestyrelsen meddeler skriftligt bygherren, hvilken  

 anskaffelsessum, der vil kunne godkendes, jf. støttebekendtgørelsens § 45.
For alle typer af almene boliger skal der, når byggeudgifterne er opgjort  

 endeligt og den endelige finansiering er tilendebragt, ske en godkendelse af  

 lejen ved ibrugtagelse.
Der kan foretages en foreløbig godkendelse af denne  

 leje.
Lejen godkendes på grundlag af et driftsbudget.
12.5.2. Merudgifter Merudgifter i forhold til den anskaffelsessum, kommunalbestyrelsen  

 godkendte før byggeriets igangsætning, og som efter kommunalbestyrelsens  

 vurdering skyldes en uhensigtsmæssig tilrettelæggelse af byggearbejderne, og  

 merudgifter, som kunne eller burde have været forudset af bygherren på  

 tidspunktet for igangsætning, kan ikke godkendes medtaget i byggeregnskabet.
 Det er en forudsætning for godkendelse af uforudseelige udgifter, at  

 udgifterne kan anses for at være uforudseelige for bygherren på  

 igangsætningstidspunktet.
Merudgifter som følge af kritisable dispositioner eller udvist forsømmelse  

 fra bestyrelsens eller bygherrens/forretningsførerens side vil kunne medføre  

 erstatningsansvar efter de almindelige erstatningsretlige regler.
Herudover  

 vil byggesagshonoraret og/eller boligorganisationens frie egenkapital  

 (arbejdskapitalen) efter en konkret vurdering kunne anvendes til dækning af  

 udgiften.
 Mindreudgifter i forhold til poster i den anskaffelsessum, der er godkendt  

 ved byggeriets igangsætning, kan kompensere merudgifter for andre arbejder.  

 Det er en forudsætning, at de pågældende arbejder er omfattet af tilsagnet.
12.5.3. Afsatte beløb Kommunalbestyrelsen kan godkende, at beløb afsættes til senere afholdelse.  

 Dokumentationen for afholdelse af de pågældende udgifter skal være indsendt  

 til kommunalbestyrelsen senest 6 måneder efter byggeregnskabets godkendelse.  

 Denne frist kan forlænges af kommunalbestyrelsen.
 I det omfang afsatte beløb ikke anvendes eller ikke anvendes fuldt ud,  

 eller såfremt dokumentation for beløbets afholdelse ikke foreligger, skal der  

 ske en nedsættelse af anskaffelsessummen.
Når bygherren har dokumenteret, at de afsatte beløb er afholdt, kvitteres  

 overfor bygherren.
Reglerne om afsatte beløb er fastsat i  

 støttebekendtgørelsens § 44, stk. 5.
12.5.4. Indberetning til Bygge- og Boligstyrelsen Kommunalbestyrelsen skal, jf. støttebekendtgørelsens § 45 samtidig  

  med byggeregnskabets godkendelse foretage en indberetning til BOSSINF.
 For de ældreboliger, hvortil der er meddelt tilsagn efter § 115, stk. 4, i  

 loven, skal amtsrådet samtidig med byggeregnskabets godkendelse give  

 meddelelse til kommunen herom, således at kommunalbestyrelsen kan foretage  

 indberetningen til BOSSINF.
 Indeholder godkendelsen af byggeregnskabet afsatte beløb, foretages også  

 en endelig indberetning til BOSSINF, når der foreligger dokumentation for de  

 afsatte beløb.
13. Kommunalbestyrelsen eller amtsrådet er øverste  

 administrative myndighed Kommunalbestyrelsens eller amtsrådets afgørelser efter  

 støttebekendtgørelsen kan ikke indbringes for anden administrativ myndighed.  

 Dette indebærer, at en eventuel prøvelse af kommunalbestyrelsens eller  

 amtsrådets afgørelser må foretages af domstolene.
Bygge- og Boligstyrelsen  

 vil således ikke kunne ændre de afgørelser, som kommunalbestyrelsen eller  

 amtsrådet har truffet.
Der henvises til § 52 i støttebekendtgørelsen.
14. Overgangsregler Loven om almene boliger m.v. indeholder ingen overgangsregler.
 Kommunalbestyrelsens afgørelser vedrørende byggeri skal derfor - også  

 efter lovens ikrafttrædelse den 1. januar 1997 - træffes på baggrund af de  

 bestemmelser, som er eller var gældende på tidspunktet for støttetilsagnet.
Bygge- og Boligstyrelsen, den 27.  

 december 1996 Rud Werborg / Vibeke Køie Bilag 1 Bekendtgørelæseom beregning af boligens bruttoetageareal i henhold til  

 boligstøtteloven Bilag 2 Bekendtgørelse om bygningsgennemgang (førsyn) ved ombygning af og  

 tilbygning til en eksisternde bygning m.v.
Bilag 3 Cirkulære om udbud af bygge- og anlægsarbejder Bilag 4 Skema Bilag 5 Cirkulære om pris og tid på bygge- og anlægsarbejder m.v.
Bilag 6 Bekendtgørelse om bygge- og anlægsarbejder i vinterperioden Bilag 7 Cirkulære om kvalitetssikring af byggearbejder Bilag 8 Cirkulære om brug af beton Bilag 9 Bekendtgørelse om bygningsdrift Bilag 10 Bekendtgørelse om 5-års eftersyn Bilag 11 Bekendtgørelse om skadedækning fra Byggeskadefonden Bilag 12 Bekendtgørelse om støtte til almene boliger m.v.
