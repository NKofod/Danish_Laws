Lov om ændring af lov om Blødererstatningsfonden (Videreførelse af Blødererstatningsfonden) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 440 af 14. juni 1995 om Blødererstatningsfonden, som ændret ved § 29 i lov nr. 386 af 22. maj 1996 og § 37 i lov nr. 980 af 17. december 1997, foretages følgende ændringer:
 1. Overalt i loven ændres »sundhedsministeren« til: »indenrigs- og sundhedsministeren« og »Sundhedsministeren« til: »Indenrigs- og sundhedsministeren«.
 2. I § 2, stk. 1, indsættes efter »regler«: », jf. dog stk. 2«.
 3. I § 2 indsættes efter stk. 1 som nyt stykke:
»Stk. 2. Indenrigs- og sundhedsministeren kan efter behov tilføre fonden yderligere midler.« 4. I § 2, stk. 2, der bliver stk. 3, indsættes efter »stk. 1«: »og 2«.
 5. I § 4, stk. 7, ændres »1,5 pct. af fondens oprindelige« til: »150.000 kr. af fondens«.
 6. § 13, stk. 1, affattes således:
»Fonden ophører med sin virksomhed, når der ikke længere er støtteberettigede efter § 4. Fondens bestyrelse giver indenrigs- og sundhedsministeren meddelelse herom.« 7. I § 13, stk. 3, ændres »§ 2, stk. 2« til: »§ 2, stk. 3«.
 8. § 14, stk. 2, affattes således:
»Stk. 2. Der skal i alle tilfælde ses bort fra ydelser efter denne lov og afkastet heraf i forbindelse med tildeling af ydelser efter pensionslovgivningen, lov om aktiv socialpolitik og sociallovgivningen i øvrigt.« § 2 Loven træder i kraft den 1. juni 2010.
§ 3 Loven gælder ikke for Færøerne og Grønland.
Givet på Christiansborg Slot, den 21. april 2010 Under Vor Kongelige Hånd og Segl MARGRETHE R.
