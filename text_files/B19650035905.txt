§ 1 I justitsministeriets bekendtgørelse nr. 175 af 21. maj 1962 om  

 motorkøretøjer, der erhvervsmæssigt benyttes til befordring af personer,  

 foretages følgende ændringer:
 1. § 1 affattes således:
 »§ 1.  Intet motorkøretøj må benyttes  

 erhvervsmæssigt til befordring af personer, forinden det efter anmeldelse til  

 registreringsmyndigheden og fremstilling for vedkommende bilinspektør er  

 godkendt til sådan brug.
 Stk. 2.  Motorcykler, herunder også trehjulede  

 motorcykler, må ikke benyttes erhvervsmæssigt til befordring af personer.
Stk. 3.  I ethvert motorkøretøj, der er godkendt til  

 erhvervsmæssig personbefordring, skal på et for passagererne let synligt sted  

 inde i vognen findes oplysning om køretøjets registreringsnummer, det antal  

 passagerer, hvortil vognen er godkendt, pladsen ved siden af føreren  

 indbefattet, samt om, at køretøjet er undergivet offentligt tilsyn.  

 Oplysningerne skal enten findes på et af registreringsmyndigheden udfyldte  

 kort, som skal anbringes under en plade af glas eller lignende, eller på  

 emaljeplader, der udleveres af registreringsmyndigheden mod gebyr.
Pladerne  

 eller kortet skal tilbagelleveres registreringsmyndigheden ved køretøjets  

 afmeldelse af registret samt ved køretøjets omregistrering til anden  

 benyttelse.« 2. § 2 affattes således:
» § 2. Registreringsmyndigheden  drager omsorg  

 for, at sådanne motorkøretøjer 2 gange om året fremstilles til eftersyn af,  

 om de vedblivende fyldestgør lovens fordringer.
I øvrigt finder de  

 almindelige regler om periodisk syn af motorkøretøjer anvendelse.« 3. I § 3, stk. 2, ændres »Justitsministeriets  

 motorsagkyndige« til »Bilinspektøren« og  

 »justitsministeriet« til »Statens biltilsyn«.
 4. I § 3, stk. 2, ændres »den  

 motorsagkyndige« til »bilinspektør«.
§ 2 Denne bekendtgørelse træder i kraft den 1. oktober 1965.
 Justitsministeriet, den 23. september  

 1965.
K.
Axel Nielsen.
 /Eefsen.
