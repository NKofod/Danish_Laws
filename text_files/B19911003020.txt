(Meddelelser B) 1 Generelle forskrifter 1.1 Med denne regels undtagelse, skal alle mand-overbord-både opfylde  

 forskrifterne i reglerne 41.1 til 41.7.4 inklusiv og 41.7.6, 41.7.7, 41.7.9,  

 41.7.12 og 41.9, bortset fra regel 41.9.3.1.
1.2 Mand-overbord-både kan enten være af en fast eller oppustet konstruktion  

 eller en kombination heraf og skal:
.1 være mindst 3,8 m og højst 8,5 m i længde; .2 kunne medføre mindst fem siddende personer og en liggende person.  

Båden skal for de siddende personer være forsynet med siddepladser,  

 placeret lavt i båden.
For den liggende person skal der være mindst 2 m x 0,5  

 m frit, plant areal til rådighed.
 .3 To personer skal have rimelig god plads til og mulighed for at bjærge  

 en person fra søen.
 .4 På det sted i båden, hvor en person fra søen skal bjærges, må fribordet  

 ikke være større, end at det er muligt for 2 personer at tage fat under  

 armene på en person, som ligger i vandet, simulerende en tilstand af  

 fuldstændig udmattelse, og som ikke er iført redningsdragt eller -vest.
1.3 Mand-overbord-både, som er en kombination af en fast og oppustet  

 konstruktion, skal opfylde de relevante forskrifter i denne regel til  

 administrationens tilfredshed.
1.4 Medmindre mand-overbord-båden har tilstrækkeligt spring, skal den være  

 forsynet med et overdække i stævnen, der strækker sig over mindst 15% af  

 længden.
1.5 Mand-overbord-både skal kunne manøvreres ved hastigheder på op til 6 knob  

 og skal kunne holde denne hastighed i et tidsrum af mindst 4 timer.
1.6 Mand-overbord-både skal have tilstrækkelig mobilitet og manøvredygtighed  

 til, at det i søgang er muligt at bjærge personer op af vandet, at ledsage  

 redningsflåder og bugsere den største redningsflåde, skibet medfører, med den  

 fulde last af personer og udrustning eller tilsvarende med en hastighed af  

 mindst 2 knob.
1.7 En mand-overbord-båd skal være forsynet med en indenbords- eller en  

 udenbordsmotor.
Er den forsynet med en udenbordsmotor, kan ror og rorpind  

 være en del af motoren.
Uanset forskrifterne i regel 41.6.1 kan  

 mand-overbord-både være forsynet med udenbordsbenzinmotorer med et godkendt  

 brændstofsystem, såfremt brændstoftankene er specielt beskyttet mod brand og  

 eksplosion.
1.8 Arrangementer til bugsering skal være permanent fastgjort i  

 mand-overbord-både og skal være tilstrækkeligt stærke til at ledsage eller  

 bugsere redningsflåder som foreskrevet i stk. 1.6.
1.9 Der skal i mand-overbord-både forefindes midler til vandtæt opbevaring af  

 små udrustningsgenstande.
2 Mand-overbord-bådes udrustning 2.1 Med undtagelse af bådshagerne, der skal holdes klar til brug, skal alle  

 mand-overbord-bådens udrustningsgenstande være sikret inde i  

 mand-overbord-båden ved hjælp af surringer, opbevaring i skabe eller rum,  

 opbevaring i indelukker eller lignende fastgørelsesarrangementer eller andet  

 egnet middel.
Udrustningen skal være sikret på en sådan måde, at den ikke  

 vanskeliggør nogen udsætnings- eller ombordtagningsprocedure.
Alle  

 mand-overbord-bådens udrustningsgenstande skal være så små og så lette som  

 muligt og skal være pakket i hensigtsmæssig og kompakt form.
2.2 Enhver mand-overbord-båds normale udrustning skal bestå af:
.1 et tilstrækkeligt antal årer eller pagajer, der skal kunne flyde på  

 vandet, til at bevæge båden fremover i smult vand.
Der skal forefindes  

 åretolde, åregafler eller tilsvarende arrangementer for hver åre. Åretolde  

 eller åregafler skal være fastgjort til båden ved hjælp af liner eller kæder; .2 et øsekar, der kan flyde på vandet; .3 et nathus indeholdende et brugbart kompas, der er selvlysende eller er  

 forsynet med egnede belysningsmidler; .4 et drivanker og indhalerline med et tov af tilstrækkelig styrke og  

 mindst 10 m lang; .5 en fangline af tilstrækkelig længde og styrke, fastgjort til  

 udløserindretningen, der opfylder forskrifterne i regel 41.7.7, og anbragt  

 forrest i mand-overbord-båden; .6 en line, der kan flyde på vandet, og der er mindst 50 m lang og af  

 tilstrækkelig styrke til bugsering af en redningsflåde som foreskrevet i stk.  

 1.6; .7 en vandtæt elektrisk lygte, der er egnet til morsesignallering samt et  

 sæt reserveelementer og en reservepære i en vandtæt beholder; .8 en fløjte eller tilsvarende lydsignalgiver; .9 et førstehjælpsudstyr (medicinkiste nr. 4) i en vandtæt kasse,  

 der kan lukkes tæt efter brug; .10 to redningskasteringe, der kan flyde på vandet, fastgjort til mindst  

 30 m line, der kan flyde på vandet; .11 et søgelys, der om natten effektivt kan oplyse en svagtfarvet genstand  

 af en bredde på 18 m i en afstand af 180 m i ialt 6 timer, og kan bruges  

 uafbrudt i mindst 3 timer; .12 en effektiv radarreflektor; .13 termiske beskyttelsesmidler, der opfylder forskrifterne i regel 34, og  

 er tilstrækkelige til 10% af det antal personer, som mand-overbord-båden er  

 godkendt til at optage eller to, alt efter hvad der er størst; .14 en transportabel pulverildslukker på mindst 2 kg, som er egnet til  

 at slukke oliebrande.
2.3 Ud over den i stk. 2.2 foreskrevne udrustning skal enhver fast  

 mand-overbord-båds normale udrustning omfatte:
.1 en bådshage; .2 en pøs; .3 en kniv eller kapøkse.
2.4 Ud over den i stk. 2.2 foreskrevne udrustning skal enhver oppustet  

 mand-overbord-båds normale udrustning bestå af:
.1 en sikkerhedskniv, der kan flyde på vandet; .2 to svampe; .3 en effektiv, manuelt betjent blæsebælg eller pumpe; .4 et reparationssæt i en passende container for reparering af  

 punkteringer, herunder 2 lækstoppere; .5 en sikkerhedsbådshage.
3 Yderligere forskrifter for oppustede mand-overbord-både 3.1 Forskrifterne i regel 41.1.3 og 41.1.5 finder ikke anvendelse på oppustede  

 mand-overbord-både.
3.2 En oppustet mand-overbord-båd skal være konstrueret på en sådan måde, at  

 når den er ophængt i hanefoden eller løftekrogen:
.1 har den tilstrækkelig styrke og fasthed til, at den kan affires og  

 tages om bord med den fulde last af personer og udrustning; .2 har den tilstrækkelig styrke til at modstå en belastning på 4 gange  

 vægten af den fulde last af personer og udrustning ved en  

 omgivelsestemperatur på 20 grader +-3 grader C med alle sikkerhedsventiler  

 ude af funktion; .3 har den tilstrækkelige styrke til at modstå en belastning på 1,1 gange  

 vægten af den fulde last af personer og udrustning ved en  

 omgivelsestemperatur på -30 grader C med alle sikkerhedsventiler i funktion.
3.3 Oppustede mand-overbord-både skal være konstrueret således, at de kan  

 modstå vejrligets påvirkninger:
.1 når anbragt på åbent dæk på et skib på havet; .2 i 30 dage under drift på havet under alle forhold.
3.4 Ud over at opfylde forskrifterne i regel 41.9 undtagen 41.9.3.1  

 skal oppustede mand-overbord-både være påmærket løbenummer, fabrikantens navn  

 eller varemærke samt fabrikationsdato.
3.5 Den oppustede mand-overbord-båds flydeevne skal tilvejebringes af enten en  

 enkelt slange, der er inddelt i mindst fem adskilte rum af cirka lige stor  

 volumen eller to adskilte slanger, hvoraf ingen overstiger 60% af det samlede  

 volumen.
Opdriftsslangerne skal være således konstrueret, at i tilfælde af,  

 at et af rummene beskadiges, skal de intakte rum med positivt fribord over  

 hele bådens omkreds kunne bære det antal personer, som mand-overbord-båden er  

 godkendt til at optage, og som hver har en vægt på 75 kg og sidder i normal  

 stilling.
3.6 De opdriftsslanger, der udgør den oppustede mand-overbord-båds grænse,  

 skal, når de pustes op, give et volumen på mindst 0,17 m3 for hver person,  

 mand-overbord-båden er godkendt til at optage.
3.7 Hvert opdriftsrum skal være forsynet med en kontraventil for manuel  

 oppustning og midler til tømning.
Der skal endvidere forefindes en  

 sikkerhedsventil, medmindre administrationen finder det godtgjort, at en  

 sådan anordning er unødvendig.
3.8 Under bunden og på udsatte steder på ydersiden af den oppustede  

 mand-overbord-båd skal der forefindes fenderlister til administrationens  

 tilfredshed.
3.9 Såfremt en hækbjælke er monteret, skal den højst være indsat med 20% af  

 mand-overbord-bådens længde overalt.
3.10 Der skal forefindes egnede befæstigelser for fanglinerne for og agter og  

 de redningsliner, der er fastgjort udenbords og inde i båden.
3.11 Den oppustede mand-overbord-båd skal til enhver tid holdes i oppustet  

 stand.
3.12 Den oppustede mand-overbord-båd skal være selvlænsende under fart.
3.13 Enhver oppustet mand-overbord-båd skal være forsynet med et overdække, der  

 hindrer, at sod fra skibets udstødningsrør eller skorsten brænder hul i  

 båden, når båden er i stuvet position.
Afdeling VI - Udsætnings- og indskibningsanordninger  Regel 48  

 Udsætnings- og indskibningsanordninger 1 Generelle forskrifter 1.1 Hver udsætningsanordning samt alt dennes affirings- og  

 ombordtagningsudstyr skal være udført således, at de er funktionsdygtige  

 ved lufttemperaturer fra -30 grader C til +65 grader C og skal være  

 således konstrueret, at den fuldt udrustede redningsbåd, mand-overbord-båd  

 eller redningsflåde, som betjenes, sikkert kan affires mod et trim på op til  

 10 grader og en slagside på op til 20 grader til den ene eller anden side:
.1 med den fulde last af personer om bord som foreskrevet i regel 22 eller  

 28; .2 uden personer i båden, flåden eller mand-overbord-båden.
1.2 Uanset forskrifterne i stk. 1.1 skal udsætningsanordninger for  

 redningsbåde på olietankskibe, kemikalietankskibe og gastankskibe med en  

 endelig krængningsvinkel, der er over 20 grader udregnet i overensstemmelse  

 med »The International Convention for the prevention of Pollution from  

 Ships, 1973« (»Den Internationale Konvention af 1973 til  

 Imødegåelse af Forurening fra Skibe«) med ændringer, der følger af  

 »The 1978 Protocol« (»Protokol af 1978«) og  

 organisationens (* 1) rekommandationer, som det måtte være hensigtsmæssigt,  

 kunne bruges ved den endelige krængningsvinkel på skibets laveste side.
1.3 En udsætningsanordning må ikke afhænge af andre midler end tyngdekraft  

 eller lagret mekanisk energi, som er uafhængig af skibets energiforsyning,  

 for udsætning af den redningsbåd eller den mand-overbord-båd, der betjenes, i  

 fuldt lastet og udrustet stand samt i let stand.
1.4 En udsætningsanordning skal være konstrueret således, at den kan sættes i  

 gang af en person fra en position på skibets dæk og fra en position inde i  

 redningsbåden, redningsflåden eller mand-overbord-båden; båden eller flåden  

 skal kunne ses af den person på dækket, der betjener udsætningsanordningen.
1.5 Hver udsætningsanordning skal være således konstrueret, at den kræver  

 minimal rutinemæssig vedligeholdelse.
Alle dele, der behøver regelmæssig  

 vedligeholdelse af skibets besætning, skal være let tilgængelige og lette at  

 vedligeholde.
1.6 Spilbremserne i en udsætningsanordning skal være af tilstrækkelig styrke  

 til at modstå:
.1 en statisk prøve med en prøvebelastning på mindst 1,5 gange den  

 maksimale arbejdsbelastning; og .2 en dynamisk prøve med en prøvebelastning på mindst 1,1 gange den  

 maksimale arbejdsbelastning ved maksimal affiringshastighed.
1.7 Udsætningsanordningen og dens tilbehør bortset fra spilbremserne skal være  

 af tilstrækkelig styrke til at modstå en statisk prøvebelastning på mindst  

 2,2 gange den maksimale arbejdsbelastning.
1.8 Konstruktionsdele og alle blokke, løbere, øjebeslag, led, fastgøringsdele  

 og alt andet tilbehør anvendt i forbindelse med udsætningsudstyret skal være  

 konstrueret med mindst en minimumssikkerhedsfaktor på basis af den tildelte  

 maksimale arbejdsbelastning og brudstyrke af det til konstruktionen anvendte  

 materiale.
En minimumssikkerhedsfaktor på 4,5 skal finde anvendelse på alle  

 david- og spilkonstruktionsdele, og en minimumssikkerhedsfaktor på 6 skal  

 finde anvendelse på løbere, ophængningskæder, led og blokke.
.1 Styrkeelementer skal være af materialekvalitet, der opfylder et af  

 de anerkendte klassifikationsselskabers regler for materialer til brug for  

 krankonstruktion.
Dokumentation herfor skal foreligge i form af et  

 klassecertifikat eller et tilsvarende certifikat.
.2 Løbere, ophængningskæder, led og blokke skal være forsynet med  

 prøvningscertifikat.
Prøvningscertifikatet skal blandt andet indeholde  

 følgende oplysninger: Minimum effektiv brudstyrke, maksimum arbejdsbelastning  

 fastsat udfra en minimumssikkerhedsfaktor på 6, resultatet af  

 prøvebelastningen.
Prøvebelastningen skal være 2,2 gange den maksimale  

 arbejdsbelastning.
De enkelte af de omhandlede dele skal være mærkede  

 tydeligt og holdbart med størst tilladte arbejdsbelastning og være forsynet  

 med individuelt identifikationsmærke, der gør det muligt at sammenholde de  

 enkelte af de omhandlede dele med det tilhørende prøvningscertifikat.
1.9 Hver udsætningsanordning skal, for så vidt det er praktisk muligt,  

 vedblive med at være brugbar under forhold med overisning.
1.10 En redningsbåds udsætningsanordning skal ved hjælp af et motordrevet  

 spil kunne tage redningsbåden om bord igen med udrustning og dens  

 besætning (mindst 6 mand).
1.11 Udsætningsanordningen skal være således indrettet, at den muliggør sikker  

 indskibning i redningsbåden og -flåden i overensstemmelse med forskrifterne i  

 regel 38.4.2, 38.4.3, 41.3.1 og 41.3.2.
2 Udsætningsanordninger med løbere og spil 2.1 Løbere skal være af stålwire, der er modstandsdygtig over for rotation og  

 korrosion.
Med skibet i letteste søgående kondition under ugunstige  

 forhold med hensyn til trim og med en slagside på op til 20 grader til  

 modsat side skal løberen kunne nå vandoverfladen, idet der stadig skal være  

 mindst tre tørner tilbage på spiltromlen.
2.2 Hvad angår et flertromlet spil, skal løberne, medmindre der er monteret en  

 kompenserende indretning, være således konstrueret, at tromlerne ved affiring  

 afvikles med samme hastighed, og at tromlerne ved hejsning påvikles jævnt med  

 samme hastighed.
2.3 Enhver udsætningsanordning for mand-overbord-både skal være forsynet med  

 et motordrevet spil af en sådan kapacitet, at mand-overbord-båden kan løftes  

 fra vandet med den fulde last af personer og udrustning, som båden er  

 godkendt til.
2.4 Der skal forefindes effektive midler til ved håndkraft at ombordtage hver  

 redningsbåd, redningsflåde og mand-overbord-båd.
Håndtag eller hjul for  

 håndbetjening må ikke drejes med rundt af spillets bevægende dele, når  

 redningsbåden, redningsflåden eller mand-overbord-båden affires eller hejses  

 ved hjælp af energi.
 .1 Det skal være muligt at kunne slække på løbere manuelt.
2.5 Hvor davidarme bringes på plads ved hjælp af energi, skal der for at undgå  

 overbelastning af løbere eller davider, forefindes sikkerhedsanordninger, som  

 automatisk afbryder energien, inden davidarmene går mod stopklodserne.
I  

 alle skibe skal der på enhver udsætningsanordning, hvor der kan foretages  

 maskinel hejsning, forefindes sikkerhedsanordninger, som automatisk afbryder  

 energien inden der foregår overbelastning af anordningen.  

 Sikkerhedsanordningerne skal virke uafhængigt af en evt. fejl i spillets  

 styrestrømssystem.
2.6 Den hastighed, hvormed redningsbåden, redningsflåden eller  

 mand-overbord-båden fires ned i vandet, skal mindst være den, der fremkommer  

 ved følgende formel:
S = 0,4 + (0,02 x H) hvor S = affiringshastighed i meter pr. sekund og H = højde i meter fra davidhoved til vandlinien, når skibet ligger i  

 sin letteste søgående kondition.
2.7 Den maksimale affiringshastighed skal fastlægges af administrationen under  

 hensyntagen til redningsbådens, redningsflådens eller mand-overbord-bådens  

 konstruktion, beskyttelse af de ombordværende mod for store kræfter og  

 udsætningsarrangementernes styrke, idet inertikræfterne under et nødstop  

 tages i betragtning.
Der skal indbygget i anordningen forefindes midler, der  

 hindrer, at denne hastighed overskrides.
Den maksimale hastighed, når  

 afprøvningen finder sted i henhold til afsnit 6.1.2 og 6.1.3 i del 2 i IMO  

 Resolution A 521 (13) »Rekommendation vedrørende afprøvning af  

 redningsmidler«, må ikke overstige: For redningsflåder 1,0 m/sek. og for  

 redningsbåde og mand-overbord-både 1,3 m/sek.
2.8 Enhver udsætningsanordning for mand-overbord-både skal kunne hejse  

 mand-overbord-båden, når den er lastet med den fulde last af personer  

(mindst 6 personer) og udrustning med en hastighed af mindst 0,3  

 m/sek.
2.9 Enhver udsætningsanordning skal være forsynet med bremser, der kan standse  

 redningsbådens, redningsflådens eller mand-overbord-bådens affiring og holde  

 den fast, når den er lastet med den fulde last af personer og udrustning.  

 Bremsebelægningen skal om nødvendigt være beskyttet mod vand og olie.
2.10 Manuelle bremser skal være således konstrueret, at bremsen altid er  

 aktiveret, medmindre den person, der betjener bremsen, eller en mekanisme  

 aktiveret af denne person, holder bremsekontrollen i »off'stilling.
3 Udsætning ved selvudløsning Såfremt der for en redningsbåd eller -flåde er påkrævet  

 udsætningsanordning, og det samtidig er konstrueret til selvudløsning, skal  

 selvudløseren af redningsbåden eller -flåden fra den anbragte position være  

 automatisk.
4 Udsætning ved frit fald Enhver udsætningsanordning for frit fald, hvori der benyttes et  

 skråtstillet plan, skal udover af opfylde de relevante forskrifter i stk. 1  

 opfylde følgende forskrifter:
 .1 Udsætningsanordningen skal være således konstrueret, at de  

 ombordværende i redningsbåden ikke udsættes for for store belastninger under  

 udsætningen.
 .2 Udsætningsanordningen skal være af en fast konstruktion med en  

 rampevinkel og længde, der er tilstrækkelig til at sikre, at redningsbåden  

 går helt fri af skibet.
 .3 Udsætningsanordningen skal være effektivt beskyttet mod korrosion og  

 være således konstrueret, at der ikke opstår brandfarlig friktion eller  

 slaggnister under udsætningen af redningsbåden.
5 Evakueringsslidsker til brug ved udsætning og indskibning Enhver evakueringsslidskes udsætningsanordning skal ud over at opfylde de  

 relevante forskrifter i stk. 1 også opfylde følgende forskrifter:
 .1 Evakueringsslidsken skal kunne bringes i anvendelse af een person ved  

 indskibningsstedet.
 .2 Evakueringsslidsken skal kunne anvendes i stiv kuling og i søgang.
 .3 Evakueringsslidskers anvendelsesområde fastsættes af  

 Søfartsstyrelsen i hvert enkelt tilfælde under hensyntagen til det pågældende  

 skibs karakteristika, anvendelse og fartsområde.
6 Udsætningsanordninger for redningsflåder Enhver udsætningsanordning for redningsflåder skal opfylde forskrifterne  

 i stk. 1 og 2, undtagen hvad angår brugen af tyngdekraft ved uddrejning af  

 anordningen og indskibning i den anbragte position og ombordtagning af den  

 lastede redningsflåde.
Udsætningsanordningen skal være således konstrueret,  

 at for tidlig udløsning under affiringen undgås, og den skal udhugge  

 redningsflåden, når denne ligger på vandet.
7 Indskibningslejdere 7.1 Der skal forefindes håndlister for at give sikker overføring fra dæk til  

 top af lejder og vice versa.
7.2 Lejderens trin skal være:
.1 lavet af hårdt træ uden knaster eller andre uregelmæssigheder, glat  

 bearbejdet og uden skarpe kanter eller splinter, eller lavet af egnet  

 materiale med tilsvarende egenskaber; .2 forsynet med effektiv skridsikker overflade enten ved hjælp af riller  

 på langs eller ved påføring af et godkendt skridsikkert lag; .3 mindst 480 mm lange, 115 mm brede og 25 mm tykke, eksklusive enhver  

 skridsikker overflade eller ethvert skridsikkert lag; .4 anbragt med lige store mellemrum af mindst 300 mm eller højst 380 mm og  

 sikret på en sådan måde, at de forbliver vandrette.
7.3 Lejderens sidereb skal bestå af to uklædte manilareb på hver side på  

 mindst 65 mm i omkreds.
Hvert reb skal være een længde uden samlinger under  

 det øverste trin.
Andre materialer kan anvendes, såfremt deres egenskaber med  

 hensyn til dimensioner, bruddeformation, vejrbestandighed, stræk og greb  

 svarer mindst til et manilarebs egenskaber.
Alle rebender skal være bændslede  

 for at forhindre optrævling.
7.4 Tværribber af hårdt træ eller andet materiale med tilsvarende egenskaber  

 udført i et stykke og mindst 1,80 m lange, skal anbringes med sådanne  

 mellemrum, at lejderen ikke kan dreje.
Den laveste tværribbe skal være  

 anbragt på det 5. nederste trin, og mellemrummet mellem to ribber må ikke  

 overstige 9 trin.
Tværribber (forlængede trin) kræves ikke på  

 flerfagslejdere.
Afdeling VII - Andre redningsmidler  Regel 49 Linekastningsapparater 1 Ethvert linekastningsapparat skal:
.1 kunne kaste en line med rimelig nøjagtighed; .2 være forsynet med mindst fire projektiler, der hver kan føre linen  

 mindst 230 m bort i stille vejr; .3 være forsynet med mindst fire liner, der hver har en brudstyrke på  

 mindst 2 kN; .4 være forsynet med kortfattede instruktioner eller piktogrammer, der  

 tydeligt illustrerer brugen af linekastningsapparatet.
2 Raketten, såfremt det drejer sig om en pistolaffyret raket, eller det  

 samlede sæt, såfremt det drejer sig om integreret raket og line, skal  

 opbevares i en pakning, der er modstandsdygtig over for vand.
Såfremt det  

 drejer sig om en pistolaffyret raket skal linen og raketterne samt  

 antændingsmidlerne derudover være anbragt i en beholder, der yder beskyttelse  

 mod vejret.  Regel 50 Hovedalarmsignalsystem Hovedalarmsignalsystemet skal kunne få hovedalarmsignalet til at lyde;  

 dette skal bestå af en række på syv eller flere korte toner efterfulgt af en  

 lang tone, afgivet med fløjten eller sirenen og derudover fra en elektrisk  

 klokke, horn eller tilsvarende lydgiver, som skal få sin energi fra skibets  

 hovedforsyning og den elektriske nødenergikilde der er foreskrevet i kapitel  

 II-1/42 eller II-1/43. Systemet skal kunne betjenes fra kommandobroen og med  

 undtagelse af fløjten, også fra andre strategiske steder.
Systemet skal kunne  

 høres overalt i apteringen samt på steder, hvor besætningen normalt arbejder.
Afdeling VIII - Forskelligt  Regel 51 Instruktionsbog Instruktionsbogen, der kan bestå af flere bind, skal på et letforståeligt  

 sprog og hvor muligt med illustrationer give instruktioner for og oplysninger  

 om de redningsmidler, der forefindes på skibet og om de bedste  

 overlevelsesmetoder.
I stedet for instruktionsbogen kan enhver del af sådanne  

 oplysninger gives i form af audiovisuelle midler.
Følgende skal være  

 detaljeret forklaret:
.1 iføring af redningsveste, redningsdragter og beskyttelsesdragter; .2 mønstring på de foreskrevne steder; .3 entring, udsætning og frigøring af redningsbåde, redningsflåder og  

 mand-overbord-både; .4 udsætningsmetode inde fra redningsbådene eller -flåderne; .5 frigøring fra udsætningsanordningerne; .6 metoder og brug af midler til beskyttelse i udsætningsområderne hvor  

 det måtte være hensigtsmæssigt; .7 belysning af udsætningssteder; .8 brugen af al redningsudstyr; .9 brugen af al lokaliseringsudstyr; .10 brug af radio; .11 brugen af drivankre; .12 brugen af motor med tilbehør; .13 ombordtagning af redningsbåde og -flåder og mand-overbord-både,  

 herunder anbringelse og surring; .14 farer ved vejrligets påvirkning og behovet for varm påklædning; .15 bedste brug af redningsbåde- og -flådefaciliteter for at blive reddet; .16 bjærgningsmetoder, herunder brug af helikopterredningsudstyr (slynger,  

 kurve, bårer), redningsstole og kystredningsudstyr samt skibets  

 linekastningsapparat; .17 alle andre funktioner i mønstringsrullen og nødinstrukserne; .18 instruktioner vedrørende nødreparation af redningsmidlerne.  Regel  

 52 Instruktioner for vedligeholdelse om bord Instruktioner for vedligeholdelse om bord af redningsmidler skal være let  

 forståelige, illustrerede hvor muligt og hvor det er relevant indeholde  

 følgende for hvert redningsmiddel:
.1 en kontrolliste til brug, når de i regel 19.7 foreskrevne eftersyn  

 foretages; .2 vedligeholdelses- og reparationsinstrukser; .3 tidsplan for periodisk vedligeholdelse; .4 diagram over smørepunkter med anbefalede smøremidler; .5 liste over udskiftelige dele (reservedelsliste); .6 producent eller forhandlerliste for reservedele; .7 logbog til registrering af eftersyn og vedligeholdelse.  Regel 53  

 Mønstringsrulle og instrukser for nødsituationer 1 Mønstringsrullen skal specificere detaljer om det i regel 50 foreskrevne  

 hovedalarmsignal og også de foranstaltninger, der skal træffes af besætningen  

 og passagererne, når alarmen lyder.
Mønstringsrullen skal endvidere anføre,  

 hvordan ordren til at forlade skibet vil blive givet.
2 Mønstringsrullen skal anføre de opgaver, der påhviler de forskellige  

 besætningsmedlemmer, herunder:
.1 lukning af vandtætte døre, branddøre, ventiler, spygatter, sideluger,  

 skylights, koøjer og andre lignende åbninger i skibet; .2 udrustning af redningsbåde og -flåder og andre redningsmidler; .3 klargøring og udsætning af redningsbåde og -flåder; .4 almindelig klargøring af andre redningsmidler; .5 mønstring af passagerer; .6 brug af kommunikationsudstyr; .7 bemanding af brandslukningshold udpeget til at tage sig af brande; .8 særlige tildelte opgaver med hensyn til betjening af  

 brandslukningsudstyr og -installationer.
3 Mønstringsrullen skal anføre hvilke officerer, det påhviler at sikre, at  

 rednings- og brandudstyr holdes i god stand og klar til øjeblikkelig brug.
4 Mønstringsrullen skal anføre stedfortrædere for nøglepersoner, der måtte  

 blive utjenstdygtige under hensyntagen til, at forskellige nødsituationer kan  

 kræve forskellige foranstaltninger.
5 Mønstringsrullen skal angive de opgaver, som besætningsmedlemmet skal  

 udføre i forhold til passagererne i en nødsituation.
Disse opgaver skal  

 blandt andet gå ud på:
.1 at varsko passagererne; .2 at påse, at passagererne er hensigtsmæssigt påklædt og har taget deres  

 redningsveste korrekt på; .3 at samle passagererne ved mønstringsstederne; .4 at holde orden i gange og på trapper og i det hele overvåge  

 passagerernes færden; .5 at sikre en forsyning af tæpper som medbringes på redningsbåde og  

 -flåder.
6 Mønstringsrullen skal være udfærdiget, før skibet afsejler.
Sker der en  

 ændring i besætningen, som nødvendiggør en ændring af mønstringsrullen, skal  

 skibsføreren enten revidere rullen eller udarbejde en ny rulle.
7 Mønstringsrullen for hvert passagerskib skal være udfærdiget i en form,  

 der er godkendt af administrationen.
Et eksemplar af mønstringsrullen skal  

 indsendes til Søfartsstyrelsen for godkendelse.
(* 1) Der henvises til forskrifterne for lækstabilitet i »The  

 International Code for the Construction and Equipment of Ships carrying  

 Dangerous Chemicals in Bulk (IBC code)», (»Internationale  

 Forskrifter for Konstruktion og Udrustning af Skibe, der medfører Farlige  

 Kemikalier i Bulk«), vedtaget af »The Maritime Safety  

 Committee« (»Komiteen for Sikkerhed til Søs«) ved resolution  

 MSC. 4(48) og »The International Code for the Construction and Equipment  

 of Ships carrying Liquefied Gases in Bulk (I.G.C.
Code)»,  

 (»Internationale Forskrifter for Konstruktion og Udrustning af Skibe,  

 der medfører Flydende Gasser i Bulk«) vedtaget af »the Maritime  

 Safety Committee« (»Komiteen for Sikkerhed til Søs«) ved  

 resolution MSC. 5(48).
