 Ved noteveksling i Dar es Salaam den 21. januar og den 14. april 1986 er  

 der indgået en overenskomst mellem Danmark og Tanzania, ifølge hvilken den  

 danske regering yder et beløb på 350.000 kroner til dækning af udgifter i  

 forbindelse med udsendelse i to år af en dansk rådgiver til  

 transportplanlægningsafdelingen i Tanzanias transportministerium.
 Overenskomstens formål er at bistå de tanzanianske myndigheder med  

 udarbejdelse af en gennemførelsesplan for modernisering af transportsektoren,  

 med særlig vægt på anvendelse af ressourcerne til en forbedring af  

 transporten på områder af speciel betydning for landets økonomi, navnlig for  

 så vidt angår landbruget.
