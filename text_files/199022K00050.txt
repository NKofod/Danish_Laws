Nr LSF 50 Forslag til Lov om ændring af lov om offentlige myndigheders registre  

 (Fritagelse af visse registertyper for forskriftskravet m.v.) Fremsat af justitsministeren (Engell) den 16. januar 1991 Vedtaget ved tredjebehandling den 27. maj 1991 Lov nr. 346 af 06/06/1991 § 1 I lov om offentlige myndigheders registre, jf. lovbekendtgørelse nr. 621  

 af 2. oktober 1987, som ændret ved lov nr. 192 af 29. marts 1989, foretages  

 følgende ændringer:
 1. § 7, stk. 4, affattes således:
» Stk. 4. Kommunalbestyrelsen eller den, kommunalbestyrelsen  

 bemyndiger dertil, kan bestemme, at kommunen tilslutter sig et register eller  

 et system af registre af den i stk. 1 nævnte karakter.
Beslutningen skal  

 inden 4 uger meddeles til Registertilsynet med oplysning om eventuelle  

 særlige vilkår for tilslutningen.« 2. § 8, stk. 3 og 4, ophæves, og i stedet indsættes  

 efter kapitel 2 som nyt kapitel 2 a:
»Kapitel 2 a Undtagelse af visse registertyper fra forskriftskravet m.v.
§ 8 a.
Registre, der føres for en statslig myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 4, stk. 2 og 3, jf. § 5.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. En statslig myndighed, der opretter et register uden  

 registerforskrifter, jf. stk. 1, skal inden 4 uger efter oprettelsen anmelde  

 registret til Registertilsynet med angivelse af registrets formål,  

 personkreds, dataindhold og størrelse.
 Stk. 4. Registertilsynet kan bestemme, at der under hensyn til  

 registrets formål, personkreds, dataindhold, størrelse og anvendelsesområde  

 skal fastsættes forskrift for registret.
§ 8 b.
Registre, der føres for en kommunal myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 6, stk. 2-4, og § 7, stk. 1-3.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. Vedkommende kommunalbestyrelse kan uanset bestemmelsen i §  

 6, stk. 1, bestemme, at de i stk. 1, jf. stk. 2, nævnte registre, kan  

 oprettes efter beslutning i kommunale udvalg eller i den kommunale  

 forvaltning.
 Stk. 4. Forinden et enkeltkommunalt register, som er omfattet af  

 stk. 1, jf. stk. 2, tages i brug, skal den, der opretter registret, udarbejde  

 en beskrivelse af registrets formål, personkreds, dataindhold og størrelse,  

 der kan danne grundlag for udarbejdelsen af den i stk. 5 nævnte oversigt.
Stk. 5. Kommunalbestyrelsen skal hvert kvartal udarbejde en  

 oversigt over de nye registre, der er oprettet i kommunen uden forskrifter.  

 Oversigten skal indeholde en beskrivelse af det enkelte registers formål,  

 personkreds, dataindhold og størrelse.
Oversigten indberettes inden 4 uger  

 efter kvartalets udløb til Registertilsynet.
 Stk. 6. Finansministeren skal godkende oprettelsen af et  

 fælleskommunalt register, som er omfattet af stk. 1, jf. stk. 2, og skal  

 inden 4 uger efter godkendelsen anmelde registret til Registertilsynet med  

 angivelse af registrets formål, personkreds, dataindhold og størrelse.
 Stk. 7. Registertilsynet kan bestemme, at der under hensyn til et  

 registers formål, personkreds, dataindhold, størrelse og anvendelsesområde  

 skal udfærdiges forskrifter for registret.
§ 8 c.
Registertilsynet kan bestemme, at anmeldelser og  

 indberetninger efter § 8 a, stk. 3, og § 8 b, stk. 5-6, skal ske på nærmere  

 angiven måde, herunder ved anvendelse af blanketter, som udfærdiges af  

 Registertilsynet.
§ 8 d.
Samkøring af registre, der indeholder fortrolige  

 oplysninger, jf. § 8 a, stk. 2, og § 8 b, stk. 2, må ikke finde sted uden  

 forskrifter.
Det gælder dog ikke samkøring, som udelukkende foretages med  

 henblik på uddrag i statistisk eller videnskabeligt øjemed eller med henblik  

 på opdatering af identifikationsoplysninger og betalingsoplysninger.
§ 8 e.
Justitsministeren kan efter indhentet udtalelse fra  

 Registertilsynet fastsætte regler om, at bestemte typer af registre undtages  

 fra bestemmelserne i § 4, stk. 2 og 3, jf. § 5, § 6 samt § 7, stk. 1-3. Det  

 gælder dog ikke registre, der indeholder oplysninger om rent private forhold,  

 jf. § 9, stk. 2.« 3. I § 10 ophæves 2. pkt., og som stk. 2 og  

3 indsættes:
 »Stk. 2. Justitsministeren kan med hensyn til registre, som  

 indeholder oplysninger som nævnt i § 9, stk. 2, efter indhentet udtalelse fra  

 Registertilsynet fastsætte regler om, at den registeransvarlige myndighed  

 inden 4 uger efter registreringen skal give meddelelse til den, der første  

 gang optages i registret.
Stk. 3. Meddelelser efter stk. 1 og 2 skal indeholde oplysning om  

 den registreredes adgang til at få oplysninger fra registret efter  

 bestemmelserne i §§ 13-15.« 4. I § 13 ophæves stk. 4, og i stk. 2 udgår  

3. pkt.
 Stk. 5-7 bliver herefter stk. 4-6.
 I stk. 6 og 7, der bliver stk. 5 og 6, ændres »stk.  

 1-4«, »stk. 5« og »3-4« til henholdsvis: »stk.  

 1-3«, »4« og »3«.
 5. I § 13, stk. 7, der bliver stk. 6, ændres »12  

 måneder« til: »6 måneder«.
 6. I § 14, stk. 1, ændres »jf. stk. 5,» til:  

 »jf. stk. 4,», og § 14, stk. 2, ophæves.
 7. I § 15 ændres »stk. 1, 2, 4, 5 og 7« og  

 »og 6« til henholdsvis: »stk. 1, 2, 4 og 6« og »og  

 5«.
 8. I § 16 ophæves stk. 5 og 6.
 Stk. 7 bliver herefter stk. 5.
 9. Efter § 16 indsættes:
»§ 16 a.
Med mundtligt eller skriftligt samtykke fra  

 patienten kan der fra sygehusregistre og andre patient- eller sygdomsregistre  

 videregives oplysninger om patienten til den alment praktiserende læge, som  

 patienten har valgt, eller til en læge, der har den pågældende i behandling.
Stk. 2. Fra de i stk. 1 nævnte registre kan der også videregives  

 identifikationsoplysninger og oplysninger om diagnoser m.v. til læger til  

 brug ved konkrete forskningsprojekter.
Der må kun ske efterfølgende  

 henvendelse til de registrerede i det omfang, de læger, der har behandlet de  

 pågældende, giver tilladelse hertil.
 Stk. 3. Herudover kan der fra registre som nævnt i stk. 1 med  

 Sundhedsstyrelsens godkendelse og på nærmere angivne vilkår videregives  

 oplysninger til brug ved forskning eller planlægning.
Stk. 4. Oplysninger, der er videregivet til brug i statistisk  

 eller forskningsmæssigt øjemed, må ikke yderligere videregives.« 10. I § 28, stk. 2, ændres »§ 8, stk. 3« til:  

 »§ 8 a, stk. 4, § 8 b, stk. 7, § 8 e«.
 11. § 29, stk. 1, nr. 2, affattes således:
 »2) overtræder § 16, stk. 5, § 16 a, stk. 2, 2. pkt., og § 16 a, stk.  

 4, eller«.
 12. I § 29, stk. 1, nr. 3, ændres »§ 16, stk. 6,»  

 til: » § 16 a, stk. 3,».
§ 2 Loven træder i kraft den 1. september 1991.
§ 3 Loven gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland.
Lovens § 1 kan ved kgl. anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
Oprindeligt fremsat forslag § 1 I lov om offentlige myndigheders registre, jf. lovbekendtgørelse nr. 621  

 af 2. oktober 1987, som ændret ved lov nr. 192 af 29. marts 1989, foretages  

 følgende ændringer:
 1. § 7, stk. 4, affattes således:
» Stk. 4. Kommunalbestyrelsen eller den, kommunalbestyrelsen  

 bemyndiger dertil, kan bestemme, at kommunen tilslutter sig et register eller  

 et system af registre af den i stk. 1 nævnte karakter.
Beslutningen skal  

 inden 4 uger meddeles til Registertilsynet med oplysning om eventuelle  

 særlige vilkår for tilslutningen.« 2. § 8, stk. 3 og 4, ophæves, og i stedet indsættes  

 efter kapitel 2 som nyt kapitel 2 a:
»Kapitel 2 a Undtagelse af visse registertyper fra forskriftskravet m.v.
§ 8 a.
Registre, der føres for en statslig myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 4, stk. 2 og 3, jf. § 5.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. En statslig myndighed, der opretter et register uden  

 registerforskrifter, jf. stk. 1, skal inden 4 uger efter oprettelsen anmelde  

 registret til Registertilsynet med angivelse af registrets formål,  

 personkreds, dataindhold og størrelse.
 Stk. 4. Registertilsynet kan bestemme, at der under hensyn til  

 registrets formål, personkreds, dataindhold, størrelse og anvendelsesområde  

 skal fastsættes forskrift for registret.
§ 8 b.
Registre, der føres for en kommunal myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 6, stk. 2-4, og § 7, stk. 1-3.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. Vedkommende kommunalbestyrelse kan uanset bestemmelsen i §  

 6, stk. 1, bestemme, at de i stk. 1, jf. stk. 2, nævnte registre, kan  

 oprettes efter beslutning i kommunale udvalg eller i den kommunale  

 forvaltning.
 Stk. 4. Forinden et enkeltkommunalt register, som er omfattet af  

 stk. 1, jf. stk. 2, tages i brug, skal den, der opretter registret, udarbejde  

 en beskrivelse af registrets formål, personkreds, dataindhold og størrelse,  

 der kan danne grundlag for udarbejdelsen af den i stk. 5 nævnte oversigt.
Stk. 5. Kommunalbestyrelsen skal hvert kvartal udarbejde en  

 oversigt over de nye registre, der er oprettet i kommunen uden forskrifter.  

 Oversigten skal indeholde en beskrivelse af det enkelte registers formål,  

 personkreds, dataindhold og størrelse.
Oversigten indberettes inden 4 uger  

 efter kvartalets udløb til Registertilsynet.
 Stk. 6. Finansministeren skal godkende oprettelsen af et  

 fælleskommunalt register, som er omfattet af stk. 1, jf. stk. 2, og skal  

 inden 4 uger efter godkendelsen anmelde registret til Registertilsynet med  

 angivelse af registrets formål, personkreds, dataindhold og størrelse.
 Stk. 7. Registertilsynet kan bestemme, at der under hensyn til et  

 registers formål, personkreds, dataindhold, størrelse og anvendelsesområde  

 skal udfærdiges forskrifter for registret.
§ 8 c.
Registertilsynet kan bestemme, at anmeldelser og  

 indberetninger efter § 8 a, stk. 3, og § 8 b, stk. 5-6, skal ske på nærmere  

 angiven måde, herunder ved anvendelse af blanketter, som udfærdiges af  

 Registertilsynet.
§ 8 d.
Samkøring af registre, der indeholder fortrolige  

 oplysninger, jf. § 8 a, stk. 2, og § 8 b, stk. 2, må ikke finde sted uden  

 forskrifter.
Det gælder dog ikke samkøring, som udelukkende foretages med  

 henblik på uddrag i statistisk eller videnskabeligt øjemed eller med henblik  

 på opdatering af identifikationsoplysninger og betalingsoplysninger.
§ 8 e.
Justitsministeren kan efter indhentet udtalelse fra  

 Registertilsynet fastsætte regler om, at bestemte typer af registre undtages  

 fra bestemmelserne i § 4, stk. 2 og 3, jf. § 5, § 6 samt § 7, stk. 1-3. Det  

 gælder dog ikke registre, der indeholder oplysninger om rent private forhold,  

 jf. § 9, stk. 2.« 3. I § 10 ophæves 2. pkt., og som stk. 2 og  

3 indsættes:
 »Stk. 2. Justitsministeren kan med hensyn til registre, som  

 indeholder oplysninger som nævnt i § 9, stk. 2, efter indhentet udtalelse fra  

 Registertilsynet fastsætte regler om, at den registeransvarlige myndighed  

 inden 4 uger efter registreringen skal give meddelelse til den, der første  

 gang optages i registret.
Stk. 3. Meddelelser efter stk. 1 og 2 skal indeholde oplysning om  

 den registreredes adgang til at få oplysninger fra registret efter  

 bestemmelserne i §§ 13-15.« 4. I § 13 ophæves stk. 4, og i stk. 2 udgår  

2. pkt.
 Stk. 5-7 bliver herefter stk. 4-6.
 I stk. 6 og 7, der bliver stk. 5 og 6, ændres »stk.  

 1-4«, »stk. 5« og »3-4« til henholdsvis: »stk.  

 1-3«, »4« og »3«.
 5. I § 13, stk. 7, der bliver stk. 6, ændres »12  

 måneder« til: »6 måneder«.
 6. I § 14, stk. 1, ændres »jf. stk. 5,» til:  

 »jf. stk. 4,», og § 14, stk. 2, ophæves.
 7. I § 15 ændres »stk. 1, 2, 4, 5 og 7« og  

 »og 6« til henholdsvis: »stk. 1, 2, 4 og 6« og »og  

 5«.
 8. I § 16 ophæves stk. 5 og 6.
 Stk. 7 bliver herefter stk. 5.
 9. Efter § 16 indsættes:
»§ 16 a.
Med mundtligt eller skriftligt samtykke fra  

 patienten kan der fra sygehusregistre og andre patient- eller sygdomsregistre  

 videregives oplysninger om patienten til den alment praktiserende læge, som  

 patienten har valgt, eller til en læge, der har den pågældende i behandling.
Stk. 2. Fra de i stk. 1 nævnte registre kan der også videregives  

 identifikationsoplysninger og oplysninger om diagnoser m.v. til læger til  

 brug ved konkrete forskningsprojekter.
Der må kun ske efterfølgende  

 henvendelse til de registrerede i det omfang, de læger, der har behandlet de  

 pågældende, giver tilladelse hertil.
 Stk. 3. Herudover kan der fra registre som nævnt i stk. 1 med  

 Sundhedsstyrelsens godkendelse og på nærmere angivne vilkår videregives  

 oplysninger til brug ved forskning eller planlægning.
Stk. 4. Oplysninger, der er videregivet til brug i statistisk  

 eller forskningsmæssigt øjemed, må ikke yderligere videregives.« 10. I § 28, stk. 2, ændres »§ 8, stk. 3« til:  

 »§ 8 a, stk. 4, § 8 b, stk. 7, § 8 e«.
 11. § 29, stk. 1, nr. 2, affattes således:
 »2) overtræder § 16, stk. 5, § 16 a, stk. 2, 2. pkt., og § 16 a, stk.  

 4, eller«.
 12. I § 29, stk. 1, nr. 3, ændres »§ 16, stk. 6,»  

 til: » § 16 a, stk. 3,».
§ 2 Loven træder i kraft den 1. september 1991.
§ 3 Loven gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland.
Lovens § 1 kan ved kgl. anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
Oprindeligt fremsat forslag § 1 I lov om offentlige myndigheders registre, jf. lovbekendtgørelse nr. 621  

 af 2. oktober 1987, som ændret ved lov nr. 192 af 29. marts 1989, foretages  

 følgende ændringer:
 1. § 7, stk. 4, affattes således:
» Stk. 4. Kommunalbestyrelsen eller den, kommunalbestyrelsen  

 bemyndiger dertil, kan bestemme, at kommunen tilslutter sig et register eller  

 et system af registre af den i stk. 1 nævnte karakter.
Beslutningen skal  

 inden 4 uger meddeles til Registertilsynet med oplysning om eventuelle  

 særlige vilkår for tilslutningen.« 2. § 8, stk. 3 og 4, ophæves, og i stedet  

 indsættes:
 » Stk. 3. Justitsministeren kan efter indhentet udtalelse fra  

 Registertilsynet fastsætte regler om, at registre, som ikke indeholder  

 oplysninger af fortrolig karakter, undtages fra bestemmelserne i § 4, stk. 2  

 og 3, jf. § 5, § 6 samt § 7, stk. 1-3. Det samme gælder registre, som ikke  

 indeholder andre fortrolige oplysninger end identifikationsoplysninger,  

 herunder personnummer, samt oplysninger om betaling til og fra en offentlig  

 myndighed.
Stk. 4. Justitsministeren kan efter indhentet udtalelse fra  

 Registertilsynet fastsætte regler om, at bestemte typer af registre undtages  

 fra bestemmelserne i § 4, stk. 2 og 3, jf. § 5, § 6 samt § 7, stk. 1-3.« 3. I § 13 ophæves stk. 4 og i stk. 2 udgår  

 ordene: »For sygehusregistre eller andre patient- og sygdomsregistre  

 gælder bestemmelsen i stk. 4.«.
Stk. 5-7 bliver herefter stk. 4-6. I  

stk. 6 og 7, der bliver stk. 5 og 6 ændres  

 »stk. 1-4«, »stk. 5« og »3-4« til henholdsvis:  

 »stk. 1-3«, »4« og »3«.
 4. I § 14, stk. 1, ændres »jf. stk. 5,» til:  

 »jf. stk. 4,», og § 14, stk. 2, ophæves.
 5. I § 15 ændres »stk. 1, 2, 4, 5 og 7« og  

 »og 6« til henholdsvis: »stk. 1, 2, 4 og 6« og »og  

 5«.
 6. I § 28, stk. 2, ændres »§ 8, stk. 3« til:  

 »§ 8, stk. 3 og 4«.
§ 2 Loven træder i kraft den 1. juli 1991.
§ 3 Loven gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland.
Lovens § 1 kan ved kgl. anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget er at gennemføre en forenkling af lov om  

 offentlige myndigheders registre især med hensyn til den administrative  

 sagsbehandling i forbindelse med oprettelse af registre.
 Lovforslaget er udformet under hensyn til de synspunkter, der kom frem  

 under den registerkonference, som Kommunernes Landsforening og  

 Amtsrådsforeningen i Danmark afholdt den 21. og 22. august 1990 med  

 deltagelse af blandt andet repræsentanter for kommunerne og for Folketingets  

 partier.
2. Loven om offentlige myndigheders registre er fra 1978 og blev til på  

 baggrund af et omfattende udvalgsarbejde, jf. betænkning nr. 767/1976 om  

 offentlige registre.
Lovforslaget er gengivet i Folketingstidende 1977/78,  

 tillæg A, sp. 653 ff.
Folketingets behandling er gengivet i forhandlingerne,  

 sp. 445, 1860 ff, 10598 ff og 10948 f.
Retsudvalgets betænkning findes i  

 tillæg B, sp. 975 ff.
Loven er ændret ved lov nr. 383 af 10. juni 1987. Lovforslaget er gengivet  

 i Folketingstidende 1986/87, tillæg A, sp. 479 ff.
Folketingets behandling af  

 lovforslaget er gengivet i forhandlingerne, sp. 99, 1484 ff, 12904 ff og  

 13254 ff.
Retsudvalgets betænkninger er gengivet i tillæg B, sp. 2437 ff og  

 2573 f.
Ved loven blev der blandt andet givet hjemmel til i en bekendtgørelse  

 at fastsætte regler om, at bestemte registertyper ikke omfattes af  

 forskriftskravet.
Hjemlen er udnyttet i Justitsministeriets bekendtgørelse  

 nr. 120 af 11. marts 1988.
 Ved lov nr. 192 af 29. marts 1989 udgik henvisningen til Hovedstadsrådet i  

 § 6, stk. 1, som en konsekvens af Hovedstadsrådets nedlæggelse.
3. Siden lovens gennemførelse i 1978 er der sket en omfattende teknologisk  

 udvikling på edb-området.
Udviklingen har ført til en langt mere udbredt  

 anvendelse af edb i den offentlige forvaltning.
Den større udbredelse af edb  

 i forvaltningen skyldes også myndighedernes bestræbelser på at forenkle og  

 effektivisere sagsbehandlingen samtidig med, at der ydes borgerne en bedre og  

 hurtigere betjening, ligesom Folketinget på forskellige områder har vedtaget  

 en lovgivning, som forudsætter, at de forskellige ordninger administreres ved  

 hjælp af edb.
Hovedvægten i anvendelsen af edb-systemer i 1970'erne og i begyndelsen af  

 1980'erne lå på store centrale anlæg, som ofte var opbygget som de såkaldte  

 batch-systemer, hvor der ikke var direkte adgang til oplysningerne for  

 brugerne over terminaler.
I de tilfælde, hvor der var terminaladgang, havde  

 kun forholdsvis få personer adgang til oplysningerne.
Navnlig udviklingen af  

 de såkaldte PC'ere sidst i 80'erne har påvirket anvendelsen af edb i  

 forvaltningen i væsentlig grad, ligesom både antallet af terminaler og  

 antallet af personer beskæftiget med sagsbehandlling på edb, er steget  

 betydeligt.
Sammenknytningen af de enkelte forvaltningers og myndigheders  

 edb-anlæg i lokale netværk har også ændret billedet af edb-anvendelsen i den  

 offentlige forvaltning og har tillige medført en ændring i tilrettelæggelsen  

 af den enkelte medarbejders sagsbehandling og funktioner.
Udviklingen i  

 edb-teknikken har således afstedkommet et øget antal mindre, men også mindre  

 følsomme edb-registre med personoplysninger.
 Edb-udviklingen har sammen med overførslen af stadigt flere administrative  

 opgaver til kommunerne ført til et ønske fra kommunal og amtskommunal side om  

 at få lempet registerlovgivningens bestemmelser således, at der bliver en  

 nemmere adgang til at etablere edb-registre til støtte for den daglige  

 opgaveløsning og sagsbehandling som led i en bedre borgerbetjening.
Det gælder navnlig med hensyn til, hvad kommunerne har kaldt  

 »banale« registre, det vil sige registre, som ikke indeholder  

 oplysninger af fortrolig karakter. Ønsket omfatter imidlertid også fra  

 kommunernes side registre med almindeligt fortrolige oplysninger, f.eks.  

 registre med økonomiske oplysninger, idet sådanne registre efter kommunernes  

 opfattelse ikke skønnes at kunne indebære en risiko for krænkelse af  

 privatlivets fred eller i øvrigt at kunne komme i strid med ønsket om at  

 beskytte den personlige integritet.
Kommunerne lægger i den forbindelse vægt  

 på, at sådanne registre ikke vil indeholde oplysninger om enkeltpersoners  

 rent private forhold, jf. lovens § 9, stk. 2.
Fra kommunal side er det især reglerne om, at kommunalbestyrelsen som  

 sådan skal godkende oprettelsen af registre og kravene til udarbejdelse af  

 til tider ganske omfattende forskrifter for det enkelte register, der har  

 givet anledning til kritik.
De kommunale organisationer har i den forbindelse  

 peget på, at Justitsministeriets bekendtgørelse nr. 120 af 11. marts 1988 om  

 undtagelse af visse typer registre, ikke har ført til de fornødne lettelser i  

 den kommunale administration.
Det skyldes navnlig, at bekendtgørelsen, som  

 følge af hjemmelsgrundlagets udformning i den gældende § 8, stk. 3, ikke  

 giver mulighed for, at sådanne mindre følsomme registre kan oprettes uden  

 selve kommunalbestyrelsens medvirken i hvert enkelt tilfælde.
Det er også et  

 problem, at dataindholdet er fuldstændigt reguleret i bekendtgørelsen, og at  

 der derfor, og som følge af bindingerne i lovens forarbejder, ikke har været  

 mulighed for løbende at tilpasse dataindholdet i det omfang, det er  

 nødvendigt for at sikre en effektiv administration.
4. Justitsministeriet er enig med de kommunale organisationer i, at der  

 som følge af den øgede udbredelse af edb i sagsbehandlingen, ikke mindst som  

 led i etableringen af de kommunale servicesystemer, er behov for en  

 forenkling og en afbureaukratisering af registerlovgivningen.
Det gælder  

 særligt for så vidt angår reglerne om oprettelse af registre, der ikke er  

 »registerfølsomme«.
Det vil sige registre, som ud fra en samlet  

 bedømmelse af registrets dataindhold, personkreds, størrelse og formål, under  

 brug i den moderne administration ikke kan siges at indebære en særlig risiko  

 for krænkelse af den personlige integritet.
Det gælder, selv om nogle af  

 oplysningerne i registret efter omstændighederne vil være fortrolige af  

 hensyn til private interesser efter lovgivningens almindelige regler om  

 tavshedspligt.
Justitsministeriet har i den forbindelse overvejet forskellige  

 løsningsmuligheder.
Blandt andet har det været overvejet at give adgang til  

 at undtage registre, som ikke indeholder oplysninger om enkeltpersoners rent  

 private forhold, fra forskriftskravet.
En sådan løsningsmodel vil medføre, at  

 en lang række edb-registre, f.eks. inden for det sociale område og inden for  

 skatteområdet, ville kunne undtages fra lovens krav til oprettelsen af  

 registre, og dermed ikke umiddelbart ville være undergivet den mere  

 detaljerede regulering, der kan være behov for ved sådanne systemer, gennem  

 forskriftskravet.
Justitsministeriet finder ikke, at sådanne registre, under  

 hensyn til blandt andet formål og personkreds, kan betegnes som  

 »ikke-registerfølsomme«, og der er derfor efter Justitsministeriets  

 opfattelse ikke behov for, at der gives adgang til at undtage sådanne  

 registre fra forskriftskravet.
Som en anden løsningsmodel har Justitsministeriet overvejet kun at åbne  

 mulighed for at undtage registre, som ikke indeholder fortrolige oplysninger.  

 Denne løsningsmodel vil dog efter Justitsministeriets opfattelse være for  

 snæver, idet en række oplysninger efter forvaltningslovens almindelige regler  

 om tavshedspligt vil være af fortrolig karakter af hensyn til private  

 interesser, uden at de dog kan anses som følsomme i registermæssig henseende.  

 Det gælder navnlig oplysninger om personnumre og andre almindelige  

 identifikationsoplysninger, som offentlige myndigheder benytter.
Det kan også  

 være forskellige betalingsoplysninger.
Oplysninger af denne karakter kan,  

 uden at det kan give anledning til betænkeligheder, indgå i f.eks.  

 myndighedernes servicesystemer, hvorfra oplysningerne ikke videregives til  

 private, medmindre det i ganske særlige tilfælde vil være berettiget, f.eks.  

 fordi det følger af lov, at oplysningerne skal videregives.
Justitsministeriet har på den baggrund foreslået en mellemløsning,  

 hvorefter der gives justitsministeren adgang til at fastsætte regler om, at  

 registre, der ikke indeholder andre fortrolige oplysninger end  

 identifikations- og betalingsoplysninger, kan oprettes uden forskrifter.
Det  

 foreslås endvidere, at der gives ministeren adgang til at bestemme, at  

 registre af denne karakter kan oprettes uden forelæggelse for  

 kommunalbestyrelsen, i det omfang kommunalbestyrelsen finder grundlag for at  

 delegere sin kompetence til et udvalg eller til den kommunale forvaltning.  

 Herudover foreslår Justitsministeriet at opretholde adgangen til at fastsætte  

 regler om, at visse nærmere angivne registertyper undtages fra  

 forskriftskravet.
Undtagelsesadgangen udvides dog således, at der også gives  

 mulighed for, at kommunalbestyrelsen kan henlægge beslutningen om at oprette  

 sådanne registre til den kommunale forvaltning.
 5. Lovforslaget indebærer på den baggrund, at der i § 8, stk. 3,  

 gives justitsministeren en bemyndigelse til at undtage registre, der ikke  

 indeholder fortrolige oplysninger, fra lovens krav om oprettelse i § 4, stk.  

 2 og 3, jf. § 5, § 6 og § 7, stk. 1-3. Registrene kan tillige indeholde  

 oplysninger om personnumre og andre identifikationsoplysninger samt  

 oplysninger om betaling til og fra en offentlig myndighed.
 Bemyndigelsen tænkes blandt andet udmøntet således, at registre, der ikke  

 indeholder andre fortrolige oplysninger end de nævnte identifikations- og  

 betalingsoplysninger, i almindelighed undtages fra forskriftskravet.  

 Kommunale registre undtages endvidere fra kravet om, at der i alle tilfælde  

 skal ske forelæggelse for kommunalbestyrelsen, idet der vil blive givet  

 mulighed for, at kommunalbestyrelsen kan delegere sin kompetence helt eller  

 delvist til den kommunale forvaltning.
Det vil dog samtidig blive sikret, at registrene skal følge lovens  

 almindelige ordning med hensyn til forskrifter, hvis de må anses for  

 registerfølsomme.
Registertilsynet vil derfor, under hensyn til registrets  

 indhold, personkreds, størrelse, formål og anvendelsesområde, få adgang til i  

 det enkelte tilfælde at fastsætte, at der skal udfærdiges forskrift for et  

 register, hvis det findes påkrævet.
Der tænkes endvidere fastsat regler om,  

 at der ikke må ske samkøring af registrene med andre registre i  

 kontroløjemed, med mindre der tilvejebringes hjemmel.
For at sikre, at der såvel hos myndighederne som i tilsynet er en oversigt  

 over, hvilke edb-registre myndigheden har, er det tanken at fastsætte regler  

 om, at registret skal anmeldes til Registertilsynet, eller at der kvart-  

 eller halvårligt skal udfærdiges oversigter over nyoprettede registre, for  

 hvilke der ikke skal fastsættes forskrifter.
Oversigterne skal indsendes til  

 tilsynet.
Indberetningerne til Registertilsynet vil være omfattet af  

 offentlighedslovens almindelige regler om aktindsigt, og der vil således også  

 for pressen og borgerne være adgang til at følge med i myndighedens  

 oprettelse af edb-registre, for hvilke der ikke skal være en forskrift.
Lovforslaget indebærer endvidere, at der i § 8, stk. 4, gives  

 justitsministeren bemyndigelse til at undtage visse typer af registre fra  

 lovens bestemmelser om oprettelse.
Det vil være en betingelse, at registrene  

 ikke indeholder andre fortrolige oplysninger end de, der opregnes i den  

 bekendtgørelse, der udfærdiges i medfør af bestemmelsen.
Ordningen svarer til  

 den, der følger af den gældende lovs § 8, stk. 3, med den ændring, at  

 registerindholdet kun fastlægges med hensyn til fortrolige oplysninger,  

 medens indholdet af ikke-fortrolige oplysninger kan fastlægges af myndigheden  

 selv.
Fastlæggelsen skal dog ske inden for registrets formål.
Der foreslås  

 endvidere den ændring, at registre, der undtages ved bekendtgørelsen, skal  

 kunne oprettes uden godkendelse i kommunalbestyrelsen, i det omfang  

 kommunalbestyrelsen henlægger sine beføjelser til den kommunale forvaltning.
Det er tanken at fastsætte regler om, at Registertilsynet også med hensyn  

 til registre af denne type skal kunne træffe bestemmelse om, at registeret  

 under hensyn til formål, dataindhold m.v. skal dækkes af en forskrift.
Det er  

 endvidere tanken at fastsætte regler om, at registrene ikke må samkøres med  

 andre registre i kontroløjemed.
Det vil også med hensyn til disse registre,  

 blive bestemt, at der etableres en offentlig tilgængelig indberetningsordning  

 til tilsynet.
Hovedformålet med de foreslåede ændringer i lovens § 8, stk. 3 og 4, er  

 således at sikre, at offentlige myndigheder kan benytte den moderne  

 edb-teknologi i den daglige administration, uden at der i hvert enkelt  

 tilfælde skal oprettes særskilte registerforskrifter, blot fordi der i  

 edb-systemerne indgår personoplysninger, når disse oplysninger ikke kan anses  

 for at være følsomme eller fortrolige.
Myndighederne skal således uden videre  

 kunne oprette personaleoversigtsregistre, telefon- og adressefortegnelser,  

 leverandør- og kreditorregistre m.v., når der ikke i disse registre indgår  

 fortrolige oplysninger ud over identifikationsoplysninger og oplysninger om  

 betalingsforhold.
 En række af de registre, som i dag er særskilt undtaget fra  

 forskriftskravet efter bekendtgørelse nr. 120 af 11. marts 1988, vil fremover  

 generelt kunne undtages efter de regler, som påtænkes udfærdiget i medfør af  

 forslagets § 8, stk. 3. Forslaget indebærer for disse registre, at de kan  

 oprettes uden forskrifter også selv om de har et bredere registerformål eller  

 dataindhold end i dag, når blot der ikke er tale om andre fortrolige  

 oplysninger end de oven for nævnte identifikations- og betalingsoplysninger.
Det er også tanken, at andre registertyper, som f.eks.  

 ejendomsskattelåneregistre, skal kunne oprettes uden forskrift.  

 Karakteristisk for disse registre er, at de er oprettet i alle kommuner  

 manuelt eller på edb for at administrere en bestemt social ordning, i det  

 foreliggende tilfælde lån til pensionister til betaling af ejendomsskatter.  

 Selv om der er tale om oplysninger om sociale forhold, indeholder registrene  

 ikke oplysninger om væsentlige sociale problemer.
Det er derfor fundet  

 ubetænkeligt at lade disse registre omfatte af undtagelsesadgangen.
Andre  

 registre på social- og sundhedsområdet og en række registre på skatteområdet  

 vil derimod fortsat kun kunne oprettes i henhold til nærmere fastsatte  

 forskrifter.
Det gælder en række fælleskommunale registre som allerede på  

 grund af deres størrelse og dataindhold falder uden for undtagelsesadgangen  

 efter forslagets § 8, stk. 3. Men også enkeltkommunale registre på social-,  

 sundheds- og skatteområdet, som indeholder andre fortrolige oplysninger end  

 betalingsoplysninger og identifikationsoplysninger, vil falde uden for.
 Skal et register samkøres med andre registre i andet øjemed end opdatering  

 af identifikationsoplysninger og betalingsoplysninger eller til statistisk  

 eller videnskabelig brug, er det tanken, at der fortsat skal fastsættes  

 forskrifter for registret.
I tilfælde, hvor registret fremtræder i en sådan sammenhæng, at der  

 derigennem gives oplysninger om de registrerede, som må siges at vedrøre  

 deres rent private forhold, må registret efter omstændighederne anses for  

 registerfølsomt.
Registre inden for social- og sundhedsområdet, som f.eks.  

 gennem fastlæggelsen af personkredsen direkte eller indirekte kan vise noget  

 om væsentlige sociale problemer eller helbredsforhold, vil derfor ikke blive  

 undtaget, men skal dækkes af en forskrift.
Registre over personer med  

 vidtgående fysiske eller psykiske handicap, registre, som føres af  

 skolepsykologer og lignende, vil således fortsat kun kunne oprettes med  

 forskrift.
Lovens almindelige krav om sikkerhedsforanstaltninger i § 12 gælder for de  

 registre, for hvilke der efter ordningen ikke udfærdiges forskrifter.
Loven  

 forudsætter således stadig, at myndighederne udarbejder generelle  

 sikkerhedsregler for deres brug af edb.
Der henvises i den forbindelse til  

 Registertilsynets årsberetning 1989, side 23 f.
Gennemføres lovforslaget, skønnes der ikke at være behov for at opretholde  

 den gældende adgang i § 8, stk. 4, til at lade Registertilsynet træffe  

 afgørelse om, at der i enkeltstående tilfælde ikke skal udarbejdes  

 forskrifter.
Adgangen foreslås derfor ophævet.
Med hensyn til § 7, stk. 4, er det foreslået, at kravet om, at  

 kommunalbestyrelsen i hvert enkelt tilfælde skal godkende tilslutningen til  

 et register eller et system af registre, der er indrettet med henblik på at  

 kunne føres for kommunale myndigheder fra flere kommuner (de såkaldte  

 fælleskommunale registre), ændres således, at beslutningen kan tages af  

 kommunalbestyrelsen eller den, som kommunalbestyrelsen bemyndiger dertil.  

 Ændringen er fundet ubetænkelig under hensyn til, at et fælleskommunalt  

 register, der indeholder fortrolige oplysninger, kun kan oprettes i henhold  

 til godkendelse af finansministeren efter forhandling med Registertilsynet og  

 i praksis de kommunale organisationer. Ønsker kommunalbestyrelsen selv på  

 visse områder at følge udviklingen, kan den på disse områder undlade at  

 henlægge sine beføjelser til den kommunale forvaltning.
Yderligere kontrol  

 med oprettelsen og tilslutningen til sådanne registre skønnes ikke nødvendig.
Ophævelsen af de særlige regler for registerindsigt i sygehusregistre  

 m.v., jf. den gældende lovs § 13, stk. 4, er en ændring som følge af  

 gennemførelsen af offentlighedslovens § 9, hvorefter der uden videre er  

 adgang for patienten til aktindsigt i hele sygehusjournalen.
Adgangen til  

 aktindsigt efter offentlighedslovens § 9 omfatter også de udskrifter af  

 sygehusregistret, som måtte ligge på sygehusjournalen.
Som det fremgår af  

 Indenrigsministeriets vejledning af 5. november 1986 om aktindsigt i  

 sygehusjournaler, kan der jævnligt være behov for, at patienten vejledes om  

 forståelsen af journalen.
Sygehuset bør i den forbindelse tilbyde den  

 fornødne hjælp og vejledning.
Samme hensyn gælder ved indsigt i  

 sygehusregistre, der føres på edb.
På baggrund af den hjælp og vejledning,  

 som patienterne kan få i forbindelse med gennemgang af sygehusjournalen, er  

 der efter Justitsministeriets opfattelse ikke grundlag for at opretholde de  

 særlige regler om, at man alene kan få registerindsigt gennem en læge.
Er der  

 oplysninger i registerudskriften, som patienten ikke forstår, kan den  

 pågældende få den fornødne vejledning af den læge eller myndighed, som fører  

 registret.
6. I september måned 1990 har EF-Kommissionen fremlagt forskellige  

 initiativer til fælles EF-regler om databeskyttelse.
Reglerne skal, som et af  

 hovedformålene, være et led i beskyttelsen af den enkelte borger i  

 forbindelse med brugen af personoplysninger.
Disse EF-regler vil sammen med udviklingen i edb-teknikken og i  

 edb-anvendelsen i den offentlige forvaltning føre til, at der inden for de  

 kommmende år kan blive behov for en mere gennemgribende revision af  

 registerlovgivningen og af de forvaltningsretlige regler, som i dag gælder  

 for sagsbehandlingen.
Indførelsen af edb i den daglige forvaltning og  

 udviklingen af edb-teknikken er dog i dag ikke kommet så langt, at det er  

 muligt allerede på nuværende tidspunkt at angive behovet og rammerne for  

 sådanne nye regler.
Udviklingen af større databaser for de enkelte  

 myndigheder synes dog at måtte føre til overvejelser om en eventuel ændring  

 eller en ophævelse af det traditionelle registerbegreb.
Disse mere generelle  

 spørgsmål vil Folketinget få lejlighed til senere at tage op til drøftelse,  

 når det bliver muligt at give et klarere billede af mulighederne i denne  

 udvikling.
 7. Lovforslaget har været forelagt Finansministeriet, Registertilsynet,  

 Kommunernes Landsforening og Amtsrådsforeningen i Danmark.
8. Med hensyn til lovforslagets økonomiske og administrative konsekvenser  

 for kommunerne skønner Justitsministeriet, at gennemførelse af de foreslåede  

 regler vil medføre en betydelig administrativ lettelse af kommunernes arbejde  

 i forbindelse med etablering af edb-registre.
Kommunerne vil således blive  

 fritaget for udfærdigelsen af et stort antal forskrifter og fritaget for den  

 bestående pligt til at forelægge oprettelsen af alle edb-registre for  

 kommunalbestyrelsen i et kommunabestyrelsesmøde efter forudgående behandling  

 i et eller flere udvalg.
 Med henblik på nærmere stillingtagen til de kommunal-økonomiske  

 konsekvenser af regelændringen, og herunder spørgsmålet om eventuelle  

 konsekvenser for fastsættelsen af de kommunale bloktilskud, er  

 Justitsministeriet indstillet på at optage forhandling med de kommunale  

 organisationer samt Københavns og Frederiksberg kommuner.
Gennemførelsen af de ændrede regler vil medføre en omlægning af  

 Registertilsynets arbejde, idet tilsynet ikke skal udtale sig om forskrifter  

 i samme omfang som hidtil.
Regelændringen må imidlertid forventes at medføre  

 en administrativ merbelastning i forbindelse med den anmeldelsespligt, som  

 det er tanken at fastsætte i merfør af lovforslagets bestemmelser.
Der  

 påregnes samtidig en væsentlig stigning i antallet af nyoprettede mindre  

 registre, der vil blive omfattet af en sådan anmeldelsespligt.
Registertilsynet forventes tillige at få en øget arbejdsbyrde i  

 forbindelse med rådgivning om, hvorvidt registre kan oprettes uden  

 forskrifter, og om bestemte oplysninger kan anses for fortrolige.
Med henblik  

 på fortsat at sikre en overholdelse af reglerne, er det herudover hensigten  

 at styrke Registertilsynets kontrolfunktion ved inspektioner, stikprøver og  

 lignende.
 Gennemførelsen af lovforslaget skønnes på denne baggrund ikke at få  

 væsentlige administrative eller økonomiske konsekvenser for staten.
Bemærkninger til lovforslagets enkelte bestemmelser Til § 1 Til nr. 1 Ændringen indebærer, at kommunalbestyrelsen kan træffe beslutning om at  

 delegere beslutning om vedkommende kommunes deltagelse i eller tilslutning  

 til fælleskommunale registre til den kommunale administration. Ændringen  

 omfatter også fælleskommunale registre, der er undtaget fra forskriftskravet.
Fælleskommunale registre er registre eller et system af registre, der er  

 indrettet med henblik på at kunne føres for kommunale myndigheder fra flere  

 kommuner.
Fælleskommunale registre findes navnlig inden for social-,  

 sundheds- og skattelovgivningen og oprettes hovedsagelig med hjælp fra eller  

 udvikles af de kommunale organisationers fælles edb-virksomheder, f.eks.  

 Kommunedata.
Udarbejdelsen af forskrifter sker i et nært samarbejde mellem  

 disse, Finansministeriet og Registertilsynet.
Af reglerne i lovens § 7, stk. 1 og 2, følger iøvrigt, at  

 Finansministeriet skal godkende eventuelle forskrifter for registre, ligesom  

 der skal indhentes en udtalelse fra Registertilsynet om forskrifterne.
Det  

 bemærkes dog, at mindre ændringer af et bestående register, hvorved registret  

 ikke skifter karakter, kan ske uden forelæggelse for Registertilsynet.
 Om baggrunden for bestemmelsen henvises til de almindelige bemærkninger,  

 pkt. 5.
Til nr. 2 Bestemmelsen giver justitsministeren en bemyndigelse til, efter indhentet  

 udtalelse fra Registertilsynet, at undtage visse registre fra lovens  

 bestemmelser om oprettelse af registre.
Efter den gældende bemyndigelse i lovens § 8, stk. 3, har  

 justitsministeren undtaget visse nærmere opregnede typer af offentlige  

 edb-registre fra kravet om forskrifter.
Den gældende § 8, stk. 4,  

 giver Registertilsynet mulighed for konkret at træffe beslutning om, at der  

 ikke skal fastsættes forskrifter for et bestemt register.
 Ved forslaget indsættes en ny § 8, stk. 3, medens  

 justitsministerens nuværende bemyndigelse, med enkelte udvidelser, bevares i  

 forslaget, som en ny § 8, stk. 4. Registertilsynets mulighed for  

 konkret at undtage bestemte registre, vil efter forslaget være overflødig og  

 foreslås derfor ophævet.
 Bemyndigelsen i forslagets § 8, stk. 3 og 4, er i forhold  

 til den gældende § 8, stk. 3, udvidet til også at omfatte reglerne om  

 politisk godkendelse.
Lovens øvrige regler gælder for registre, der undtages efter  

 bestemmelserne.
Det gælder blandt andet reglerne om sikkerhed, registrering,  

 registerindsigt og videregivelse.
 Om baggrunden for bestemmelserne henvises i øvrigt til pkt. 4 og 5 i de  

 almindelige bemærkninger.
Til nr. 3 Ophævelsen af den særlige bestemmelse om registerindsigt i  

 sygehusregistre m.v. efter § 13, stk. 4, medfører, at lovens almindelige  

 bestemmelser om registerindsigt i offentlige myndigheders registre finder  

 anvendelse.
Disse regler fremgår af §§ 13-15, jf. lovens kapitel 4.
 Det følger blandet andet heraf, at den registreredes interesse i at få  

 kendskab til oplysningerne kan vige for hensynet til den pågældende selv.  

 Dette svarer til den ordning, der gælder efter offentlighedslovens § 9, stk.  

 2, om aktindsigt i sygehusjournaler.
 Ophævelsen af § 13, stk. 4, medfører envidere en række konsekvensændringer  

 af redaktionel karakter i § 13.
Til nr. 4 og 5 Ændringerne er alene af redaktionel karakter som en konsekvens af  

 ophævelsen af § 13, stk. 4, jf. lovforslagets § 1, nr. 3.
Til nr. 6 Ændringen er en konsekvens af ændringen af lovens § 8, stk. 3 og  

4, jf. lovforslagets § 1, nr. 2, og skal give Registertilsynet samme  

 mulighed som hidtil for at kunne offentliggøre tilsynets udtalelser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 7, stk. 4, affattes således:
» Stk. 4. Kommunalbestyrelsen eller den, kommunalbestyrelsen  

 bemyndiger dertil, kan bestemme, at kommunen tilslutter sig et register eller  

 et system af registre af den i stk. 1 nævnte karakter.
Beslutningen skal  

 inden 4 uger meddeles til Registertilsynet med oplysning om eventuelle  

 særlige vilkår for tilslutningen.« § 7. . . .
Stk. 4. En kommunal myndighed må kun tilslutte sig et register  

 eller et system af registre som nævnt i stk. 1 i henhold til vedkommende  

 kommunalbestyrelses beslutning, der træffes i et møde.
Kommunalbestyrelsens  

 beslutning skal straks meddeles Registertilsynet med oplysning om eventuelle  

 særlige vilkår for tilslutningen.
 2. § 8, stk. 3 og 4, ophæves, og i stedet  

 indsættes:
 » Stk. 3. Justitsministeren kan efter indhentet udtalelse fra  

 Registertilsynet fastsætte regler om, at registre, som ikke indeholder  

 oplysninger af fortrolig karakter, undtages fra bestemmelserne i § 4, stk. 2  

 og 3, jf. § 5, § 6 samt § 7, stk. 1-3. Det samme gælder registre, som ikke  

 indeholder andre fortrolige oplysninger end identifikationsoplysninger,  

 herunder personnummer, samt oplysninger om betaling til og fra en offentlig  

 myndighed.
Stk. 4. Justitsministeren kan efter indhentet udtalelse fra  

 Registertilsynet fastsætte regler om, at bestemte typer af registre undtages  

 fra bestemmelserne i § 4, stk. 2 og 3, jf. § 5, § 6 samt § 7, stk. 1-3.« § 8. . . .
 Stk. 3. Justitsministeren kan efter indhentet udtalelse fra  

 Registertilsynet fastsætte, at bestemte typer af registre undtages fra  

 bestemmelserne i § 4, stk. 2 og 3, jf. § 5, § 6, stk. 2-4, samt § 7, stk.  

 1-3.
 Stk. 4. Registertilsynet kan tillade, at der uanset bestemmelserne  

 i § 4, stk. 2, § 6, stk. 2, og § 7, stk. 1, ikke skal fastsættes forskrifter  

 for et bestemt register, når dette efter registrets karakter må anses for  

 ubetænkeligt.
3. I § 13 ophæves stk. 4 og i stk. 2 udgår  

 ordene: »For sygehusregistre eller andre patient- og sygdomsregistre  

 gælder bestemmelsen i stk. 4.«.
Stk. 5-7 bliver herefter stk. 4-6. I  

stk. 6 og 7, der bliver stk. 5 og 6 ændres  

 »stk. 1-4«, »stk. 5« og »3-4« til henholdsvis:  

 »stk. 1-3«, »4« og »3«.
 § 13. Fremsætter en registreret person begæring herom, skal den  

 registeransvarlige myndighed snarest muligt give den registrerede meddelelse  

 om de oplysninger, der er registreret om ham.
Stk. 2. Hvis en person, hvorom der er registreret oplysninger som  

 nævnt i § 9, stk. 2, fremsætter begæring herom, skal den pågældende med  

 mellemrum, der fastsættes i forskrifterne, have udskrift af de oplysninger,  

 der er registreret om ham.
Dette gælder dog kun, hvis den registrerede ikke  

 på anden måde gøres bekendt med de registrerede oplysninger.
For  

 sygehusregistre eller andre patient- og sygdomsregistre gælder bestemmelsen i  

 stk. 4. Der kan fastsættes regler om betaling for meddelelser som nævnt i 1.  

 pkt.
Stk. 3. Det kan i forskrifterne for registret fastsættes, at den  

 registrerede med nærmere fastsatte mellemrum skal have udskrift af de  

 oplysninger, der er registreret om ham, eller at den registrerede skal kunne  

 fremsætte begæring herom.
Der kan fastsættes regler om betaling herfor.
Stk. 4. Såfremt en person, der er registreret i et sygehusregister  

 eller andet patient- eller sygdomsregister, ønsker at blive gjort bekendt med  

 de oplysninger,der er registreret om ham, skal han fremsætte begæring herom  

 over for sin læge, der herefter snarest muligt retter henvendelse til den  

 registeransvarlige myndighed.
Denne meddeler snarest muligt lægen de  

 oplysninger, der er registreret om patienten, således at lægen kan videregive  

 oplysningerne til ham.
Stk. 5. Bestemmelserne i stk. 1 og 2 gælder ikke, hvis den  

 registreredes interesse i at få kendskab til oplysningerne findes at burde  

 vige for afgørende hensyn til offentlige eller private interesser, herunder  

 hensynet til den pågældende selv.
Gør sådanne hensyn sig kun gældende for en  

 del af oplysningerne, skal den registrerede gøres bekendt med de øvrige  

 oplysninger.
Stk. 6. Bestemmelserne i stk. 1-4 finder ikke anvendelse for  

 registre, der udelukkende er oparbejdet med henblik på at foretage  

 statistiske uddrag.
For andre registre kan der fastsættes undtagelser fra  

 retten til at få oplysninger efter stk. 1-2, for så vidt bestemmelsen i stk.  

 5 må antages at medføre, at sådanne begæringer i almindelighed må afslås.
 Stk. 7. En registreret person, der har fået meddelelse efter stk.  

 1 og 3-4, har ikke krav på en ny meddelelse før 12 måneder efter sidste  

 meddelelse, medmindre han kan godtgøre en særlig interesse heri.
Efter 2. behandling den 23. maj 1991 § 1 I lov om offentlige myndigheders registre, jf. lovbekendtgørelse nr. 621  

 af 2. oktober 1987, som ændret ved lov nr. 192 af 29. marts 1989, foretages  

 følgende ændringer:
 1. § 7, stk. 4, affattes således:
» Stk. 4. Kommunalbestyrelsen eller den, kommunalbestyrelsen  

 bemyndiger dertil, kan bestemme, at kommunen tilslutter sig et register eller  

 et system af registre af den i stk. 1 nævnte karakter.
Beslutningen skal  

 inden 4 uger meddeles til Registertilsynet med oplysning om eventuelle  

 særlige vilkår for tilslutningen.« 2. § 8, stk. 3 og 4, ophæves, og i stedet indsættes  

 efter kapitel 2 som nyt kapitel 2 a:
»Kapitel 2 a Undtagelse af visse registertyper fra forskriftskravet m.v.
§ 8 a.
Registre, der føres for en statslig myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 4, stk. 2 og 3, jf. § 5.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. En statslig myndighed, der opretter et register uden  

 registerforskrifter, jf. stk. 1, skal inden 4 uger efter oprettelsen anmelde  

 registret til Registertilsynet med angivelse af registrets formål,  

 personkreds, dataindhold og størrelse.
 Stk. 4. Registertilsynet kan bestemme, at der under hensyn til  

 registrets formål, personkreds, dataindhold, størrelse og anvendelsesområde  

 skal fastsættes forskrift for registret.
§ 8 b.
Registre, der føres for en kommunal myndighed, og som ikke  

 indeholder oplysninger af fortrolig karakter, er undtaget fra bestemmelserne  

 i § 6, stk. 2-4, og § 7, stk. 1-3.
 Stk. 2. I de i stk. 1 nævnte registre kan der uden fastsættelse af  

 forskrifter endvidere registreres identifikationsoplysninger, herunder  

 personnummer, og oplysninger om betaling til og fra en offentlig myndighed.
 Stk. 3. Vedkommende kommunalbestyrelse kan uanset bestemmelsen i §  

 6, stk. 1, bestemme, at de i stk. 1, jf. stk. 2, nævnte registre, kan  

 oprettes efter beslutning i kommunale udvalg eller i den kommunale  

 forvaltning.
 Stk. 4. Forinden et enkeltkommunalt register, som er omfattet af  

 stk. 1, jf. stk. 2, tages i brug, skal den, der opretter registret, udarbejde  

 en beskrivelse af registrets formål, personkreds, dataindhold og størrelse,  

 der kan danne grundlag for udarbejdelsen af den i stk. 5 nævnte oversigt.
Stk. 5. Kommunalbestyrelsen skal hvert kvartal udarbejde en  

 oversigt over de nye registre, der er oprettet i kommunen uden forskrifter.  

 Oversigten skal indeholde en beskrivelse af det enkelte registers formål,  

 personkreds, dataindhold og størrelse.
Oversigten indberettes inden 4 uger  

 efter kvartalets udløb til Registertilsynet.
 Stk. 6. Finansministeren skal godkende oprettelsen af et  

 fælleskommunalt register, som er omfattet af stk. 1, jf. stk. 2, og skal  

 inden 4 uger efter godkendelsen anmelde registret til Registertilsynet med  

 angivelse af registrets formål, personkreds, dataindhold og størrelse.
 Stk. 7. Registertilsynet kan bestemme, at der under hensyn til et  

 registers formål, personkreds, dataindhold, størrelse og anvendelsesområde  

 skal udfærdiges forskrifter for registret.
§ 8 c.
Registertilsynet kan bestemme, at anmeldelser og  

 indberetninger efter § 8 a, stk. 3, og § 8 b, stk. 5-6, skal ske på nærmere  

 angiven måde, herunder ved anvendelse af blanketter, som udfærdiges af  

 Registertilsynet.
§ 8 d.
Samkøring af registre, der indeholder fortrolige  

 oplysninger, jf. § 8 a, stk. 2, og § 8 b, stk. 2, må ikke finde sted uden  

 forskrifter.
Det gælder dog ikke samkøring, som udelukkende foretages med  

 henblik på uddrag i statistisk eller videnskabeligt øjemed eller med henblik  

 på opdatering af identifikationsoplysninger og betalingsoplysninger.
§ 8 e.
Justitsministeren kan efter indhentet udtalelse fra  

 Registertilsynet fastsætte regler om, at bestemte typer af registre undtages  

 fra bestemmelserne i § 4, stk. 2 og 3, jf. § 5, § 6 samt § 7, stk. 1-3. Det  

 gælder dog ikke registre, der indeholder oplysninger om rent private forhold,  

 jf. § 9, stk. 2.« 3. I § 10 ophæves 2. pkt., og som stk. 2 og  

3 indsættes:
 »Stk. 2. Justitsministeren kan med hensyn til registre, som  

 indeholder oplysninger som nævnt i § 9, stk. 2, efter indhentet udtalelse fra  

 Registertilsynet fastsætte regler om, at den registeransvarlige myndighed  

 inden 4 uger efter registreringen skal give meddelelse til den, der første  

 gang optages i registret.
Stk. 3. Meddelelser efter stk. 1 og 2 skal indeholde oplysning om  

 den registreredes adgang til at få oplysninger fra registret efter  

 bestemmelserne i §§ 13-15.« 4. I § 13 ophæves stk. 4, og i stk. 2 udgår  

3. pkt.
 Stk. 5-7 bliver herefter stk. 4-6.
 I stk. 6 og 7, der bliver stk. 5 og 6, ændres »stk.  

 1-4«, »stk. 5« og »3-4« til henholdsvis: »stk.  

 1-3«, »4« og »3«.
 5. I § 13, stk. 7, der bliver stk. 6, ændres »12  

 måneder« til: »6 måneder«.
 6. I § 14, stk. 1, ændres »jf. stk. 5,» til:  

 »jf. stk. 4,», og § 14, stk. 2, ophæves.
 7. I § 15 ændres »stk. 1, 2, 4, 5 og 7« og  

 »og 6« til henholdsvis: »stk. 1, 2, 4 og 6« og »og  

 5«.
 8. I § 16 ophæves stk. 5 og 6.
 Stk. 7 bliver herefter stk. 5.
 9. Efter § 16 indsættes:
»§ 16 a.
Med mundtligt eller skriftligt samtykke fra  

 patienten kan der fra sygehusregistre og andre patient- eller sygdomsregistre  

 videregives oplysninger om patienten til den alment praktiserende læge, som  

 patienten har valgt, eller til en læge, der har den pågældende i behandling.
Stk. 2. Fra de i stk. 1 nævnte registre kan der også videregives  

 identifikationsoplysninger og oplysninger om diagnoser m.v. til læger til  

 brug ved konkrete forskningsprojekter.
Der må kun ske efterfølgende  

 henvendelse til de registrerede i det omfang, de læger, der har behandlet de  

 pågældende, giver tilladelse hertil.
 Stk. 3. Herudover kan der fra registre som nævnt i stk. 1 med  

 Sundhedsstyrelsens godkendelse og på nærmere angivne vilkår videregives  

 oplysninger til brug ved forskning eller planlægning.
Stk. 4. Oplysninger, der er videregivet til brug i statistisk  

 eller forskningsmæssigt øjemed, må ikke yderligere videregives.« 10. I § 28, stk. 2, ændres »§ 8, stk. 3« til:  

 »§ 8 a, stk. 4, § 8 b, stk. 7, § 8 e«.
 11. § 29, stk. 1, nr. 2, affattes således:
 »2) overtræder § 16, stk. 5, § 16 a, stk. 2, 2. pkt., og § 16 a, stk.  

 4, eller«.
 12. I § 29, stk. 1, nr. 3, ændres »§ 16, stk. 6,»  

 til: » § 16 a, stk. 3,».
§ 2 Loven træder i kraft den 1. september 1991.
§ 3 Loven gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland.
Lovens § 1 kan ved kgl. anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
