 I medfør af § 62 a, stk. 3, og § 85, stk. 4, i lov om byfornyelse og  

 boligforbedring, jf. lovbekendtgørelse nr. 820 af 15. september 1994,  

 fastsættes:
Regnskabsaflæggelse § 1.  Kommunalbestyrelsen fastsætter i tilsagnet om  

 offentlig støtte til finansiering af forbedringsarbejder efter lov om  

 byfornyelse og boligforbedring en frist for ejerens indsendelse af endeligt  

 byggeregnskab.
Fristen fastsættes til en dato, der ligger senest 3 måneder  

 efter den fastsatte frist for færdiggørelsen af ombygningsarbejderne.
§ 2.  Ejerens endelige regnskab over  

 ombygningsudgifterne opgjort pr. skæringsdag indsendes til  

 kommunalbestyrelsen.
Ved skæringsdagen forstås den fysiske afslutning af  

 arbejderne.
Regnskabet skal indeholde fyldestgørende regnskabsoplysninger,  

 som kan danne grundlag for kommunalbestyrelsens godkendelse.
Stk. 2.  Regnskabet vedlægges kopi af fakturaer  

 vedrørende samtlige ombygningsudgifter.
Kommunalbestyrelsen kan træffe  

 beslutning om at fravige kravet i 1. pkt., såfremt en registreret eller  

 statsautoriseret revisor eller Kommunernes Revisionsafdeling attesterer, at  

 ombygningsudgifter og omkostninger, medtaget i byggeregnskabet, er omfattet  

 af kommunalbestyrelsens tilsagn om støtte i henhold til lov om byfornyelse og  

 boligforbedring.
Stk. 3.  Samtidig med indsendelsen af byggeregnskabet  

 oplyser ejeren størrelsen i pct. p.a. af løbende byggelånsrenter fra  

 skæringsdagen, restgælden på byggelånet og datoen for a'contobelåning samt  

 eventuelle udgifter til låneoptagelse m.v., som skal afholdes efter  

 regnskabstidspunktet.
Endvidere oplyses den stigning i den månedlige leje,  

 som følger af arbejdernes udførelse, og som ejeren foreløbig opkræver.  

 Stigningen skal modregnes i byggelånsrenterne for perioden fra  

 indflytningstidspunktet, indtil den endelige finansiering er gennemført.
 Stk. 4.  Kommunalbestyrelsen kan indhente supplerende  

 regnskabsoplysninger hos ejeren, såfremt det skønnes nødvendigt for den  

 endelige regnskabsgodkendelse.
Kommunalbestyrelsens godkendelse af regnskabet § 3.  Kommunalbestyrelsen skal foretage endelig  

 godkendelse af ejerens regnskab over de støtteberettigede ombygningsudgifter  

 senest 6 måneder efter fra ejeren at have modtaget fyldestgørende  

 oplysninger, som muliggør godkendelsen.
Stk. 2.  Det tab, som ejeren bliver påført som følge af,  

 at kommunalbestyrelsen ikke har foretaget regnskabsgodkendelsen indenfor den  

 i stk. 1 nævnte frist, erstattes ejeren af kommunalbestyrelsen efter de  

 almindelige erstatningsregler.
Kommunalbestyrelsens udgifter efter 1. pkt.  

 refunderes ikke af staten.
 § 4.  Kommunalbestyrelsen skal foretage en gennemgang  

 af det indsendte byggeregnskab i umiddelbar tilknytning til modtagelsen med  

 henblik på at konstatere, om oplysningerne er fyldestgørende.
Stk. 2.  Er regnskabsoplysningerne efter  

 kommunalbestyrelsens skøn ikke fyldestgørende, skal kommunalbestyrelsen uden  

 ophør rekvirere de nødvendige oplysninger hos ejeren.
Henvendelsen til ejeren  

 skal være skriftlig og skal angive, hvilke oplysninger, kommunalbestyrelsen  

 finder nødvendige for regnskabsgodkendelsen samt i hvilken form,  

 oplysningerne ønskes modtaget.
Kommunalbestyrelsen skal endvidere henlede  

 ejerens opmærksomhed på, at den i § 3 fastsatte 6 måneders frist for  

 kommunalbestyrelsens godkendelse af regnskabet først løber fra det tidspunkt,  

 hvor kommunalbestyrelsen har modtaget fyldestgørende regnskabsoplysninger fra  

 ejeren.
Endelig skal kommunalbestyrelsen henlede ejerens opmærksomhed på den  

 i tilsagnet fastsatte frist for indsendelse af byggeregnskab, jf. § 1, samt  

 konsekvenserne af fristens overskridelse, jf. § 6, stk. 2.
 § 5.  Kommunalbestyrelsen påser ved  

 regnskabsgodkendelsen, at byggeregnskabet aflægges i overensstemmelse med det  

 meddelte tilsagn om offentlig støtte.
 Stk. 2.  Kommunalbestyrelsen påser, at  

 ombygningsudgifter og omkostninger, der er medtaget i regnskabet, er i  

 overensstemmelse med lov om byfornyelse og boligforbedring.
Stk. 3.  Kommunalbestyrelsen påser, at alle udgifter i  

 byggeregnskabet er endeligt opgjorte.
Dog kan der afsættes beløb til  

 afholdelse af enkelte udgifter.
Kommunalbestyrelsen fastsætter samtidig med  

 regnskabsgodkendelsen en frist på højst 6 måneder for indsendelse af  

 dokumentation for afholdelsen af afsatte beløb.
Kommunalbestyrelsen kan  

 forlænge fristen, når særlige forhold taler herfor.
Overholdes fristen ikke  

 eller de afsatte beløb ikke forbruges, nedsættes de støtteberettigede  

 udgifter med de udokumenterede afsatte beløb.
 § 6.  Kommunalbestyrelsen tillægger ved den endelige  

 godkendelse af byggeregnskabet regnskabssummen et beløb, som på grundlag af  

 ejerens oplysninger, jf. § 2, stk. 3, udgør beregnede støtteberettigede  

 udgifter i tidsrummet fra skæringsdagen indtil optagelsen af det endelige  

 lån, dog senest den af kommunalstyrelsen fastsatte dato, jf. § 7.
 Stk. 2.  Ved beregningen efter stk. 1, bortses fra det  

 tidsrum, hvormed fristen efter § 1 er overskredet.
 § 7.  I regnskabsgodkendelsen fastsætter  

 kommunalbestyrelsen datoen for optagelse af det endelige lån.
 § 8.  Såfremt arbejdet er omfattet af  

 Byggeskadefondens dækningsområde, indbetaler kommunen et bidrag til  

 Byggeskadefonden vedrørende Byfornyelsesforanstaltninger svarende til 1,0  

 pct. dog for ombygningsregnskaber godkendt efter den 31. december 1996 1,5  

 pct. af de godkendte ombygningsudgifter.
 § 9.  Kommunalbestyrelsen fremsender kopi af  

 regnskabsgodkendelsen til Hypotekbanken, det af støttemodtageren angivne  

 realkreditinstitut samt Byggeskadefonden vedrørende  

 Byfornyelsesforanstaltninger.
Stk. 2.  Revisionserklæring vedrørende de af  

 kommunalbestyrelsen i årets løb endeligt godkendte regnskaber afgives senest  

 den 15. august i det følgende år til Hypotekbanken.
Revisionserklæringen skal  

 indeholde størrelsen af de for det enkelte projekt godkendte udgifter, der  

 kan optages til finansiering efter lovens § 59 stk. 3 og 4, samt for de  

 udgifter, der optages til finansiering efter § 59 stk. 6.
 § 10.  Efter regnskabsårets afslutning skal  

 kommunalbestyrelsen udarbejde en opgørelse over afholdte kommunale udgifter i  

 de enkelte byfornyelsesbeslutninger i henhold til lov om byfornyelse og  

 boligforbedring § 57, stk. 1 og stk. 2, samt over modtaget refusion i henhold  

 til § 66, stk. 3.
 Stk. 2.  Revisionserklæring vedrørende udbetaling af  

 støtte, jf. stk. 1, dækkende et kalenderår afgives senest den 15. august  

 hvert år af kommunalbestyrelsen til Hypotekbanken.
Revision § 11.  Revision udføres af vedkommende kommunes  

 revision.
 Stk. 2.  Kommunalbestyrelsen skal give revisionen adgang  

 til at foretage de undersøgelser m.v., denne finder nødvendige, og skal sørge  

 for, at revisionen i øvrigt får de oplysninger og den bistand, som revisionen  

 anser for påkrævet for udførelsen af hvervet.
 § 12.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.v., jf. lovbekendtgørelse nr. 489 af 24.  

 juni 1991.
Stk. 2.  Ved revisionen efterprøves, om de af  

 kommunalbestyrelsen trufne beslutninger er i overensstemmelse med lov om  

 byfornyelse og boligforbedring.
Endvidere efterprøves, om byggeregnskabet er  

 rigtigt, og om de dispositioner, der er omfattet af regnskabsaflæggelsen,  

 herunder ombygningsudgifter og afholdte kommunale udgifter, er i  

 overensstemmelse med meddelte bevillinger, love og andre forskrifter samt  

 indgåede aftaler og sædvanlig praksis.
Endvidere foretages en vurdering af,  

 om der er taget skyldige økonomiske hensyn ved forvaltningen af de midler,  

 der er omfattet af byggeregnskabet og de kommunale udgifter.
 Stk. 3.  Revisionen må i øvrigt tilrettelægges under  

 hensyn til dens betydning for statslige myndigheders styring og kontrol.
 § 13.  Ved udførelsen af den i § 12 nævnte revision må  

 revisor efterprøve, om kommunens forretningsgang og sagsbehandling indenfor  

 de berørte områder, herunder evt. anvendelse af EDB-systemer, er  

 hensigtsmæssig og betryggende.
 Stk. 2.  Revisionen kan udføres ved stikprøvevise  

 undersøgelser, og skal omfatte et antal sager omfattet af lov om byfornyelse  

 og boligforbedring kap. 2, 3 og 8.
 § 14.  Ved revisionen lægges særlig vægt på  

 efterprøvning af:
 § 15.  Den årlige opgørelse af de afholdte kommunale  

 udgifter og modtaget refusion, jf. § 9 stk. 2 og § 10, skal af revisor  

 forsynes med påtegning, hvoraf det fremgår, at opgørelsen er revideret, og at  

 revisionen er udført i overensstemmelse med reglerne i denne bekendtgørelse  

 og kommunens revisionsregulativ.
 Stk. 2.  Såfremt den udførte revision har givet  

 anledning til bemærkninger, skal disse fremgå af den i § 16 nævnte  

 revisionsberetning.
 § 16.  Revisor afgiver hvert år, senest samtidig med  

 afgivelsen af beretning om revision af kommunens øvrige regnskaber, beretning  

 om revisionen i henhold til denne bekendtgørelse.
Stk. 2.  I beretningen redegøres for den udførte  

 revision, samt for alle væsentlige forhold, der har givet anledning til  

 bemærkninger.
Der redegøres endvidere for forhold af principiel eller  

 økonomisk betydning, herunder tilfælde, hvor fortolkning af gældende regler  

 giver anledning til tvivl.
§ 17.  Kommunalbestyrelsen oversender revisionens  

 beretning sammen med besvarelsen af eventuelle revisionsbemærkninger til  

 vedkommende kommunale tilsynsmyndighed senest samtidig med oversendelsen af  

 beretningen om revisionen af kommunens øvrige regnskaber.
Samtidig sender  

 kommunalbestyrelsen et eksemplar af besvarelsen til revisor.
 Stk. 2.  Har revisor fremført bemærkninger, og skønner  

 tilsynsmyndigheden, at der ikke af kommunalbestyrelsen er truffet de  

 nødvendige foranstaltninger til at berigtige forholdet, indberettes sagen  

 ledsaget af tilsynsmyndighedens bemærkninger til Bygge- og Boligstyrelsen.
 § 18.  Bekendtgørelsen træder i kraft den 1. juli  

 1996.
 Stk. 2.  Samtidig ophæves Bygge- og Boligstyrelsens  

 bekendtgørelse nr. 1019 af 13. december 1994 om kommunernes  

 regnskabsgodkendelse omfattet af lov om byfornyelse og boligforbedring.
