Nr BTL 204 Betænkning over Forslag til lov om ændring af realkreditlov (Forlængelse  

 af løbetiden for realkreditlån til om- og tilbygning)   

 Nr L 204 1990-91, 2. samling Afgivet af Boligudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Det  

 Radikale Venstres medlem) lovforslaget til vedtagelse med de stillede  

 ændringsforslag.
 Et mindretal (Det Radikale Venstres medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Af boligministeren, tiltrådt af et flertal (udvalget med  

 undtagelse af RV):
Til titlen 1) Titlen affattes således:
»Forslag til Lov om ændring af realkreditlov og lov om realkreditlignende lån og  

 andelsboliglån m.v.
 (Forlængelse af løbetiden for lån til om- og tilbygning)».
Ny paragraf 2) Efter § 1 indsættes som ny paragraf:
»§ 01 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, som senest ændret ved § 2 i  

 lov nr. 254 af 24. april 1991, foretages følgende ændringer:
 1. § 5, nr. 1, affattes således:
»1) 30 år for lån til opførelse af ejendomme til helårsbeboelse enten  

 til brug for ejeren eller opført med salg for øje, ejerskifte og  

 vedligeholdelse, opretning samt om- og tilbygning af ejendomme til  

 helårsbeboelse til brug for ejeren.« 2. § 5, nr. 2 og 4, ophæves.
Nr. 3 bliver herefter nr. 2, og nr. 5 og 6 bliver nr. 3 og 4.' Bemærkninger Til nr. 1 og 2 Det foreslås, at en forlængelse af løbetiden for om- og tilbygningslån i  

 ejerboliger til helårsbeboelser fra 20 til 30 år også skal gælde for lån  

 efter lov om realkreditlignende lån og andelsboliglån m.v.
Der henvises til  

 bemærkningerne til lovforslagets § 1.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i 2 møder og har herunder stillet  

 spørgsmål til boligministeren og økonomiministeren, som disse har besvaret  

 henholdsvis skriftligt og mundtligt.
Et af udvalgets spørgsmål og  

 boligministerens besvarelse heraf optrykkes som bilag til  

 tillægsbetænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse i den affattelse, hvori det  

 foreligger efter 2. behandling.
Et andet mindretal (Socialdemokratiets medlemmer af udvalget)  

 indstiller lovforslaget til vedtagelse.
Mindretallet vil redegøre for  

 sin stilling til det stillede ændringsforslag ved 3. behandling.
Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse.
Mindretallet vil  

 redegøre for sin stilling til det stillede ændringsforslag ved 3. behandling.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med det stillede  

 ændringsforslag.
Et femte mindretal (Det Radikale Venstres medlem af udvalget)  

 indstiller lovforslaget til vedtagelse.
Mindretallet vil redegøre for  

 sin stilling til det stillede ændringsforslag ved 3. behandling.
Ændringsforslag Af et mindretal (FP):
Til § 1 1) Efter den foreslåede ændring, der bliver nr. 1, indsættes som  

 nyt nummer:
 »01. I § 26 indsættes efter stk. 4 som nyt stykke:
»Stk. 5. I forbindelse med ydelse af lån efter stk. 4 kan der  

 ydes lån til hel eller delvis indfrielse af eksisterende realkreditlån og  

 realkreditlignende lån inden for en lånegrænse på 80 pct.
Summen af ydelsen  

 på lån efter 1. pkt. og lån efter stk. 4 skal mindst svare til ydelsen på de  

 indfriede lån.
Den maksimale løbetid er 30 år.« Stk. 5 og 6 bliver herefter stk. 6 og 7.' Bemærkninger Til nr. 1 Ændringsforslaget vil bevirke, at der ved om- og tilbygning gives ret til  

 at omprioritere også eksisterende lån.
Det betyder, at den samlede ydelse  

 ikke behøver at stige på grund af ombygning.
Det vil også betyde, at om- og  

 tilbygningsarbejde, der ellers ikke ville være iværksat på grund af for stor  

 samlet ydelse, alligevel kan gennemføres.
Dette vil give øget beskæftigelse  

 og ikke påføre det offentlige nogen udgift.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Et af udvalgets spørgsmål til boligministeren og dennes svar herpå Spørgsmål 2:
 Ministerens kommentarer (herunder økonomiministerens vurdering) udbedes  

 til det af Fremskridtspartiet i udkast til tillægsbetænkning stillede  

 ændringsforslag.
 Svar:
 Der henvises til vedlagte notat af 28. maj 1991 fra Økonomiministeriet.  

 Jeg kan henholde mig hertil.
ØKONOMIMINISTERIET Supplerende bemærkninger til forslaget om at tillade omprioritering i  

 forbindelse med ombygningsarbejder 1. Gennemførelse af forslaget vil være et brud med den  

 opsparingsfremmende politik og forringe betalingsbalancen.
 Hensynet til beskæftigelsen i byggesektoren er varetaget af  

 tilskudsordningen og den generelle løbetidsforlængelse for ombygningslån.
2. Det er samtidig et væsentligt argument mod den foreslåede  

 omprioriteringsordning, at det er tilfældigt, hvem der kan udnytte  

 den.
De, der med størst fordel kan udnytte ordningen, vil være husstande, der  

 har siddet fra omkring 10 år i deres ejerbolig, men som på den anden side  

 ikke har siddet der så længe, at de har betalt lånene ud.
De vil nemlig være  

 i den situation, at afdragene (på annuitetslånene, der jo inden 1987 udgjorde  

 hele lånebeløbet) begynder at blive mærkbare.
 Derimod kan husejere, der har betalt hele lånet ud, ikke komme i  

 betragtning ifølge forslagets ordlyd.
 Forholdsvis nyetablerede husejere vil ikke kunne udnytte ordningen ret  

 meget, da deres afdrag endnu er relativt små.
3. Forslaget må forstås på den måde, at afdragene på det oprindelige lån  

 (så vidt muligt) skal nedsættes svarende til første års ydelse (renter plus  

 afdrag) på det nye lån.
Herved holdes den samlede ydelse på det nye og det  

 oprindelige lån (så vidt det er muligt) konstant første år.
Det er imidlertid et problem, hvordan »uændret ydelse« skal  

fortolkes.
Er det brutto- eller nettoydelsen? (Ydelsen før,  

 henholdsvis efter skat).
Hvis det er brutto ydelsen, der holdes konstant, vil nettoydelsen  

falde.
Det skyldes, at en større del af den uændrede ydelse nu består  

 af renter (på det nye lån), der jo - i modsætning til afdrag - er  

 fradragsberettigede.
Herved sker der en særlig stor reduktion af opsparingen  

 og en særlig stor belastning af de offentlige budgetter (i form af mindre  

 indtægter fra den personlige indkomstbeskatning).
Hvis det er netto ydelsen, der skal være konstant, bliver  

 opsparingsreduktionen og belastningen af de offentlige budgetter mindre (men  

 der vil stadig kunne være tale om en ret betydelig effekt). Hvis det er denne  

 fortolkning, der lægges til grund, vil ordningen imidlertid være forbundet  

 med administrative problemer.
Kreditforeningerne skal i så fald i hver enkelt  

 lånesag beregne den individuelle ændring i ydelsen efter skat (første år).  

 Det vil være en hidtil uset administrativ procedure i forbindelse med  

 optagelse af realkreditlån.
 4. Ved vurdering af den betalingsbalanceforringende virkning af en  

 gennemførelse af forslaget kan man forestille sig to tilfælde:
 (1) Ombygningsarbejdet ville være blevet udført under alle omstændigheder.
 (2) Det er omprioriteringsadgangen, der medfører, at forbedringsarbejdet  

 gennemføres.
 I tilfælde (1) må det antages, at afdragsreduktionen omsættes i privat  

 forbrug (ellers ville boligejeren ikke benytte sig af  

 omprioriteringsadgangen) og dermed en betalingsbalanceforringelse.
 I tilfælde (2) sker betalingsbalancebelastningen ved, at investeringerne  

 forøges, samtidig med at der oven i købet sker en umiddelbar formindskelse af  

 opsparingen i de første år.
 I begge tilfælde bliver - som omtalt ovenfor - den opsparingsreducerende  

 og betalingsbalanceforringende virkning størst, hvis forslaget fortolkes på  

 den måde, at det er brutto ydelsen, der skal holdes uændret.
5. Der kan - som anført i svaret på spm. 1 til L 204 - imidlertid ikke  

 gives en præcis kvantitativ vurdering af forslagets virkninger.
Efter  

 omstændighederne kan der ske en kraftig stigning i efterspørgslen efter  

 realkreditlån til ombygningsarbejder.
Der er udsigt til gradvis forbedret konjunktur og lavere rente.
Hertil  

 kommer, at ombygningsarbejder i de kommende to år vil blive stimuleret af  

 tilskudsordningen og løbetidsforlængelsen.
Forslaget vil derfor kunne give  

 anledning til en ganske kraftig virkning i form af udskydelse af afdrag.
For at antyde potentialet i efterspørgslen efter realkreditlån til  

 ombygning m.v. kan nævnes, at de samlede udlån til dette formål steg fra 3,3  

 mia. kr. i 1982 til 12,7 mia. kr. i 1985 under højkonjunkturen.
Siden er  

 udlånene faldet kraftigt som følge af konjunkturafmatning, skattereform,  

 kartoffelkur samt dokumentationskrav, og de udgjorde kun 1,1 mia. kr. i 1990.
