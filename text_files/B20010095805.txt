Bekendtgørelse om forsøgsordninger efter den sociale  

 lovgivning I medfør af § 110 i lov om aktiv socialpolitik, jf.  

 lovbekendtgørelse nr. 614 af 26. juni 2001, § 138 i lov om social  

 service,  

 jf. lovbekendtgørelse nr. 844 af 24. september 2001, og § 7 i lov om  

 dagpenge ved sygdom eller fødsel, jf. lovbekendtgørelse nr. 147 af 2. marts  

 2001, fastsættes:
Kapitel 1 Forsøg efter lov om aktiv socialpolitik Beskæftigelsestilbud til unge  

  

 (Københavns Kommune) § 1.  

  

 Socialministeren har givet Københavns Kommune tilladelse til en  

 forsøgsordning,  

 hvorefter kommunen kan give unge, herunder unge under 18 år, der deltager i  

 kommunens projekt om nye behandlingstilbud, tilbud om optræning hos private  

 eller offentlige arbejdsgivere med løntilskud.
Det er en forudsætning for at  

 modtage tilbud, at den unge i øvrigt opfylder de almindelige betingelser for  

 at  

 modtage hjælp efter § 46 i lov om aktiv socialpolitik.
Stk. 2.  

  

 Forsøgsordningen  

 indebærer, at reglerne om revalidering med helt eller delvis løntilskud, jf.  

 § 60 i lov om aktiv socialpolitik, fraviges i Københavns Kommune i  

 relation til dette projekt.
Med godkendelsen er der ikke samtidig givet  

 tilladelse til, at § 103, stk. 1, i lov om aktiv socialpolitik kan  

 finde anvendelse, idet Københavns Kommune afholder udgiften til løntilskud.
 Stk. 3.  

  

 Aflønningen  

 under optræning følger reglerne i §§ 61-62 i lov om aktiv socialpolitik.  

 Det samlede løntilskud må dog ikke overstige satsen for hjælp til forsørgelse  

 til en udeboende under 25 år, jf. § 25 i lov om aktiv socialpolitik.
 Stk. 4  

  

 . Tilladelsen har  

 virkning fra den 1. april 1999 til den 31. december 2001.
Beskæftigelsestilbud til unge  

  

 (Kommunerne Grenaa, Hjørring, Næstved, Randers og Vejle) § 2.  

  

 Socialministeren har givet kommunerne nævnt i stk. 4 tilladelse til en  

 forsøgsordning, hvorefter kommunen kan give unge, der deltager i kommunens  

 modelkommuneprojekt om udsatte unges beskæftigelses- og uddannelsesmæssige  

 integration, tilbud om revalidering med løntilskud.
Det er en forudsætning  

 for  

 at modtage tilbud, at den unge i øvrigt opfylder de almindelige betingelser  

 for  

 at modtage hjælp efter § 46 i lov om aktiv socialpolitik.
 Stk. 2.  

  

 Forsøgsordningen  

 indebærer, at reglerne om målgruppen for revalidering med løntilskud efter  

 § 60, 2. pkt., i lov om aktiv socialpolitik fraviges i kommunen i  

 relation  

 til dette projekt.
 Stk. 3.  

  

 Aflønningen  

 under optræning følger reglerne i §§ 61-62 i lov om aktiv socialpolitik.  

 Kommunens løntilskud til arbejdsgiveren kan dog  

 ikke  

 overstige den revalideringsydelse, den unge ellers ville have modtaget.
 Stk. 4.  

  

 Forsøgstilladelsen har virkning fra den 1. november 2001 til den 1. marts  

 2003  

 og gælder for følgende kommuner: Grenaa Kommune, Hjørring Kommune, Næstved  

 Kommune, Randers Kommune og Vejle Kommune.
Kapitel 2 Forsøg efter lov om social service Organisationsform ved dagtilbud  

  

 (Frederiksberg Kommune) § 3.  

  

 Socialministeren har godkendt en forsøgsordning for Frederiksberg Kommune,  

 hvorefter kommunen kan indgå aftale med private leverandører om drift af  

 daginstitutioner til børn under en anden organisationsform end fastsat i lov  

 om  

 social service med henblik på kvalitetsudvikling af dagtilbudsområdet.
 Stk. 2.  

  

 Forsøgsgodkendelsen indebærer, at reglerne om organisering af dagtilbud til  

 børn, jf. § 9 i lov om social service, kan fraviges i Frederiksberg  

 Kommune i relation til dette projekt.
 Stk. 3.  

  

 Frederiksberg  

 Kommune sørger for, at forsøget evalueres løbende, samt at der foretages en  

 samlet evaluering af forsøget.
 Stk. 4.  

  

 Forsøgsgodkendelsen har virkning fra den 8. november 2000 til den 31.  

 december  

 2004.
Anvisning af pladser i dagtilbud  

  

 (Århus Kommune) § 4.  

  

 Socialministeren har godkendt en forsøgsordning for Århus Kommune, hvorefter  

 kommunen kan fravige anciennitetsprincippet ved anvisning af pladser i  

 dagtilbud med henblik på at opnå en hensigtsmæssig fordeling af tosprogede  

 børn  

 i dagtilbudene.
Det er en forudsætning for forsøget, at der ikke sker en  

 generel tilsidesættelse af det enkelte barns mulighed for at få en plads, og  

 at  

 der ikke etableres forskellige anvisningsregler eller -praksis for  

 henholdsvis  

 tosprogede og dansksprogede børn.
 Stk. 2.  

  

 Forsøgsgodkendelsen indebærer, at bestemmelsen om anvisning af pladser efter  

 anciennitet i § 12, stk. 2, i lov om social service kan fraviges i Århus  

 Kommune i den nævnte sammenhæng.
 Stk. 3.  

  

 Forsøgsgodkendelsen har virkning fra den 4. oktober 1999 til den 31. december  

 2001.
Sikring af små skoler og dagtilbud i landdistrikter  

  

 (Kommunerne Rødekro og Skælskør) § 5.  

  

 Socialministeren har givet kommunerne nævnt i stk. 3 tilladelse til en  

 forsøgsordning, hvorefter kommunen deltager i en forsøgsordning om sikring af  

 små skoler og dagtilbud i landdistrikter.
Tilladelsen indebærer, at kommunen  

 kan afprøve nye former for fælles forældreindflydelse, ledelse m.v. mellem  

 kommunale daginstitutioner og folkeskole i landdistrikter med henblik på at  

 forbedre sammenhængen i de mindre børns hverdag.
Det forudsættes herunder, at  

 forsøget omfatter en model for forældreindflydelse, som sikrer, at  

 forældreindflydelsen er i overensstemmelse med principperne herom i  

 folkeskoleloven og serviceloven samt medvirker til udvikling af pædagogiske  

 tilbud til mindre børn i landdistrikter.
Stk. 2.  

  

 Forsøgstilladelsen indebærer, at § 13 om forældrebestyrelser i kommunale  

 dagtilbud i lov om social service kan fraviges i kommunen i relation til  

 dette  

 forsøg med henblik på oprettelse af en bestyrelse fælles for folkeskole og  

 daginstitution.
Forældre med børn i daginstitutionen fraskriver sig retten  

 til  

 en særskilt forældrebestyrelse i daginstitutionen.
Forsøget er etableret i  

 samarbejde med Undervisningsministeriet, og der sker samtidig en fravigelse  

 af  

 bestemmelserne i folkeskoleloven om skolebestyrelser, således at der kan  

 sammensættes en bestyrelse fælles for skolen og daginstitutionen, jf.  

 Socialministeriets og Undervisningsministeriets brev til kommunen af 18. juli  

 2001.
 Stk. 3.  

  

 Forsøgstilladelsen har virkning fra den 28. juli 2001 til den 31. juli 2006  

 og  

 gælder for Rødekro Kommune og Skælskør Kommune.
Privat børnepasning  

  

 (Københavns Kommune) § 6.  

  

 Socialministeren har godkendt en forsøgsordning for Københavns Kommune,  

 hvorefter kommunen for børn i aldersgruppen ½ - 2 år kan fravige bestemmelsen  

 om, at tilskud til privat pasning først kan ydes fra det tidspunkt, hvor  

 barnet  

 optages i et dagtilbud.
Det er en forudsætning for forsøgsgodkendelsen, at  

 forældre, der får tilskud til privat pasning før det tidspunkt, hvor børnene  

 kan optages i et kommunalt dagtilbud efter § 7, stk. 1, i lov om social  

 service, bevarer deres anciennitet på ventelisten til et kommunalt dagtilbud,  

 og at børnene vil få tilbudt plads efter kommunens almindelige  

 optagelsesregler.
 Stk. 2.  

  

 Københavns  

 Kommune kan beslutte, at de børn, der ydes tilskud til efter  

 forsøgsordningen,  

 indgår ved opgørelse af søskenderabat efter kapitel 4 i bekendtgørelse nr.  

 1166  

 af 29. december 1999 om forældrebetaling for ophold i dagtilbud til børn.
 Stk. 3.  

  

 Forsøgsgodkendelsen indebærer, at § 26, stk. 2, 1. pkt., og stk. 4, i  

 lov  

 om social service samt de regler, der er fastsat i medfør af lovens  

 § 15,  

 stk. 4, kan fraviges i Københavns Kommune i relation til dette projekt.
 Stk. 4.  

  

 Forsøgsgodkendelsen har virkning fra den 10. september 2001 til den 31.  

 december 2003.
Døgnhuse for sindslidende  

  

 (Nordjyllands Amt og Viborg Amt) § 7.  

  

 Socialministeren har givet amtskommunerne nævnt i stk. 3 tilladelse til en  

 forsøgsordning, hvorefter amtet kan etablere døgnhuse i forbindelse med den  

 distriktspsykiatriske ordning som alternativ til ophold på sygehus og ophold  

 efter § 93, stk. 1, nr. 1, i lov om social service.
Døgnhusene  

 er et tilbud til mennesker med psykiatriske lidelser om, for en kortere  

 periode  

 at bo med faste rammer og støtte omkring sig, mens deres situation  

 stabiliseres.
Amtskommunen afholder udgifterne, og der er ikke  

 brugerbetaling.
 Stk. 2.  

  

 Forsøgstilladelsen indebærer, at § 95 om brugerbetaling, § 131 om  

 refusion samt reglerne om visitation i kap. 18 i lov om social service  

 fraviges i amtskommunen i relation til dette projekt.
 Stk. 3.  

  

 Forsøgstilladelsen gælder for Nordjyllands Amt fra den 1. maj 1999 til den  

 30.  

 april 2002 og for Viborg Amt fra den 1. december 1990 til den 30. april 2002.
Kapitel 3 Forsøg efter lov om dagpenge ved sygdom eller  

 fødsel Interaktiv blanket i syge- og barseldagpengesager  

  

 (Næstved Kommune) § 8.  

  

 Socialministeren har givet Næstved Kommune tilladelse til en forsøgsordning,  

 hvorefter kommunen kan anvende en dynamisk interaktiv blanket i syge- og  

 barseldagpengesager.
 Stk. 2.  

  

 Forsøgstilladelsen indebærer, at reglerne i § 19 i bekendtgørelse om  

 dagpenge ved sygdom eller fødsel kan fraviges i Næstved Kommune i relation  

 til  

 dette forsøg.
 Stk. 3.  

  

 Forsøgstilladelsen har virkning fra 1. august 2001 til den 31. december 2002.
Kapitel 4 Fælles bestemmelser § 9.  

  

 Det  

 nærmere indhold af hver enkelt godkendelse fremgår af en skrivelse fra  

 Socialministeriet til pågældende kommunalbestyrelse eller amtsråd.
Skrivelsen  

 kan rekvireres i Socialministeriet, Holmens Kanal 22, 1060 København K, tlf.  

 33  

 92 93 00.
 Stk. 2.  

  

 Pågældende  

 kommunalbestyrelse eller amtsråd informerer borgerne om tilladelsen.
 Stk. 3.  

  

 Pågældende  

 kommunalbestyrelse eller amtsråd sørger for, at forsøgsordningen evalueres.
 § 10.  

  

 Bekendtgørelsen  

 træder i kraft den 17. november 2001.
 Stk. 2.  

  

 Samtidig ophæves  

 bekendtgørelse nr. 845 af 24. september 2001 om forsøgsordninger efter den  

 sociale lovgivning.
