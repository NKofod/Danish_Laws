Ved en under 28. Februar/19. Maj 1931 mellem Udenrigsministeriet og det herværende britiske Gesandtskab stedfundet Noteveksling, er den danske og den britiske Regering blevet enige om gensidigt at refundere Udgifter afholdt af de to Landes konsulære Myndigheder for danske og britiske Søfolk, der er rømt fra henholdsvis britiske og danske Skibe, eller hvis Tjenesteforhold paa de paagældende Skibe er ophørt paa Grund af egen Skyld. (* 1) (* 1) I forbindelse med denne Aftale har man, ved en Verbalnote, dateret  

 19. Juni 1931, overfor det britiske Gesandtskab i København, udtalt  

 Forventning om, at danske Søfolk, de rømmer fra britiske Skibe og som  

 derefter henvender sig til britiske Konsuler med Anmodning om Bistand, i  

 videst muligt Omfang henvises til danske konsulære Myndigheder, saaledes at  

 Refusionsspørgsmaal kun opstaar, saafremt britiske Myndigheder maa overtage  

 Forsorgen, fordi de paagældende Søfolk er blevet afvist af den nationale  

 Konsul eller efterladt paa et Sted, hvor saadan ikke findes.
Hermed har den  

 britiske Regering ved Verbalnote af 25. August 1931 erklæret sig  

 indforstaaet.
