 I medfør af § 5, stk. 6, § 8, stk. 4, § 11 og § 13, stk. 3, i lov om  

 kontrol med arbejder af ædle metaller m.v., jf. lovbekendtgørelse nr. 297 af  

 19. maj 1987, fastsættes:
Tilsynet med virksomhederne § 1.  Statsguardejnen fører tilsyn med enhver  

 virksomhed, der fremstiller, importerer eller forhandler arbejder af ædle  

 metaller (guld, sølv, platin og palladium), eller som sælger ædle metaller i  

 uforarbejdet stand.
§ 2.  De af tilsynet omfattede virksomheder skal mod  

 behørig legitimation give tilsynsmyndigheden uhindret adgang til virksomheden  

 for at efterse stemplingen og til efter eget valg at udtage prøver af  

 beholdninger af ædle metaller i uforarbejdet stand, af halvfabrikata af ædle  

 metaller eller af arbejder af ædle metaller.
Virksomheden kan ikke afvise  

 eftersyn og prøveudtagning under påberåbelse af, at tidspunktet er  

 ubelejligt, f.eks. af produktionsmæssige grunde eller fordi indehaveren ikke  

 er til stede.
Stk. 2.  Ved tilrettelæggelsen af prøveudtagningen hos  

 virksomhederne skal tilsynsmyndigheden tilstræbe, at kontrollen bliver så  

 effektiv som mulig.
Med henblik herpå bestemmer tilsynsmyndigheden det antal  

 prøver, der skal udtages hos den enkelte virksomhed, under hensyntagen til  

 virksomhedens størrelse og den almindelige standard af virksomhedens  

 produktion, således som denne må bedømmes på baggrund af resultaterne af  

 tidligere prøveudtagninger og af undersøgelser af ædelmetalarbejder eller  

 ædelt metal i uforarbejdet stand, der regelmæssigt indsendes i henhold til  

 lovens § 13.
 Stk. 3.  Hos virksomheder, der fremstiller arbejder af  

 ædle metaller, skal prøver fortrinsvis udtages af de arbejder af ædle  

 metaller, som er forsynet med holdighedsstempel og navnestempel.
 Stk. 4.  Udtages prøver af arbejder af ædle metaller  

 eller dele deraf, som ikke er forsynet med holdighedsstempel, er virksomheden  

 forpligtet til skriftligt over for tilsynsmyndigheden at angive, med hvilken  

 holdighed det færdige arbejde skal stemples.
 § 3.  Efter undersøgelse af de udtagne prøver  

 underretter tilsynsmyndigheden vedkommende virksomhed om resultatet af  

 undersøgelserne.
Stk. 2.  Har en undersøgelse vist, at en prøve er  

 underholdig, skal virksomheden drage omsorg for, at ædelmetal fra samme  

 legering tages ud af produktionen og af lagerbeholdningen.
Skønnes det  

 påkrævet, udtager tilsynsmyndigheden snarest muligt nye prøver hos  

 vedkommende virksomhed.
 Stk. 3.  Er det arbejde, hvoraf en underholdig prøve er  

 udtaget, en del af en serieproduktion, kan tilsynsmyndigheden, hvis det  

 skønnes påkrævet, påbyde, at den del af produktionen, som er udleveret til  

 handelen, tilbagekaldes.
Rekvireret undersøgelse og kontrolstempling § 4.  Guld, sølv, platin og palladium i uforarbejdet  

 stand kan indsendes til undersøgelse enten som barrer eller som  

 arbejdsprøver.
Stk. 2.  Barrer skal veje mindst 50 g og må højst veje  

 10 kg.
De skal fremtræde med mindst een plan side, der er egnet til  

 stempling.
Sidens mål skal være mindst 2 cm x 6 cm.
 Stk. 3.  Barrerne præges ved modtagelsen med  

 statsguardejnens barrestempel, der er et cirkulært stempel, indeholdende  

 gengivelse af en kongekrone og undersøgelsens løbenummer omskrevet med ordene  

 »STATENS KONTROL M. ÆDLE METALLER« samt årstallet for  

 undersøgelsen.
 Stk. 4.  Efter undersøgelsen istemples holdigheden et  

 passende sted på barren, flankeret af statsguardejnens navnestempel.
Stk. 5.  Prøver, der indsendes til undersøgelse, skal  

 være udvalsede og skal, hvis prøven er af guld, platin eller palladium, veje  

 mindst 1 g.
Sølvprøver skal veje mindst 3 g.
Efter undersøgelsen udsteder  

 statsguardejnen en attest for holdigheden.
 § 5.  Arbejder af ædle metaller kan indsendes til  

 undersøgelse hos tilsynsmyndigheden og kan, hvis de opfylder de i lovens § 2  

 fastsatte krav til holdigheden, forsynes med statsguardejnens kontrolstempel.
 Stk. 2.  Ved indsendelse af erhvervsmæssigt fremstillede  

 arbejder af ædle metaller, der angives at opfylde de fastsatte  

 holdighedskrav, skal varerne være forsynet med holdighedsstempel og  

 navnestempel, jf. lovens §§ 4 og 6.
 § 6.  Statsguardejnens kontrolstempel, der er vist i  

 bilag 1 til denne bekendtgørelse, indeholder i en oval ramme en gengivelse af  

 tre tårne (de tre tårne i staden Københavns byvåben) og derunder en  

 bølgelinje efterfulgt af fem vandrette linier.
 Stk. 2.  Kontrolstemplet forefindes i 6 størrelser, hvis  

 længdemål er henholdsvis 5,5 mm, 4 mm, 3 mm, 2,3 mm, 1 mm og 0,75 mm.  

 Tilsynsmyndigheden bestemmer under hensyntagen til arbejdets form og  

 størrelse, hvilket af disse stempler der skal anvendes.
Holdighedsundersøgelse og stempling § 7.  Arbejder af ædle metaller, der er omfattet af  

 bestemmelserne i denne bekendtgørelses kapitel 1 og 2, skal opfylde  

 forskrifterne i §§ 8-10 med hensyn til anvendelse af slaglod, anvendelse af  

 uædle metaller og ikke metalliske materialer og arbejdernes stempling.
 § 8.  Holdigheden af slaglod skal være som følger:
 § 9.  Det er kun tilladt at anvende uædelt metal og  

 ikke-metalliske materialer i arbejder af ædle metaller, når følgende  

 bestemmelser er opfyldt:
Stk. 2.  Undtaget fra bestemmelsen i stk. 1, nr. 1, er  

 arbejder, hvor det er nødvendigt at anvende andre materialer af hensyn til  

 det praktiske formål, varen skal tjene.
Dette gælder mekaniske dele i ure,  

 pencils, cigarettændere og lignende.
Det er tillige tilladt at anvende  

 ikke-synlige andre materialer til fastgørelse af skafter i bestikvarer og til  

 fyldning af lysestager.
§ 10.  Et arbejde af ædelmetal, der består af mere end  

 eet ædelmetal, skal anses for og stemples som bestående af det mindst ædle af  

 metallerne.
Sølv anses som mindre ædelt end palladium, palladium anses for  

 mindre ædelt end guld, og guld anses som mindre ædelt end platin.
 Stk. 2.  Består et arbejde af flere dele af forskellige  

 ædelmetaller, og er delene ikke sammenføjede eller kun mekanisk sammenføjede,  

 kan delene af mere ædelt metal forsynes med holdighedsstempel for de  

 pågældende ædelmetaller.
 Stk. 3.  Består et arbejde af flere dele af forskellige  

 ædelmetaller, og er delene sammenføjede ved lodning eller lignende, er det  

 kun tilladt at holdighedsstemple delene af mere ædelt metal, når  

 afgrænsningen mellem de enkelte dele er tydelig og i øvrigt ikke kan give  

 anledning til tvivl om udstrækningen af de enkelte dele.
 Stk. 4.  Det er tilladt at forsyne et arbejde af  

 ædelmetal med en overfladebelægning af et mere ædelt metal, forudsat at  

 holdigheden af overfladebelægningen mindst svarer til de holdigheder, som er  

 foreskrevet i lovens § 2. Det er desuden tilladt at forsyne et arbejde af  

 ædelmetal med en overfladebelægning af rhodium.
 § 11.  Ved undersøgelsen af holdigheden af arbejder af  

 ædle metaller og af ædle metaller i uforarbejdet stand skal følgende  

 analysemetoder anvendes:
 Guld: Kupellation.
 Sølv: Gay-Lussac eller Volhard eller potentiometrisk analyse.
Platin og palladium: Gravimetrisk eller atomabsorption eller spektografisk eller  

 spektrofometrisk analyse.
 Stk. 2.  Det antal prøver, der udtages og analyseres,  

 skal være tilstrækkelige til, at tilsynsmyndigheden kan overbevise sig om, at  

 alle dele af de undersøgte varer opfylder de krævede holdigheder.
 Stk. 3.  Der tillades ingen negativ tolerance.  

 Tilsynsmyndigheden kan dog godkende prøveresultater, der udviser en mindre  

 afvigelse, når denne ligger inden for grænserne af de anerkendte  

 unøjagtigheder ved godkendte prøvemetoder.
Undersøgelse og kontrolstempling i henhold  

 til Konventionen om § 12.  Arbejder af ædle metaller kan, såfremt de  

 opfylder de krav, der er fastsat ved Konventionen om kontrol og stempling af  

 varer af ædle metaller, forsynes med Konventionens fælles kontrolstempel.  

 Eksempler på det fælles kontrolstempel er vist i bekendtgørelsens bilag 2.
 § 13.  Arbejder, der begæres stemplet med det fælles  

 kontrolstempel, skal ved indsendelsen være forsynet med rekvirentens her i  

 landet registrerede navnestempel og med et holdighedsstempel, der angiver en  

 af følgende holdigheder:
 § 14.  På arbejder af ædle metaller, der i henhold til  

 bestemmelserne i §§ 12 og 13 begæres stemplet med Konventionens  

 kontrolstempel, anvendes alene forskrifterne om undersøgelse og stempling af  

 sådanne arbejder i Konventionens bilag I og II, der er optaget som bilag 3  

 til denne bekendtgørelse.
Forskellige bestemmelser § 15.  Statsguardejnen kan med tilslutning af det  

 nævn, der er omhandlet i lovens § 14, give sådanne bestemmelser af teknisk  

 beskaffenhed, der er nødvendige for gennemførelsen af de ved denne  

 bekendtgørelse og dens bilag fastsatte forskrifter med hensyn til  

 undersøgelse og stempling af arbejder af ædle metaller og af ædle metaller i  

 uforarbejdet stand.
 § 16.  Fragt og portoudgifter ved forsendelse af varer  

 af ædle metaller samt barrer og prøver afholdes af rekvirenten.
§ 17.  Med metalrester fra prøveudtagninger og  

 undersøgelser forholdes som følger: Metalrester fra undersøgelser af guld  

 tilbageleveres vedkommende virksomhed samtidig med undersøgelsens resultat.  

 Metalrester af platin og palladium tilbageleveres vedkommende virksomhed med  

 undtagelse af den del af de respektive metaller, som opløses ved  

 undersøgelserne.
Metalrester fra undersøgelser af sølv sælges bedst muligt,  

 og provenuet føres til indtægt for statskassen.
 § 18.  Denne bekendtgørelse træder i kraft den 1.  

 januar 1988.
 Stk. 2.  Bekendtgørelsen træder i stedet for  

 bekendtgørelse nr. 626 af 22. december 1972 som ændret ved bekendtgørelse nr.  

 21 af 20. januar 1976, nr. 180 af 4. maj 1977 og nr. 168 af 24. april 1984.
Industriministeriet, den 29. september  

 1987 NILS WILHJELM /Jytte Ølgaard 1. I denne Konvention betyder »varer af ædle  

 metaller« varer, der består af eller indeholder guld, sølv, platin eller  

 legeringer, hvori disse indgår, og som er komplette med hensyn til alle deres  

 metalliske dele, bortset fra:
Holdigheder 2. For denne Konventions formål anerkendes følgende  

 holdigheder:
 Anvendelse af slaglod 6. Holdigheden af slaglod skal være som følger:
For så vidt angår guldvarer i filigran samt urkasser med en holdighed på  

 750 skal slagloddet indeholde mindst 740 promille guld.
For varer af hvidguld  

 med en holdighed på 750 skal slagloddet indeholde mindst 585 promille guld.
Slaglod af lavere holdighed end den pågældende ædelmetalvare må kun  

 anvendes i den for sammenlodningen nødvendige mængde.
Dette slaglod må ikke  

 anvendes til forstærkning, vægtforøgelse eller fyldning.
Anvendelse af dele af uædelt metal 7. Dele af uædelt metal i ædelmetalvarer er forbudt,  

 bortset fra følgende tilfælde:
 8. Dele af uædelt metal, som er tilladt i henhold til  

 punkt 7, litra a), c), d) og e) må ikke loddes til det ædle metal.
9. Hvor det er praktisk muligt, skal uædle metaldele  

 stemples eller graveres med ordet »METAL« eller med en særlig  

 betegnelse for metallet; hvor dette ikke kan lade sig gøre, skal disse dele  

 ved deres farve skille sig klart ud fra det ædle metal.
Dette krav gælder  

 ikke for værker til ure.
Uædelt metal må ikke anvendes udelukkende til  

 forstærkning, vægtforøgelse eller fyldning.
Brug af ikke-metalliske stoffer 10. Anvendelse af ikke-metalliske dele er tilladt, når  

 disse skiller sig klart ud fra det ædle metal, ikke er belagt eller farvet,  

 således at de ligner ædelt metal, og når deres udstrækning er klart synlig.  

 Ikke-metalliske fyldmaterialer i skafter til knive, gafler og skeer er også  

 tilladt, når sådanne fyldstoffer kun anvendes i det omfang, der er nødvendigt  

 for sammenføjningen.
Brug af mere end eet ædelt metal i samme vare 11. Anvendelse af mere end eet ædelt metal i samme  

 vare er forbudt, bortset fra følgende tilfælde:
12. Det er tilladt at belægge sølvvarer med guld,  

 forudsat at hele varen i sin helhed stemples som sølv.
Det er tilladt at  

 belægge varer af hvidguld, sølv eller platin med rhodium, forudsat at varen i  

 sin helhed stemples som henholdsvis guld, sølv eller platin.
 13. Underbelægning og slutbelægning på ædelmetalvarer  

 med andre metaller end dem, der er tilladt i henhold til punkt 12, er  

 forbudt.
 14. De i punkt 11, litra a), omtalte platindele, de i  

 punkt 11, litra b), omtalte guld- eller platindele, de i punkt 11, litra c)  

 omtalte dele af mindre ædelt metal samt den i punkt 12 omtalte guldbelægning  

 skal mindst have den minimumsholdighed, der er foreskrevet for disse metaller  

 i punkt 2.
Kontrol ved de autoriserede kontrolmyndigheder 1. En autoriseret kontrolmyndighed skal undersøge,  

 hvorvidt varer af ædle metaller, der forelægges den til stempling med det  

 fælles kontrolstempel, opfylder betingelserne i bilag I til denne Konvention.
Analysemetoder 2. Den autoriserede kontrolmyndighed skal anvende  

 følgende analysemetoder til prøvning af varer af ædle metaller:
guld : Kupellation Sølv : Gay-Lussac eller Volhard eller potentiometrisk analyse Platin : Gravimetrisk (ammoniumchloroplatinat) eller  

 atomabsorption eller spektrografisk eller spektrofotometrisk analyse.
 3. Det antal prøver, der udtages og analyseres, skal  

 være tilstrækkeligt til, at kontrolmyndigheden kan overbevise sig om, at alle  

 dele af de undersøgte varer opfylder de krævede holdigheder.
 4. Der tillades ingen negativ tolerance.  

 Kontrolmyndigheden kan dog godkende prøveresultater, der udviser en mindre  

 afvigelse, når denne ligger inden for grænserne af de anerkendte  

 unøjagtigheder ved de godkendte prøvemetoder.
 Stempling 5. Følgende stempler skal påføres:
 De under litra a) og b) nævnte stempler skal stemples eller indstøbes i  

 genstanden.
 De under litra c) og d) nævnte stempler skal stemples i genstanden.
6. Dersom en vare består af dele, hvoraf en eller  

 flere er hængslet eller med lethed kan adskilles fra varens hoveddel, skal  

 ovennævnte stempler kun påføres hoveddelen.
I sådanne tilfælde, skal  

 kontrolmyndigheden, hvor det er praktisk muligt, påføre de andre dele det  

 fælles kontrolstempel.
 7. Det i punkt 5, litra a) nævnte navnestempel skal  

 bestå af den ansvarliges navn, en forkortelse for dette, eller et symbol, der  

 er optaget i den kontraherende stats officielle register, eller i et af dens  

 autoriserede kontrolmyndigheders registre, inden for hvis territorium den  

 pågældende vare kontrolleres.
 8. Det fælles kontrolstempel skal bestå af en  

 afbildning af en vægt tillige med det tal i arabiske taltegn, der angiver  

 arbejdets holdighed i promille, i relief på en linieret baggrund, omgivet af  

 en ramme, der viser arten af det ædle metal:
 - for guldvarer:
 - for sølvvarer:
 - for platinvarer:
 Eksempler på udformningen af det fælles kontrolstempel er vist i vedføjede  

 tillæg.
9. Hvis den autoriserede kontrolmyndighed finder, at  

 den pågældende vare opfylder bestemmelserne i bilag I til denne Konvention,  

 kan den autoriserede kontrolmyndighed påføre varen sit eget stempel og det  

 fælles kontrolstempel.
Når det fælles kontrolstempel er påført, skal den  

 autoriserede kontrolmyndighed, førend den giver varen fra sig, sikre sig, at  

 den er fuldstændig stemplet i henhold til bestemmelserne i punkterne 5 og 6.  

 Hvor det er muligt, placeres alle stempler i umiddelbar nærhed af hinanden.
(* 1) Som vedtaget af de kontraherende stater i henhold til den procedure,  

 der er fastsat i Konventionens art.
II og trådt i kraft den 14. juni 1980.
