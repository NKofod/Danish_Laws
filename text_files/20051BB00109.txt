Fremsat den 31. marts 2006 af  

 Jens Peter Vernersen (S), Mette Gjerskov (S),  

 Karen  

 Hækkerup  

 (S), Bjarne Laustsen (S),  

 Elisabeth  

 Geday  

 (RV), Ole Glahn (RV), Kristen Touborg (SF) og Per  

 Clausen (EL) Forslag til folketingsbeslutning om  

 styrkelse af Fødevarestyrelsen med henblik på at sikre  

  

 fødevaresikkerheden og fødevarekontrollen i Danmark Folketinget opfordrer regeringen til efter 5 års  

 nedprioritering af Fødevarestyrelsen under Ministeriet for Familie- og  

 Forbrugeranliggender at afsætte de nødvendige ressourcer, mindst 60 mio. kr.  

 ekstra,  

 til at forbedre fødevaresikkerheden for de danske forbrugere, genoprette  

 tilliden til de danske fødevaremyndigheder og sikre en ambitiøs og effektiv  

 fødevarekontrol.
Bemærkninger til forslaget Regeringen har siden sin tiltrædelse i 2001 nedlagt 217 årsværk  

 i Fødevarestyrelsen ifølge finanslov 2006. Disse nedskæringer har naturligvis  

 negative konsekvenser for Fødevarestyrelsens muligheder for at sikre  

 forbrugernes fødevaresikkerhed og for at kontrollere, at gældende regler på  

 fødevareområdet  

 efterleves af alle virksomheder.
Således er styrelsens kapacitet til at  

 kontrollere fødevaresikkerheden og overholdelsen af gældende regler forringet  

 som følge af de omfattende personalenedskæringer, ligesom styrelsens  

 administrative kapacitet er tilsvarende forringet.
 På den baggrund opfordres regeringen til at øge  

 Fødevarestyrelsens bevilling med mindst 60 mio. kr. med henblik på at øge  

 antallet af medarbejdere i styrelsen, så antallet af medarbejdere i højere  

 grad  

 stemmer overens med karakteren og omfanget af styrelsens arbejdsopgaver samt  

 den stadig stigende arbejdsbyrde.
De danske forbrugeres tillid til fødevaresikkerheden i Danmark  

 er desværre mindsket som følge af en række alvorlige fødevaresager, hvor  

 store  

 svigt hos fødevaremyndighederne har medvirket til en forringet  

 fødevaresikkerhed for forbrugerne.
Aktuelle eksempler herpå er bl.a. den  

 såkaldte hindbærskandale, hvor over 1.000 mennesker blev syge, og  

 kødskandalerne med Thulin Kød Engros og Tannis Food.
Forbrugerrådet og  

 fødevareeksperter  

 som f.eks.
Orla Zinck bekræfter, at sager som kødskandalen med Thulin Kød  

 Engros skal ses i klar sammenhæng med de omfattende nedskæringer i  

 Fødevarestyrelsen, da der mangler ressourcer i fødevarekontrollen, jf. bl.a.  

 Jyllands-Posten den 22. marts 2006.
 Endelig skal det bemærkes, at tidspres og manglende mulighed  

 for at udføre fagligt tilfredsstillende arbejde ifølge Den Danske  

 Dyrlægeforening har resulteret i, at Fødestyrelsen har en af de højeste  

 sygdomsfrekvenser i staten, herunder et stort antal langtidssygeramte med  

 stress.
Skriftlig fremsættelse Jens Peter Vernersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af Fødevarestyrelsen med henblik på at  

 sikre  

  

 fødevaresikkerheden og fødevarekontrollen i Danmark.
(Beslutningsforslag nr.
B 109).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
