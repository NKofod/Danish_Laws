Det paalægges indtil videre de under Ministeriet for Kirke- og  

 Undervisningsvæsenet hørende offentlige Skoler og Seminarier samt alle de  

 Privatskoler, der have Ret til at afholde Afgangseksamen til Universitetet  

 eller almindelig Forberedelseseksamen, for saa vidt der ikke af Ministeriet  

 maatte være særlig meddelt vedkommende Undervisningsanstalt en Udsættelse, at  

 følge ved Undervisning og Eksaminer de nedenstaaende Retskrivningsregler samt  

 at benytte danske Læsebøger og Grammatikker, der ere trykte overensstemmende  

 med disse.
De Læsebøger og Grammatikker, som nu foreligge trykte i  

 Overensstemmelse med de i Ministeriets Bekendtgørelse af 7de Juni 1889  

 indeholdte Retskrivningsregler, kunne dog fremdeles benyttes, idet de  

 fornødne Rettelser da blive at indskærpe ved Undervisningen.
 1. Saavel den latinske som den gotiske Bogstavrække  

 indøves i de lærde Skoler og i Seminarierne. - I Almueskolen behøver kun den  

 latinske Bogstavrække at indøves skriftligt.
2. Med stort Begyndelsesbogstav skrives det Ord,  

 hvormed Foredraget begynder, det første Ord efter Punktum, efter  

 Spørgsmaalstegn, Udraabstegn og Kolon, naar disse Tegn forlange samme Ophold  

 som Punktum, saaledes efter Kolon, naar en andens Ord anføres; endvidere alle  

 egentlige Substantiver, alle substantivisk brugte Adjektiver, der betegne  

 Sprog, Folk (Nationer) eller Religionsbekendere (Dansk, de Svenske, en  

 Kristen); endvidere enkelte Adjektiver, brugte som et Slags Egennavne paa  

 Personer (den Almægtige = Gud, den Korsfæstede = Kristus, den Onde =  

 Djævelen) ; endvidere Adjektiver og Ordenstal, brugte som Tillægsnavne til  

 Personer (Gorm den Gamle, Kristian den Niende, Hellig Knud), eller sammen med  

 et Substantiv dannende et Egennavn (Vestre Kirkegaard, Store Kongensgade);  

 endelig Tiltalepronominerne I, De, Dem, Deres, ligeledes Han og Hun anvendte  

 i Tiltale.
Man skriver Hans, Hendes Majestæt, kongelige Højhed.
3. Den gamle Stavelsedeling beholdes.
En Tvelyd med j  

 deles aldrig.
Eksempler: ej-e, Høj-en. - I Overensstemmelse med de  

 almindelige Regler for Stavelsedelingen deles: Øk-se, vok-se, Sak-sen  

 (bestemt Form), Duk-se (Flertal), Lek-sikon o. s. v.
Derimod maa Ord som  

 Eksamen, Eksempel, eksercere, eksalteret deles Eks-amen, eks-alteret o. s.  

 v., da eks- her er et selvstændigt Ord, det latinske Forholdsord ex (jf.  

 al-ene).
4. En Forbindelse af flere Ord, der er bleven til eet  

 Ord, skrives i eet Ord.
Hvorvidt Sammensmeltningen til et enkelt Ord er  

 foregaaet eller ej, kan dog undertiden være tvivlsomt. 1) Kan Sammensætningen  

 bøjes som en Helhed (eller viser forandret Køn, er den eet Ord; - derimod er  

 den to (eller flere) Ord, hvis første Led af Sammensætningen kan bøjes, men  

 sidste Led er ubøjeligt. - 2) Falder Hovedtonen paa første Del af  

 Sammensætningen, er denne ligeledes eet Ord, for saa vidt ikke Betoningen  

 aldeles tydeligt viser flere Ord, ved at ogsaa sidste Del af Sammensætningen  

 har sin, om end mindre fremtrædende, Hovedtone.
Selv i saa Fald kan dog  

 Sammensætningen udgøre eet Ord i Henhold enten til den foregaaende eller til  

 den følgende Regel (alting, ingenlunde, underneden). - 3) Er de oprindelige  

 Ords ligefremme Betydning forsvunden, og Sammensætningen danner eet nyt  

 Begreb, er denne eet Ord, særligt maa mærkes de herunder forekommende  

 Tilfælde, hvor det ene Led af Sammensætningen er ubrugeligt alene.
Efter disse Regler vil det være forholdsvis let at afgøre, om en  

 substantivisk, adjektivisk eller verbal Sammensætning, hvis sidste Led er et  

 Substantiv, Adjektiv eller Verbum, er eet Ord eller ikke.
Eksempler:  

 Modermælk, Modersmaal, Filthat, Kvindfolk, Barnedaab, Kongsgaard,  

 Papirspenge, Malkepige, Grønsvær, Stormand (men en stor Mand), Femkant  

 (Femkanter, men fem Kanter), Fjerdedel, Halvpart (derimod tredie Dagen, for  

 største Delen, største Parten, i Overensstemmelse med: hele Tiden, al Sæden),  

 Enkeltmand, Menigmand, Dusbroder, et Farvel, et Levvel (men far vel! lev  

 vel!), Indgreb, Ihændehaver, Helaftensstykke, Syvmilestøvler, alting  

 (ligeledes ingenting, nogenting, skønt Betoningen nærmest fordrer Deling, da  

 det forandrede Køn - en gal Ting, alting er galt - viser at Sammensætningen  

 er bleven til eet nyt Ord), Alnaturen (ligeledes Alverden), Hvermand (det ved  

 Gud og Hvermand, at tigge for Hvermands Dør, men med Eftertryk paa begge  

 Ledene: det er hver Mands Pligt), godmodig, milevid, halvkogt, firbenet,  

 skadefro, selvkærlig, tilforladelig, tilfreds, gravlægge, godtgøre,  

 gennempløje - derimod: Kongens Have, ingen Sinde, alle Haande, alle Slags, al  

 Slags, alle Vegne, en Del, lægge i Grav, gøre godt.
Af Participier dannes ofte med andre Ord Sammensætninger, som ellers ikke  

 findes i Verbalklassen.
Falder Hovedtonen her ikke paa Participiet men paa  

 Sammensætningens første Del, er en saadan Sammensætning eet Ord, f.
Eks.:  

 fredelskende, selvtænkende, godtroende, Dybgaaende, ømtfølende, velbekendt,  

 velskabt, med velberaad Hu, velopdragen, nysnævnte, iøjnefaldende,  

 stedfindende, længstlevende, ovennævnte, førstnævnte, videregaaende, de  

 viderekomne, overhaandtagende; men derimod: Freden elskende, meget spisende,  

 vel opdragen, hvor Tonen tydeligt angiver to Ord. - Partikler som jo,  

 des-desto, for, saa, danne ikke eet Ord med et efterfølgende Adjektiv (eller  

 Adverbium): jo bedre, des mere (men deslige), for stor, saa stor.
Undtagelse:  

 aller -, der danner eet Ord med en efterfølgende Superlativ: allerkæreste  

 (ligeledes allersomdejligste).
Sammensatte Talord skrives ikke som eet Ord: ni og tyve, den ni og  

 tyvende. herfra undtages 50, 60, 70, 80, 90 og tilsvarende Ordenstal, der  

 skrives i eet Ord, samt Sammensætninger af Ordenstal med halv - halvfemte -  

 og med selv - selvanden.
Derimod skrives hver anden (Mand), hvert andet  

 (Menneske).
 Sammensatte Pronominer ere: hinanden, hverandre, hvordan, saadan, deslige,  

 hvor de oprindelige Ords Betydning omtrent er forsvunden; de sjælden  

 forekommende ihvo, ihvad, ihvilken, ihvordan, endelig enhver, skønt det  

 hedder ethvert. - Der bør skrives hvo (hvilken) som helst, thi hvo (hvilken)  

 kan bøjes, og Betoningen viser tre Ord.
Sammensatte Præpositioner ere foran, forbi, foruden, iblandt, igennem,  

 imellem, imod, ifølge, jævnsides, hinsides, omkring, udi (= i), samt i  

 overført Betydning: fremfor, henad, henimod, henved, indtil - fremfor mig,  

 henad den Tid, henimod Aften, henved to Tusinde, indtil Afgørelsen; derimod:  

 han føres frem for Retten, jeg gik hen ad Vejen, han kom hen imod mig, sat  

 hen ved Døren, ind til Væggen.
Der skrives i Steden for (eller i Stedet for),  

 i Henseende til. - Der mærkes en Del oprindelige sammensatte Participier, der  

 bruges som Præpositioner: undtagen, angaaende, vedrørende.
Et Adverbium foran en Præposition med sin Styrelse skrives som ærligt Ord:  

 oven for mig, oven i Kurven, lige over for mig, tillige med Gaarden, bag ved  

 Huset, bag efter ham, bag paa - for paa Vognen, kom hid til mig, ud ad Døren,  

 uden for Døren, tvært imod Meningen, nær ved Huset, inden i Huset.
Følger  

 ingen Styrelse paa Præpositionen, og Udtalen ikke bestemt viser to Ord,  

 danner Sammensætningen eet Ord, et Adverbium: komme bagefter, bagpaa, sidde  

 forpaa, udad - indad til Bens, se hende nærved, hjemad, hjemmefra, hidtil,  

 kom indenfor, indenad, udenad, det være langtfra, tilligemed, tværtimod.  

 Derimod skrives i to Ord i Henhold til Betoningen: klos paa, lige overfor,  

 snart efter, længe efter, længe siden, siden efter, tværs igennem. - Samme  

 Regel følges ved Sammensætninger af der, her, hvor og en Præposition: der i  

 Huset, her paa Pletten, her til Stedet, hvor i Verden; men: derimod, deraf  

 kan du se, heri har du Ret, herpaa gik han, hertil kom jeg, hvorpaa han gik.  

 - Der bør skrives desuden, desforuden (desangaaende), hidindtil, tilmed, da  

 Sammensætningernes enkelte Dele have tabt deres ligefremme Betydning og  

 tilsammen danne eet nyt Begreb.
Præpositioner med efterfølgende Styrelse, der betegne noget adverbielt  

 eller konjunktionelt, skrives i to Ord undtagen: a) naar Sammensætningen i  

 Udtalen lyder som eet Ord og tillige Hovedtonen falder paa Præpositionen:  

 afsides, forhen, forud, forlods, forlængs, baglængs, fralands, paalands,  

 overhaands, overmaade, inden- eller udenbords, -bys, -dørs, -lands, -rigs,  

 -sogns, -skærs, -volds, udenvælts, mellemrigs, efterdags (herefterdags,  

 hidtildags, nutildags), - eftersom, førend.
Derimod for ude, bag ude. b) Naar  

 Præpositionen med sin Styrelse danner eet nyt Begreb, i hvilket de to  

 oprindelige Ords Betydning er forsvunden, og da for det første særligt, naar  

 det styrede Ord er ubrugeligt alene: foran, igen, itu, ihjel, især, omkuld,  

 omsider, omtrent, overvættes, tilforn, tilovers- fordi, efterdi, og dernæst:  

 forneden, foroven, foruden, efterhaanden, efterhaands, imidlertid, overalt,  

 overens, overhovedet, overskrævs, overtvært, tilbage, tillige, tilsammen,  

 tilfreds (jfr.: utilfreds), tilpas (jfr.: utilpas), underhaanden, undertiden,  

 underneden, undervejs - idet, forinden, ifald, imedens, medmindre.
Derimod  

 skrives i to Ord: af Lave, fra Borde, i Blinde, i Flæng, i Gaar, i Forgaars,  

 i Forvejen, i Gære, i Lave, i Mag, i Staa, i Vejen, om Kap, om Bord, over  

 Bord, - i Aftes, i Morges, paa langs, paa tværs, til Bords, til Lands, til  

 Søs, til Vands, til Vejrs, til Væds, til Dels, til Gavns, til fals, - for  

 fulde, i Hænde, i Rette, i Sinde, i Tide, paa Fode, paa Veje, med Rette, til  

 gode, til Huse, til Haande, til fulde, til Føje, til Veje, til visse, til  

 Ende, til Lykke, til Rette, til Side, til Stede, til Syne, til Kende, til  

 Mode, til Orde, ved lige, - af Sted, for Haanden, for Tiden, for længst, for  

 vist, for Resten, for øvrigt, fra sidst, i Dag, i Morgen, i Aften, i Stand, i  

 alt, i alt Fald, i det mindste, i lige Maade, i Stykker, i Hu, i øvrigt,  

 imellem Stunder, (nu om Stunder), om lidt, paa ny, paa Stand, paa skraa, til  

 sidst.
 Om andre adverbiale Sammensætninger end de ovenfor nævnte gælde de samme  

 Regler som om Præpositioner med efterfølgende Styrelse, der betegne noget  

 adverbielt.
 Eksempler: anderledes, ligeledes, saaledes, nogenledes, indbyrdes, ligesaa  

 (= ligeledes, men lige saa godt, lige saa vel), ligedan, ligefuldt, ligefrem,  

 ligervis, stykkevis, heldigvis m. v., allesteds, ingensteds, noksom, saadan,  

 saasom, næstendels, dagligdags, midtskibs m. v., altid, dernæst, ydermere, -  

 aldeles, alligevel, hvordan, hvorledes, fremdeles, særdeles, allerede,  

 saalunde, ingenlunde, nogenlunde, hvorlunde, mangelunde, - desaarsag,  

 desuagtet, desligeste, engang (men en Gang), endnu, maaske, kanske,  

 rigtignok, vistnok (men: dette er rigtigt nok, vist nok), derhen, derhenne,  

 deroppe og lignende Sammensætninger med der, ligeledes Sammensætninger med  

 her: herhen o.s.v. og med hvor i stedlig Betydning: hvorhen, (dog skrives  

 hvor som helst, da Betoningen viser tre Ord).
 Derimod skrives i to Ord: hvor faa, hvor mange, hvor lidt, hvor meget,  

 hvor ofte, hvor tidt, hvor vidt (dog skrives det dagligdags Udtryk hvornaar =  

 naar i eet Ord); saa ofte, saa tidt, saa nær, saa vidt, saa godt som, saa som  

 saa, alt for, for ofte, for lidt m.v., som oftest, did hen, end ikke. (Om  

 Forbindelser som ingen Sinde, alle Vegne, alle Slags se ovenfor).
 Om andre konjunktionelle Sammensætninger end de tidligere nævnte gælde  

 samme Regler som for adverbiale Sammensætninger: ogsaa, altsaa, saasom,  

 dersom, ligesom, saafremt, endskønt, omendskønt, enddog, endog, endogsaa,  

 endda, endsige, ihvor, hvorvel, ihvorvel, saavel (som Konjunktion; derimod  

 naar vel har beholdt sin ligefremme Betydning: han kan gøre det lige saa vel  

 som jeg, fuldt saa vel som du). - I to (tre) Ord maa skrives: for at, efter  

 at, saa at, saa snart, som om, alt som, om end, ikke heller, al den Stund,  

 for saa vidt, naar som helst (da Betoningen viser tre Ord). I eet Ord skrives  

 en Del sammensatte Interjektioner, som hillemænd, saamænd, pinedød, desværre  

 (derimod des værre, naar værre er Adjektiv eller Adverbium).
 5. Adjektiver paa ig have altid t i Neutrum : et  

 lykkeligt Liv, det er rigtigt om muligt, saa vidt muligt.
 6. I dulgte, dulgt, Dølgsmaal, solgte, solgt, Salg,  

 spurgte, spurgt, Spørgsmaal, valgte, valgt, Valg beholdes g.
 7. Verbernes Flertalsformer beholdes i Nutid (vi have,  

 ere, blive, skulle, kunne, ville, elske, grue, bo, tænke, dø, tage, lyde, se,  

 sove, synge, drikke, falde, bede, fnyse, ryge, flyve, sidde, bæve, tie, slaa,  

 faa, staa). - I Fortid kunne Flertalsformerne beholdes i en Del stærke  

 Verber, nemlig i dem, som i Enkelttal ende paa en Medlyd (undtagen l og s) og  

 have en lang, fra Nutidens forskellig Selvlyd (vi grebe, krøbe, bade, glede,  

 lode, brøde, strege, droge, bare, fore, dreve; men vi lo, vi fløj, vi drak,  

 vi løb, vi stjal, vi frøs). Der skal skrives vi bleve og ligeledes vi vare.
8. a.
Substantiver, der ende paa en betonet Selvlyd og  

 have Flertal paa r, danne dette ved Tilføjelsen af er: Sø - Sø-er - Sø-erne,  

 Ko - Kø-er - Kø-erne, Aa - Aa-er - Aa-erne, Træ - Træ-er - Træ-erne, Taa -  

 Tæ-er - Tæ-erne, Le - Le-er - Le-erne.
b.
Verber, hvis Stammer ende paa en betonet Selvlyd, danne Præsens  

 Indikativ Aktiv ved Tilføjelsen af r og Passiv ved Tilføjelsen af s (at bo -  

 jeg bor, dø - jeg dør, sy - jeg syr, se - vi ses, begaa - der begaas).  

 Derimod beholde de Verber, der i Infinitiv have e efter den betonede Selvlyd,  

 ogsaa e i Nutid og i Passiv: bie, tie, grue, lue, blues, bejae - jeg bier,  

 tier, jeg gruer, blues, det luer, jeg bejaer.
Endvidere at (* 1) * due eller  

 du, * die eller di, * vie eller vi, befri (ind-, udfri) eller befrie, forny  

 eller fornye -jeg duer, dier, vier, frier, befrier, fornyer, jeg vies, fries,  

 det fornyes.
Anmærkning.
Der bør skrives duelig, gruelig, afskyelig.
De samme Verber danne Præsens Participium ved Tilføjelsen af ende til  

 Stammen, og Perfektum Participium, dog med Undtagelse af Stammer paa e, ved  

 Tilføjelsen af et: gaaende - gaaet, boende - boet, syende - syet, men seende  

 - set.
Dø har døende - død (afdød, uddød m.v.). Endelig danne disse Verber,  

 for saa vidt de ere svage, Imperfektum ved Tilføjelsen af ede: jeg saaede,  

 boede, syede, indviede, teede mig.
Dø har dog døde, og ske skete.
9. Det stumme og understøttende e bortfalder.  

 Ligeledes bortfalder i Almindelighed Selvlydsfordobling.
For at undgaa  

 Misforstaaelse beholdes dog Selvlydsfordobling i et Par enkelte Ord:  

 Talordene een - eet til Forskel fra Artiklen en - et, og viis - viist til  

 Forskel fra vis - vist (derimod enbenet, Visdom o.s.v.) I danske Ord maa  

 aldrig Accenttegn benyttes.
I fremmede Ord med Tonen paa sidste Stavelses  

 Selvlyd kan, for at undgaa Misforstaaelse, skrives Accent over e (f.Eks.:  

 Armee, Allee, Kanoneer).
10. Der skrives aa, ikke å.
Den lange Aa-lyd betegnes  

 ved aa med følgende Undtagelser: Alvor, (Alkove), Bog, Brog, broget, klog,  

 koge, Krog, kroget, love, otte, Svoger, Torsdag, Vorte, vove - endvidere  

 nogle Ord, der kunne udtales saavel langt som kort: Drog, Fjog, Orlog, Orlov,  

 Sprog, Tog.
 Hvor Stammen har o for kort Aa-lyd, beholdes o i Bøjninger og Afledninger,  

 selv om Lyden bliver eller kan blive lang - f.Eks.: bort - borte, grov -  

 grove, Lov - Loven, Skov - Skoven, sov - sove, vor - vore.
 Den korte Aa-lyd betegnes ved o med følgende Undtagelser: Aadsel, Aand,  

 Aande (aande), Baand, Flaad, Haand, Laad, laadden, en Maatte (der siges baade  

 * Maatte og Matte), naa! Raad, raadden, saa (og Sammensætninger: saadan,  

 saaledes, ogsaa, altsaa), Undersaat, Vaand, Vaande, (samt Kaarde).
 Hvor Ordets Stamme har lang Aa-Lyd betegnet ved aa, beholdes aa i  

 Bøjninger, Afledninger og Sammensætninger, selv om Lyden i disse er gaaet  

 over til at være kort, f.Eks.: maa - maatte, Naade - Naadsens, Maal -  

 Maaltid, skaane - Skaansel, vaage - vaagne, Kaalorm, Skraaplan, Smaating,  

 Taaspids. (Der skrives vogte). Har Ordets Stamme Æ-Lyd, men Ordet i Bøjninger  

 faar Aa-Lyd, betegnes denne ved aa: træde - traadt.
11. Den lange Æ-Lyd betegnes ved æ med følgende  

 Undtagelser: bedre der, deres, ere, her, hver, Legeme, sjette, tjene.  

 Endvidere maa mærkes fjerde, Stedet, udstede m.v., af Sted.
Der kan skrives  

 baade * Jern og Jærn.
Regler om, hvorledes kort Æ-Lyd bør skrives: 1) Har Ordets Stamme lang  

 Æ-Lyd og æ, beholdes æ ogsaa i Bøjninger, Afledninger og Sammensætninger,  

 selv om Lyden i disse er kort: Blæst, bævre, Fjællebod, færdes, Færdsel,  

 hærge, kærlig, næbbes, nærmere, nærmest, næst, næsten, ræddes, Rædsel,  

 Skærsild, Skærsommer, Skærtorsdag, tvært, tværtimod, Vædske, værdig. (Der  

 skrives Herred, Hertug, Herberge). 2) I Ord, i hvis Stamme eller anden  

 fremtrædende Form der findes a, Aa-Lyd eller ej, eller som kan betragtes som  

 afledet af et andet Ord, der har en af disse Lyde, betegnes den korte Æ-Lyd  

 ved æ: brække, brænde, Bændel, drægtig, Dræt, dæmme, færre, flække, Forældre,  

 fænge, fælde, fængsle, færge, fæste, Gæld, gælde m.v., græmme, Grævling,  

 Gænge, gængs m.v., Gæsling, gætte, hjælpe, hvælve, hvæsse, Hælvten, Hænder,  

 hænge, hærde, hævde, Hætte, knække, Kræmmer, Kælling, kælve, kæmme, Kæmner,  

 Kæmpe, kæntre, kæppe, kæphøj, Kærre, Kærve, lægge, læmme, længe, længes,  

 lemlæste, mægte, Mælk, mælte, Mængde, mæske, mætte, nægte, nævne, prægtig,  

 række, saamænd, skælve, en Slæt, smække, sprække, spænde, strække, stænge,  

 stævne, Stænte, stække, svække, sælge, sælde, skæfte, sætte, Skæl, skæmme,  

 skærpe, træffe, trække, trænge, Tægt (Aftægt m.v.) tække, tælle, tæmme,  

 tænke, Udlænding, Vægt, vægtig, Vægter, vække, Vælde, vældig, vælge, vælsk,  

 væmmes, vænne, vækse, Vækst, værge, værne, Ægt, Ælde, ældre, ældst, Ælling,  

 ændre, ængste. (Der skrives begge, Menneske, nem, at nemme, fornemme, et  

 Nemme.
Der kan skrives baade * El og Æl, * Elm og Ælm, * Esp og Æsp, * Hessel  

 og Hæssel, neppe og næppe, * Remse og Ræmse, * Skjelskør og Skælskør). 3) I  

 Ord, i hvis Stamme eller anden fremtrædende Form der findes e eller i (men  

 ikke ej), eller som kan betragtes som afledet af et andet Ord, der har en af  

 disse Lyde, betegnes den korte Æ-Lyd ved e: Enke, enkelt, fersk, hen, ihjel,  

 jer, Levned, mens, rense, Rensdyr, Revle, Revne, Skel, (skellig, skelne,  

 Forskel m.v.) Spjeld, Stel, tvende, trende, tretten, tredive. (Der skrives  

 dog Værk og baade * blænde, Blændværk og blende, Blendværk). 4) I Ord af  

 græsk, latinsk, fransk Oprindelse skrives e, hvor dette findes i den fremmede  

 Stamme, f.Eks.: Arrest, Berberis, Censur, Centner, Cypres, Dialekt, Element,  

 Ferle, Hermelin, Hveps, Interesse, Kabinet, Kaserne, Klerk, Lektie, Messe,  

 Nerve, Orient, Orkester, Patient, Perle, Pest, Presse, Procent, Professor,  

 Regiment, Regent, Rest, Sekt, September, Tempel, Terne, Testament, Vers. (Der  

 skrives dog Præst). 5) I andre Ord end de, der kunne henføres under Reglerne  

 1 - 4, skrives e eller æ for Æ-Lyd efter nugældende Brug, dog at e skrives i  

 Ordene fjern, fjermer, fjerne, gerne, Gerning, Hjerne, Stjerne, Terne,  

 ternet, Terning, Hjerte, streng og i disse Ords Sammensætninger og  

 Afledninger. (Der kan skrives baade * Bjerg og Bjærg. * Fjeld og Fjæld, *  

 Hjelm og Hjælm, * Jellinge og Jællinge, * Krebs og Kræbs, * Kærne og Kerne, *  

 Kærte og Kerte.) 12. I-Lyd betegnes ved i, U-Lyd ved u, Y-Lyd ved y. -  

 Lang E-Lyd betegnes ved e, lang O-Lyd ved o, lang Ø-Lyd ved Ø. - Kort E-Lyd  

 betegnes ved e eller i; i bruges i alle Ord, hvor den hidtidige Brug har  

 fastslaaet det.
Man skriver Fedt, Kirtel, tusinde (Tusinde), Ærinde. - Kort  

 O-Lyd betegnes ved o eller u; u bruges i alle Ord, hvor den hidtidige Brug  

 har fastslaaet det.
Man skriver Kunst, fordum, stundom. - Kort Ø-Lyd betegnes  

 ved ø eller y; y bruges i alle Ord, hvor den hidtidige Brug har fastslaaet  

 det.
Man skriver Mønster, Mønt, størkne, Søskende, ørkesløs.
13. I Stedet for ai, ei, oi, øi, ui, skrives aj, ej,  

 øj, (ogsaa for oi), uj. - Der skrives * Dejg, * fejg, * sejg eller Dej, fej,  

 sej.
I Stedet for au og ou skrives av og ov.
Man bør skrive Lav, Sav, tav,  

 Plov, Tov.
Ai, ei m.v. og au og ou maa helst bibeholdes i fremmede Ord;  

 særlig bør de beholdes i Navne (August, Europa, J.L.
Heiberg).
14. V foran t hærdes til f, naar den foregaaende  

 Selvlyd er kort og staar umiddelbart foran v - haft, groft, Løfte, men lavt,  

 skævt, halvt, djærvt, ellevte, tredivte; de to sidste Tilfælde, fordi e og i  

 foran v her knap høres.
Der skrives tyvte, brovte, flovt, stovt i Henhold til  

 Udtalen. - Der skrives: af, Afgift, Aftægt, m.v., ligeledes Stiffader. - Man  

 bør skrive Viol, violet, Violin (ogsaa Vridbor), men Fernis, fernisere.
 15. I skrives ikke efter g og k foran e, æ og ø. I  

 danske Navne kan j beholdes efter g og k foran betonet e, æ, ø: saaledes *  

 Kjøge, * Kjøbenhavn eller Køge, København. - Ellers beholdes j i alle  

 Tilfælde efter hidtidig Brug, selv om det i nogles Mund er blevet stumt,  

 altsaa: Fjeder, Fjer, at fjedre, Mjød, Sjælland, Skjald. - Efter en kort  

 Stavelse, endende paa l, n eller blødt d, kan Endestavelsen ie ombyttes med  

 je. f.Eks. * Ballie eller Balje, * Brynie eller Brynje, * Lillie eller Lilje,  

 * Midie eller Midje, * Mønnie eller Mønje, * Smedie eller Smedje, * Tillie  

 eller Tilje, * tredie eller tredje, * Vidie eller Vidje, * Villie eller Vilje  

 (men: Familie, Olie, Linie, Komedie o.desl.).
16. H foran j og v skrives i samme Udstrækning som  

 hidtil, altsaa f.Eks. hjem hjælpe, Hjejle, hviske, hvisle, hvæsse, hver,  

 Hvilling, Pighvarre, hvæse. (Der skrives Jærpe) - H skrives i Udraab som oh!  

 ah! m.v., naar Lyden er langt udtrukken (men: o ve! o Menneske! o.desl.). -  

 Stumt h bortkastes for øvrigt i danske Ord undtagen i Ordet thi.
I nordiske  

 Navne kan det beholdes: * Thor, * Thyra eller Tor, Tyra.
17. Regler om stumt d.
Det stumme d skrives, nar d  

 eller t findes (skrives) i Stammen, ellers ikke.
Undtagelser: a) Stumt d udelades mellem n og s og foran sk, naar Ordets  

 Stamme ligger uden for Sprogets Grænse - Grænse, Krans, Panser, Pinse,  

 Ransel.
Skanse, klaske, Kusk, Pisk, plaske, Sveske, tysk - derimod Handsel,  

 standse, Brændsel, Bindsel, -lands, hundse, hundsk, bondsk, fjendsk, mindst,  

 mindske (mindre), bidsk, jydsk, gridsk, Gødske, gødske, trædske (træde),  

 vadske, Vædske, vædske, (vaad, væde), og naturligvis under Bøjning: Mands,  

 Lands, Sinds o.s.v.
Eksempler paa stumt d: bedst, sidst, Bidsel, Færdsel, Gærdsel, Skærmydsel,  

 fodse, Gods, hidse, Kabuds, Klods (men klos paa), kradse, Lods, lodse (men en  

 Los (Dyret), at give los, at losse), Palads, Plads, pludselig, pludskæbet,  

 pudse, Puds (men lille Pus, pusle), ridse, Smuds, spids, Stads (men Fjas,  

 Spas), spadsere, Sejlads, Stillads, Strabads, Struds, Studs, studs, Trods,  

 Vindsel, ødsel - verdslig -Snedker (snide, snitte) - Bødker.
Ligeledes  

 skrives Gidsel, Kreds, Kryds, Lidse, splidse.
Tidsel, Tudse.
Eksempler paa Ord, hvor stumt d bør udelades: besk, fælles, gnisk (Gnier),  

 i Gære, hisse (hejse), Karusse, Plys, Trisse, trisse - skønt, endskønt, -  

 Søskende.
Der skrives * Bajads eller Bajas, * fraadse eller fraase, * Kyrads  

 eller Kyras, * Morads eller Moras, * Tru(d)sel (nu sædv.
Trusel) eller  

 Trussel.
 18. Q ombyttes i danske Ord med k.
 19. X ombyttes i danske Ord med ks, f.Eks. seks,  

 seksten (udtales sejsten).
20. Medlydsfordobling foran anden Medlyd bortfalder -  

 Døtre, sikre, mudre, ofre, tapre (men naturligvis: attraa, Baggrund, Uddrag,  

 Bredde, Vidde, Trolddom, - men Lærdom, af lære). Medlydsfordobling finder  

 Sted mellem Selvlyde, hvoraf den første er kort og betonet; j, v fordobles  

 dog ikke.
Eksempler: Labber, Gedde, vædde, Skrædder, Daddel (Frugten, men  

 Dadel), Flaaddet, Voddet, Spiddet (men: Smeden, Budet, Spydet m.m.), skaffe,  

 Brygger, Smakke, Lolland, Skellet, Brylluppet, fornemmelig, taknemmelig,  

 Lammet, vænne, narre, Glasset, sætte; men eje, Ravet.
Der skrives * Blusel  

 eller Blussel, * Trusel (se § 17) eller Trussel. - Efter lange Selvlyde  

 finder Medlydsfordobling Sted: a) af det haarde g i Ordene: Drægge, dægge,  

 Hæggen (ogsaa med blødt g: Hægen), Læggen, Lægget, Plaggen, Skægget, Væggen,  

 Æggen (kan ogsaa udtales kort), Ægget; b) i Ordene Næbbet, otte, sjette,  

 Sotten, Ætten (kan ogsaa udtales med kort æ).
 21. Til Vejledning ved fremmede Ords Skrivemaade  

 anbefales følgende Regler.
I. a) C beholdes for S-Lyd, ligesaa stumt c efter s, og for K-Lyd foran et  

 andet c, der lyder som s.
Ellers skrives k for c. (Centrum, Scene, Accent,  

 Vokal, Konsonant).
II.
I franske Ord, selv om de ere almindeligt brugte, beholdes den franske  

 Lydbetegnelse, naar i Udtalen særlig franske Lyde (j. g. ch, ll, gn)  

 forekomme; dog bortfalder sædvanligt det stumme e i Enden af Ordene.  

 Ligeledes beholdes Lydbetegnelserne au, eau, ay, oy, oi, ei, ou, e = ø, u,  

 en, em, on, ti, ce, stumt h, stum Endekonsonant.
De franske Accenter kunne  

 beholdes.
Eksempler: jaloux, Jalousi, Chaussee, Broche, Galoche, Fetich,  

 Toilet, Geni, gentil, Nation, Rayon, loyal, Teint, Prestige, Revu, Emballage,  

 brouillere, Bataille, Vignet, Chenille, Entree, Atelier, Buffet, Facon,  

 Niche, marchere, Malheur, Gene, Teten, Tantieme.
Om c og q se ovenfor I. a)  

 og b). Derimod skrives i Almindelighed for de franske Lydbetegnelser ai og eu  

 henholdvis æ og ø. - f.Eks.: Karantæne, Inspektør.
Støder c med K-Lyd i et  

 fransk Ord umiddelbart sammen med en anden fransk Lydbetegnelse, da maa man,  

 naar Ordet bruges paa Dansk, enten ogsaa ombytte denne eller beholde c -  

 f.Eks.
Kupee eller Coupee, men aldrig Koupee.
III.
I Indlyd af fremmede Ord anvendes Medlydsfordobling i Reglen ikke,  

 uagtet Selvlyden er kort og betonet, naar den ikke findes i det fremmede  

 Sprog (Artikel, Titel, Skrupel, Krønike, Tyfus o.s.v.); dog undtages Ord,  

 hvori Fordoblingen er bleven almindelig Brug, som Kammer, Nummer, Kaffe.  

 Derimod fordobles en i fuldt betonet Stavelse staaende Endemedlyd foran  

 følgende Selvlyd uden Hensyn til Skrivemaaden i det fremmede Sprog:  

 Politikken, Botanikker (Flertal af Botanik, forskelligt fra (en) Botaniker),  

 Institutter, Eremitter, Attrapper, Paragraffer, Konsoller o.s.v. (men  

 Buffeter o.desl., hvor Medlyden ikke udtales, og Bassiner o.desl., hvor vi  

 udtale n som ng). Har Stavelsen kun Bitone (som i Konsul, Punktum, Leksikon),  

 anvendes Fordobling ikke undtagen i enkelte Ord, hvori den er bleven  

 almindelig, som Biskopper, Omnibusser. (Medlydsfordobling efter ubetonet  

 Selvlyd beholdes i Reglen, naar den findes i det fremmede Sprog (Allee,  

 Ballon, abonnere, Buffet o.s.v.); dog skrives enkelt Medlyd overalt, hvor  

 Brugen har indført det: Bajonet, Kanel, Karbonade, Pomade, Paryk, tradionel  

 m.m.
Afvigende fra den fremmede Form skrives Mytteri).
Fremmede Ord, der ere fuldt optagne og indgaaede i Sproget og i Udtalen  

 have tabt de fremmede Lyde, skrives efter Sprogets almindelige Regler Ansjos,  

 Kaptajn, Kontor, Løjtnant, nervøs, Tempel, Ur, Trone. - Dog ombyttes aldrig  

 ch, g, j eller ti med sj (undt.
Ansjos).
Ministeriet for Kirke- og  

 Undervisningsvæsenet, den 27de Februar 1892.
 Goos.
/C.
Holm.
 (* 1) Naar den ene af to Former, som begge ere tilladte, særlig anbefales  

 af Ministeriet, er den saavel her som i det efterfølgende mærket med en  

 foransat Stjerne.
