Skriftlig fremsættelse (23. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 arbejdstid for mobile lønmodtagere inden for vejtransportsektoren.
(Lovforslag nr.
L 19).
 Forslaget gennemfører Rådets direktiv 2002/15/EF om  

 tilrettelæggelse af arbejdstid for personer, der udfører mobile  

 vejtransportaktiviteter.
 Der er tre hovedformål med lovforslaget: At forbedre de  

 sikkerheds- og sundhedsmæssige forhold for mobile lønmodtagere, at øge  

 færdselssikkerheden og at skabe mere ensartede konkurrencevilkår i  

 vejtransportsektoren.
Disse formål tilgodeses ved, at der med udgangspunkt i  

 reglerne og anvendelsesområdet for Rådets forordning (EØF) nr. 3820/85 og  

 AETR-overenskomsten indføres arbejdstidsregler for mobile lønmodtagere, så  

 det  

 ikke alene er kørsel samt hviletid mv. i forbindelse med kørslen, men også  

 mobile lønmodtageres arbejde udover kørslen, der bliver genstand for  

 regulering.
Den mest markante nyskabelse i den henseende er indførelsen af et  

 absolut loft for, hvor meget mobile lønmodtagere må arbejde om ugen i  

 gennemsnit, og et registreringssystem i tilknytning hertil.
 Loftet er på 48 timer om ugen i gennemsnit beregnet over 4  

 måneder, og samtidig fastsættes der en øvre grænse, som med en enkelt  

 mulighed  

 for fravigelse er på 60 timer, for hvor meget der må arbejdes i en enkelt  

 uge.  

 At loftet er absolut betyder, at alt arbejde  dvs. både mobilt og  

 ikke-mobilt  

 samt arbejde udført for andre arbejdsgivere  skal medtages ved  

 beregningen af  

 det ugentlige antal timer.
For at sikre, at det absolutte loft respekteres, indføres  

 der et registreringssystem, hvor den mobile lønmodtager forpligtes til at  

 oplyse om arbejde, der er udført for andre arbejdsgivere, og den mobile  

 lønmodtagers  

 arbejdsgiver forpligtes til at opbevare registreringen af den mobile  

 lønmodtagers samlede arbejdstid i op til 2½ år.
Hensigten med at indføre et  

 sådant absolut loft og et registreringssystem i tilknytning hertil er, at  

 mobile lønmodtagere ikke skal udføre vejtransporter, hvis de på grund af fx  

 et  

 deltidsjob ved siden af er for trætte til, at det er trafiksikkerhedsmæssigt  

 forsvarligt.
Det er ikke blot de af forordningen eller AETR-overenskomst  

 omfattede lønmodtagere, der er omfattet af lovforslaget, men alle mobile  

 lønmodtagere, der deltager i de vejtransportaktiviteter, der reguleres af  

 forordningen eller overenskomsten, dvs. den tunge trafik.
Der inddrages  

 dermed  

 en yderligere gruppe af lønmodtagere under lovforslagets anvendelsesområde.
Om anvendelsesområdet kan det i øvrigt anføres, at  

 lønmodtagere, der er sikret de i direktivet indeholdte rettigheder enten via  

 en  

 skriftlig aftale, som henviser til en på virksomheden gældende overenskomst,  

 eller direkte i medfør af en kollektiv overenskomst, ikke er omfattede af de  

 bestemmelser af lovforslaget, der gennemfører de pågældende rettigheder.
Det  

 er  

 alene de bestemmelser i direktivet, der omhandler oplysnings- og  

 registreringsforpligtelsen i relation til det absolutte loft på 48 timers  

 arbejde i gennemsnit om ugen, der ikke i henhold til lovforslaget kan  

 gennemføres via kollektiv overenskomst.
Registrerings- og oplysningspligten har først og fremmest et  

 trafiksikkerhedsmæssigt sigte, og pligterne modsvares ikke af rettigheder,  

 der  

 er egnede til håndhævelse fagretligt, men lovforslaget giver i videst muligt  

 omfang arbejdsmarkedets parter adgang til at gennemføre direktivet ved  

 kollektiv overenskomst.
Der er tale om minimumsimplementering af det  

 tilgrundliggende direktiv, så lovforslaget ligger også på andre punkter i  

 forlængelse af gældende arbejdsmarkedslovgivning.
 Forslaget forventes at have visse administrative og dermed  

 også økonomiske konsekvenser for vejtransportsektoren, hvilket navnlig er en  

 følge af registreringssystemet, der skal sikre, at det absolutte loft på 48  

 timers arbejde om ugen i gennemsnit respekteres.
 Forslaget foreslås at træde i kraft 1. april 2005. Som følge  

 af folketingsvalget og udfra hensynet til en betryggende behandling af  

 lovforslaget i Folketinget foreslås en ikrafttrædelsesdato, der ligger lidt  

 senere end fristen for at implementere direktivet i medlemsstaterne (den 23.  

 marts 2005).
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
