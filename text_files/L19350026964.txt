 Under 14. August 1935 har Kongeriget Danmark for Kongerigets Vedkommende,  

 Grønland undtaget, tiltraadt den af den internationale Arbejdskonference i  

 Geneve i Aaret 1921 vedtagne Konvention angaaende en ugentlig Hviledag i  

 industrielle Virksomheder.
 Konventionen er saalydende:
 Art. 1.
 Ved udtrykket »industriel Virksomhed« forstaas i denne  

 Konvention:
 Denne Opregning er foretaget med Forbehold af de særlige i nationale  

 Hensyn begrundede Undtagelser, der indeholdes i Washington-Konventionen om  

 Begrænsning af Arbejdstiden i industrielle Virksomheder til 8 Timer om Dagen  

 og 48 Timer om Ugen, forsaavidt saadanne Undtagelser er anvendelige paa denne  

 Konventions Bestemmelser.
 Saafremt det maa anses nødvendigt, kan ethvert Medlem som Supplement til  

 den ovennævnte Opregning fastsætte Skillelinien mellem Industri paa den ene  

 Side og Handel og Landbrug paa den anden.
 Art 2.
 For hver Periode paa 7 Dage skal der, medmindre andet bestemmes i de  

 følgende Artikler, gives samtlige de Personer, der beskæftiges ved saavel  

 offentlige som private industrielle Virksomheder eller nogen Gren heraf, en  

 ugentlig Hviletid bestaaende af mindst 24 paa hinanden følgende Timer.
 Denne Hviletid skal saa vidt muligt gives hele Personalet i den enkelte  

 Virksomhed paa samme Tid.
 Den skal saavidt muligt falde sammen med de Dage, der allerede ifølge det  

 enkelte Lands eller Omraades Tradition eller Sædvane er fastsat som  

 Hviledage.
 Art. 3.
 Ethvert Medlem kan bestemme, at de i Art. 2 indeholdte Bestemmelser ikke  

 skal finde Anvendelse paa saadanne Foretagender, i hvilke udelukkende  

 Medlemmer af en og samme Familie er beskæftigede.
 Art. 4.
 Ethvert Medlem kan efter Samraad med de interesserede Arbejdsgiver- og  

 Arbejdsorganisationer og med tilbørlig Hensyntagen til samtlige humane og  

 økonomiske Interesser fastsætte fuldstændige eller delvise Undtagelser (heri  

 indbefattet Udsættelse og Forkortelse af Hviletiden) fra Bestemmelserne i  

 Art. 2.
 Saadant Samraad er ikke nødvendigt med Hensyn til de Undtagelser, der  

 allerede har Hjemmel i den eksisterende Lovgivning.
 Art. 5.
 Ethvert Medlem skal saa vidt muligt fastsætte Bestemmelser, der sikrer, at  

 der ydes en anden Hviletid som Erstatning for en i Henhold til Art. 4 fastsat  

 Udsættelse eller Forkortelse af Hviletiden, bortset fra de Tilfælde, hvor der  

 ved Overenskomst eller Skik og Brug allerede er fastsat en saadan.
 Art. 6.
 Ethvert Medlem udfærdiger og tilstiller det internationale Arbejdsbureau  

 en Fortegnelse over de i Medfør af Art. 3 og 4 fastsatte Undtagelser og  

 meddeler derefter hvert ander Aar Bureauet alle de Forandringer, der er  

 foretaget i denne Fortegnelse.
 Det internationale Arbejdsbureau skal forelægge den internationale  

 Arbejdsorganisations Generalkonference en Rapport desangaaende.
 Art. 7.
 For at lette Gennemførelsen af Bestemmelserne i denne Konvention skal hver  

 Arbejdsgiver, Direktør eller Bestyrer være forpligtet til:
 Art. 8.
De formelle Ratifikationer af denne Konvention skal, paa de i  

 Versailles-Traktaten.
Afsnit XIII, og de henhørende Bestemmelser i de øvrige  

 Fredstraktater fastsatte Betingelser, meddeles Folkeforbundets  

 Generalsekretær til Registrering.
 Art. 9.
 Denne Konvention træder i Kraft paa den Dag, da to Medlemmer af den  

 internationale Arbejdsorganisation har ratificeret Konventionen, og dette er  

 registreret af Generalsekretæren.
 Den er kun bindende for de Medlemmer, hvis Ratifikationer er blevet  

 registrerede i Sekretariatet.
 Derefter træder Konventionen i Kraft for hvert enkelt Medlem paa den Dag,  

 paa hvilken dets Ratifikation er blevet registreret i Sekretariatet.
 Art. 10.
Saa snart to Medlemmer af den internationale Arbejdsorganisation har  

 ratificeret Konventionen, og dette er blevet registreret af Sekretariatet,  

 skal Folkeforbundets Generalsekretær udsende Meddelelse herom til alle  

 Medlemmer af den internationale Arbejdsorganisation.
Han skal ligeledes  

 udsende Meddelelse om Registrering af samtlige de Ratifikationer, som siden  

 bliver sendt ham til Registrering af Organisationens andre Medlemmer.
 Art. 11.
 Ethvert Medlem, som ratificerer denne Konvention, indgaar paa at bringe  

 Bestemmelserne i Art. 1-7 i Kraft senest den 1. Januar 1924 og at træffe de  

 Foranstaltninger, som er fornødne for at gøre disse Bestemmelser virksomme.
 Art. 12.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at bringe den i Anvendelse i sine  

 Kolonier, Besiddelser og Protektorater i Overensstemmelse med Bestemmelsen i  

 Versailles-Fredstraktatens Art. 421 og de herhenhørende Artikler i de andre  

 Fredstraktater.
 Art. 13.
Ethvert Medlem, der har ratificeret denne Konvention, kan opsige den efter  

 Forløbet af 10 aar fra den Dag, da Konventionen først traadte i Kraft, ved at  

 sende Meddelelse herom til Registrering i Folkeforbundets Sekretariat.
Saadan  

 Opsigelse faar først Gyldighed et Aar efter Sekretariatets Registrering.
 Art. 14.
 Det internationale Arbejdsbureaus Styrelse skal mindst een Gang hvert 10de  

 Aar aflægge Rapport til Generalkonferencen om denne Konventions Anvendelse,  

 og den skal overveje Ønskeligheden af paa Konferencens Dagsorden at fremsætte  

 Spørgsmaal om dens Revision eller Forandring.
 Art. 15.
 Denne Konventions franske og engelske Tekster er begge autentiske.
 Hvilket herved bringes til almindelig Kundskab med Tilføjende, at Danmarks  

 Tiltræden af den nævnte Konvention under 30. August 1935 er registreret af  

 Folkeforbundets Generalsekretariat.
 Socialministeriet, den 28. September  

 1935.
 Steincke.
/G.
Bardenfleth.
