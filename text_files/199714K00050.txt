Nr BTL 50 Betænkning over Forslag til lov om ændring af lov om radio- og  

 fjernsynsvirksomhed (Tv-rettigheder til vigtige begivenheder og forbud mod  

 piratdekodere m.v.)   

 Nr L 50 1997-98. 1. samling Afgivet af Kulturudvalget Afgivet: 19971211 Udvalget har behandlet lovforslaget i en række møder og har herunder  

 stillet spørgsmål til kulturministeren, som denne har besvaret skriftligt.  

 Udvalget har herudover stillet et spørgsmål til justitsministeren.
 Endvidere har udvalget modtaget skriftlige og/eller mundtlige henvendelser  

 fra:
Bech-Bruun & Trolle, Canal Digital A/S Danmark, Danmarks Idræts-Forbund, Team Danmark, Dansk Komponist Forening, Danske Jazz, Beat og Folkemusik Autorer og  

 Danske Populærautorer, Tele Danmark Kabel TV, TV 2 og TV3.
 Der er af kulturministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med de af kulturministeren stillede ændringsforslag.
Et mindretal inden for mindretallet (Socialistisk Folkepartis medlemmer af  

 udvalget) finder det vigtigt, at store sportsbegivenheder med væsentlig dansk  

 deltagelse kan ses af hele befolkningen.
Det betyder, at de skal kunne ses på  

 en af de landsdækkende kanaler (DR og TV 2).
SF mener også, at opregningen i bemærkningerne til lovforslaget af store  

 sportsbegivenheder af særlig dansk interesse er rigtig, selv om SF godt kunne  

 have forestillet sig, at listen var udvidet med f.eks.
Tour de France.
Men SF  

 har forstået, at denne sportsbegivenhed vanskeligt lader sig definere som en  

 national sportsbegivenhed, selv om den rent faktisk har været det de senere  

 år.
SF støtter også forslaget om forbud mod salg af piratdekodere.
Derimod  

 mener SF ikke, at det nytter noget at gennemføre et forbud mod besiddelse af  

 piratdekodere, når det ikke vil være muligt at sikre overholdelse af  

 forbudet.
 Et andet mindretal (Venstres og Centrum-Demokraternes medlemmer af  

 udvalget) indstiller lovforslaget til vedtagelse med de under nr. 2-6  

 stillede ændringsforslag.
 Et tredje mindretal (Det Konservative Folkepartis og Dansk  

 Folkepartis medlemmer af udvalget) indstiller lovforslaget til   

 forkastelse ved 3. behandling, men kan stemme for de stillede  

 ændringsforslag.
Æ n d r i n g s f o r s l a g Til § 1 Af et mindretal (KF), tiltrådt af et mindretal (DF):
 1) I det under nr. 2 foreslåede § 75, stk. 1, udgår  

 ordene »direkte eller«.
 Af et mindretal (KF), tiltrådt af et mindretal (V, CD og  

 DF):
 2) Den under nr. 3 foreslåede § 75 a affattes  

 således:
»§ 75 a.
Det er ikke tilladt at fremstille, importere,  

 omsætte, besidde eller ændre dekodere eller andet dekodningsudstyr, hvis  

 formål det er at give uautoriseret adgang til indholdet af en kodet radio-  

 eller tv-udsendelse.
Annoncering eller anden form for reklame for sådant  

 udstyr er ikke tilladt.« Af kulturministeren, tiltrådt af udvalget:
 3) Efter nr. 3 indsættes som nyt nummer:
 »01. I § 76, stk. 1, indsættes efter nr. 7 som nyt  

 nummer:
»01) overtræder § 75, stk. 2.«» Af et mindretal (KF), tiltrådt af et mindretal (V, CD og  

 DF):
 4) Efter nr. 3 indsættes som nyt nummer:
 »02. I § 76, stk. 1, indsættes efter nr. 7 som nyt  

 nummer:
»02) overtræder § 75 a.«» 5) Efter nr. 3 indsættes som nyt nummer:
 »03. I § 76 indsættes efter stk. 1 som nyt stykke:
»Stk. 2. Såfremt overtrædelsen af § 75 a er begået i  

 erhvervsmæssigt øjemed, kan straffen stige til hæfte eller fængsel i indtil 6  

 måneder.« Stk. 2 og 3 bliver herefter stk. 3 og 4.' Af kulturministeren, tiltrådt af udvalget:
 6) Efter nr. 3 indsættes som nyt nummer:
»04. I § 76, stk. 2, ændres »og § 73, stk.  

 8« til: », § 73, stk. 8, og § 75, stk. 1«.' B e m æ r k n i n g e r Til nr. 1 Begrænsningerne i fjernsynsforetagenders udnyttelse af enerettigheder til  

 begivenheder af væsentlig samfundsmæssig interesse bør alene gælde  

 tidsforskudte udsendelser.
Til nr. 2, 4 og 5 Det bør også være ulovligt for privatpersoner at fremstille, importere,  

 omsætte, besidde og ændre dekodere m.v.
Til nr. 3 og 6 Det fremgår af bemærkningerne til lovforslaget, at danske satellit- og  

 kabel-tv-stationer, der overtræder reglerne om tv-rettigheder til vigtige  

 begivenheder, efter den gældende lov kan fratages deres sendetilladelse.  

 Dette gælder for overtrædelser såvel af bestemmelserne herom i loven som af  

 bestemmelser i den kommende bekendtgørelse om tv-rettigheder til vigtige  

 begivenheder.
Fratagelse af sendetilladelse forudsætter imidlertid, at  

 overtrædelsen er grov eller ofte gentagen.
På denne baggrund findes det  

 rigtigt at give mulighed for, at der kan fastsættes straf af bøde for  

 overtrædelse af bestemmelserne i loven og i den kommende bekendtgørelse i  

 tilfælde, hvor inddragelse af sendetilladelsen - midlertidigt eller endeligt  

 - må siges af være ude af proportion med overtrædelsen.
 Forslaget medfører mulighed for, at også DR og TV 2 kan idømmes bøde for  

 overtrædelse af bestemmelserne.
Hanne Andersen (S) fmd . Søren Hansen (S) Eva Fatum (S) Poul  

 Qvist Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Helge Sander (V) Lars Løkke  

 Rasmussen (V) nfmd . Hans Christian Schmidt (V) Torben Rechendorff  

 (KF) Agnete Laustsen (KF) Brian Mikkelsen (KF) Ole Donner (DF) Fremskridtspartiet og Enhedslisten havde ikke medlemmer i udvalget.
Ændringsforslag Af kulturministeren:
Til § 1 7) Efter nr. 3 indsættes som nyt nummer:
 »05. I § 76, stk. 1, nr. 6, udgår ordet  

 »eller«, og i § 76, stk. 1, nr. 7, ændres »nr. 2.«  

 til: »nr. 2 eller«.
B e m æ r k n i n g e r Til nr. 7 Ændringsforslaget er en konsekvens af ændringsforslag nr. 3.
