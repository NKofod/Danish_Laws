Nr BTL 51 Betænkning over Forslag til lov om ændring af lov om boligbyggeri og lov  

 om boliger for ældre og personer med handicap (Almennyttige boligselskabers  

 formål m.v.)   

 Nr L 51 1994-95, 1. samling Afgivet af Boligudvalget Afgivet: 19950119 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Afdelingsbestyrelserne i Avedøre Stationsby, Boligafdelingen Hyldespjældet, Boligselskabernes Landsforening, Byggefagenes Kooperative Landssammenslutning, Dansk Almennyttigt Boligselskab, Det Kooperative Fællesforbund, Lejernes Landsorganisation og Tingbjerg Fællesråd.
 Boligministeren har over for udvalget oplyst følgende om centrale  

 problemstillinger, som har været drøftet i tilknytning til udvalgsarbejdet:
1. Positivlisten Lovteknisk er det fundet uhensigtsmæssigt at foretage en detaljeret  

 beskrivelse i lovteksten af, hvilke aktiviteter selskaberne vil kunne udøve.  

 Disse vil derfor blive nærmere opregnet i en positivliste, der udformes som  

 en bekendtgørelse.
Viser det sig senere, at positivlisten ikke er dækkende i forhold til  

 boligselskabernes aktuelle behov på deres aktivitetsområde, vil positivlisten  

 relativt hurtigt kunne ændres.
En ændring af bekendtgørelsen vil blive  

 forelagt Boligudvalget til orientering.
Desuden vil bekendtgørelsen ikke  

 kunne ændres uden en godkendelse fra de partier, der har indgået forlig om  

 nærværende lovforslag.
2. Sociale aktiviteter Med henblik på at opnå såvel en betryggende som en smidig kommunal kontrol  

 med de sociale aktiviteter, som et boligselskab ønsker at iværksætte, hvor  

 også andre end afdelingens egne beboere kan deltage, vil følgende procedure  

 blive anvendt:
 - For så vidt angår byudvalgsaktiviteter, som et boligselskab iværksætter  

 som led i en af kommunen godkendt helhedsplan i et samspilsramt boligområde,  

 vil der ikke efterfølgende særskilt skulle ske underretning af kommunen.
 - For så vidt angår aktiviteter, hvorom der efter fritidslovgivningen  

 eller anden lovgivning allerede er indgået aftale mellem boligselskabet og  

 kommunen, vil der ikke efterfølgende skulle ske underretning af kommunen.
 - For så vidt angår aktiviteter, der alene omfatter afdelingens beboere,  

 eller hvor »fremmede« deltager mere tilfældigt og uplanlagt i  

 enkelte arrangementer, vil underretning af kommunen som hidtil være  

 unødvendig.
- Andre aktiviteter end de ovenfor nævnte, som ønskes iværksat, og som  

 indeholder tilbud til andre end afdelingens beboere, vil ofte indgå i  

 drøftelserne omkring vedtagelsen af afdelingens budget.
For de afdelinger,  

 hvor der i det af afdelingsbestyrelsen og selskabsbestyrelsen godkendte  

 budget er indeholdt udgifter til sådanne aktiviteter, skal selskabet straks,  

 når budgettet er godkendt, fremsende det til den tilsynsførende  

 kommunalbestyrelse.
De nævnte udgifter skal fremgå af en note til budgettet.  

 Har kommunen ikke inden 3 måneder, svarende til varslingsperioden for  

 lejeforhøjelser, fra det tidspunkt, hvor budgettet er kommet frem, reageret,  

 vil afdelingen kunne sætte aktiviteterne i gang.
Kommunalbestyrelsen vil som  

 hidtil kunne kræve, at boligselskabet indsender budgettet til godkendelse,  

 uanset om dette indeholder udgifter til de omtalte aktiviteter.
 - Opstår der i løbet af året ønske om at iværksætte aktiviteter, som ikke  

 er nævnt ovenfor, hvortil der ikke er afsat penge i budgettet, og som også  

 omfatter deltagelse af andre end afdelingens beboere, vil kommunalbestyrelsen  

 ligeledes skulle orienteres.
3. Revision og tilsyn I forbindelse med den handlingsplan, som Boligselskabernes Landsforening  

 har vedtaget for forebyggelse af fejl og negativ omtale af den almennyttige  

 sektor, har Boligministeriet tidligere tilkendegivet, at man er positiv over  

 for sammen med boligselskaberne at vurdere, hvorledes revisionsreglerne kan  

 ændres i retning af en forvaltningsrevision.
 Boligministeriet vil endvidere i en vejledning til boligselskaberne pege  

 på det hensigtsmæssige i, at større selskaber, f.eks. selskaber, der  

 administrerer 10-15.000 lejligheder, har ansat to revisorer.
 Boligministeriet vil tillige fastsætte regler om, at flerårige aftaler  

 mellem boligselskabet og et revisionsfirma ikke kan indgås, uden at der er  

 mulighed for, at selskabet kan opsige aftalen med 1 års varsel.
Som led i den ovennævnte handlingsplan er det endvidere tanken at gå over  

 til en obligatorisk edb-indberetning af boligselskabernes regnskabsmateriale  

 til Boligselskabernes Landsbyggefond.
Landsbyggefonden vil herved få mulighed  

 for at udarbejde en mere aktuel og tidssvarende regnskabsstatistik med  

 nøgletal, som kan bruges som arbejdsgrundlag for de vurderinger af økonomien,  

 der skal finde sted i de enkelte boligselskabers bestyrelser,  

 afdelingsbestyrelser, revision og tilsyn.
Boligministeriet lægger stor vægt på, at der således gennemføres en  

 forbedret regnskabsstatistik med nøgletal, en problemstilling, som også er  

 fremhævet i bemærkningerne til det af Fremskridtspartiet, Venstre og Det  

 Konservative Folkeparti fremsatte beslutningsforslag nr.
B 18.
 Med henblik på at forbedre den enkelte kommunalbestyrelses muligheder for  

 at føre tilsyn med boligselskaberne vil Boligministeriet i samarbejde med de  

 kommunale organisationer og Boligselskabernes Landsbyggefond søge at udvikle  

 et tilsynskoncept.
4. Udvidelse af beboerdemokratiet På baggrund af de ønsker, der har været fremme om at udvide  

 beboerdemokratiet, vil der blive nedsat en arbejdsgruppe, der nærmere skal  

 vurdere mulighederne herfor og herunder vurdere, hvorledes  

 afdelingsbestyrelsens kompetence kan udvides i forhold til  

 selskabsbestyrelsens, samt sikre bedre redskaber til løsning af eventuelle  

 konflikter.
Arbejdsgruppen skal samtidig se på, hvordan beboerindflydelsen på  

 valg af administrator og revisor kan øges.
Det vil herudover være hensigtsmæssigt, at også spørgsmålet om  

 kommunalbestyrelsernes indflydelse i boligselskaberne tages op.
Man kan  

 herved vurdere dels mulighederne for at udvide beboernes indflydelse i  

 selskaberne og dels de habilitetsspørgsmål i forhold til  

 kommunalbestyrelsesudpegede bestyrelsesmedlemmer, der har været rejst senest  

 på baggrund af Lejerbo-sagen.
5. Håndværksvirksomheder Det præciseres, at de boligselskaber, der i dag har tilknyttet  

 selvstændige håndværksvirksomheder organiseret som aktieselskaber, og som kun  

 udfører arbejde for selskabet og dets afdelinger, i løbet af en  

 overgangsperiode på 5 år skal afvikle disse selskaber og lægge deres  

 aktiviteter og aktiver ind under boligselskabet.
Baggrunden herfor er ønsket  

 om at styrke muligheden for et ensartet kommunalt tilsyn og øge  

 gennemsigtigheden af selskabets aktiviteter.
 Boligministeren har i forlængelse af sin besvarelse af Boligudvalgets  

 spørgsmål 11 af 13. december 1994 tilkendegivet følgende over for udvalget:
I henvendelsen fra Det Kooperative Fællesforbund og Byggefagenes  

 Kooperative Landssammenslutning af 1. december 1994 til Folketingets  

 Boligudvalg (L 51 - bilag 8) er bl.a. peget på et særligt problem i relation  

 til lovforslaget som følge af selskabslovgivningen.
Der er tale om lov om  

 erhvervsdrivende virksomheder, som er trådt i kraft den 1. januar 1995.
I brevet fra de to organisationer anføres, at det ikke vil være muligt for  

 fremtiden at have andelsselskaber med passive investorer.
Yderligere er  

 nævnt, at en række andelsselskaber vil blive omfattet af de nye bestemmelser,  

 f.eks Arbejderbo.
Da der herefter vil blive tale om vekslende  

 kapitalgrundlag, fordi nogle boligselskaber i en periode ikke modtager  

 administrationsydelser fra andelsselskabet, finder jeg, at der bør være  

 mulighed for, at boligselskabet på ny tegner indskudskapital i  

 andelsselskabet, når boligselskabet igen får brug for Arbejderbos ydelser.
Arbejderbo er et administrationsselskab, som primært udfører  

 bygherrerådgivningsopgaver for boligselskaber.
Så vidt det er  

 Boligministeriet bekendt, er der en del boligselskaber, som har indskudt  

 midler i Arbejderbo.
Boligministeriet har været i kontakt med Erhvervs- og Selskabsstyrelsen om  

 problemstillingen.
Det er herfra oplyst, at de to organisationer har forstået  

 de nye regler korrekt, og at der har været en række møder med Det Kooperative  

 Fællesforbund herom.
Det er en konsekvens af de nye regler, at Arbejderbo skal omdannes til en  

 virksomhed med begrænset ansvar, som falder ind under lov om erhvervsdrivende  

 virksomheder.
Dette forudsætter vekslende kapital, idet indskydere, der ikke  

 er aktuelle aftagere, leverandører og lignende, skal have deres indskud  

 retur.
Efter positivlisten i bemærkningerne til lovforslaget kan indskud i  

 andelsselskaber med begrænset ansvar som f.eks.
Arbejderbo opretholdes med  

 kommunens accept.
Men der kan ikke foretages nye indskud.
 Der er derfor en teknisk detalje for denne type selskaber, som må bringes  

 på plads.
Under hensyn til, at der i realiteten er tale om de samme penge og ikke om  

 et nyt indskud, som trækkes ud af og senere skydes ind i f.eks.
Arbejderbo,  

 vil boligselskaberne derfor få adgang til at genindskyde midlerne.
Indskuddet  

 må naturligvis ikke overstige det oprindelige indskud.
6. Undersøgelse af KAB's administration af privat  

 udlejningsbyggeri Der nedsættes en arbejdsgruppe under Københavns Kommune med repræsentanter  

 fra Københavns Kommune og Bygge- og Boligstyrelsen med henblik på en  

 undersøgelse af KAB's boligadministration og accessoriske virksomhed.
 Undersøgelsen vil blive koncentreret om 10 institutioner/fonde beliggende  

 i København og Frederiksberg Boligfond, som alle administreres af KAB, eller  

 rettere KABprivat.
Formålet er dels i fællesskab at skabe et klart grundlag for Københavns  

 Kommunes tilsyn med KAB's virksomhed, dels at vurdere lovligheden af visse  

 aktiviteter inden for KAB-komplekset.
Herunder vil KAB's accessoriske  

 virksomhed og organisation, specielt forholdene omkring KAB-Consult og  

 KAB-Fonden, blive inddraget i undersøgelsen.
 Boligministeren har over for Boligudvalget tilkendegivet, at han vil drage  

 de nødvendige konsekvenser af arbejdsgruppens undersøgelse, såfremt dette  

 skulle vise sig påkrævet eller hensigtsmæssigt.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
 Et mindretal inden for flertallet (Socialistisk Folkepartis medlem af  

 udvalget) finder, at det af positivlisten burde fremgå, at det var tilladt at  

 have håndværkerselskaber i boligselskaberne, der i begrænset omfang kunne  

 arbejde også uden for selskabet.
SF have gerne set dette, fordi SF finder, at det er vigtigt at bevare  

 håndværkerselskabers mulighed for at fortsætte.
Dels betyder det en  

 konkurrence på markedet, der er til lejernes fordel, dels har selskaberne en  

 meget høj erfaring med vedligeholdelse og istandsættelse af lejligheder.
 Med hensyn til udvidelsen af beboerdemokratiet havde SF gerne set, at der  

 var gennemført en analyse af konsekvenserne af, at en afdeling kan vælge et  

 almennyttigt boligselskab som administrator.
 Det er for SF et afgørende middel til at undgå sager i boligselskaberne,  

 at beboerdemokratiet styrkes, og at afdelingerne sikres det frie valg ved  

 valg af administrator.
 Endelig havde SF gerne set, at følgende aktiviteter var blevet slettet af  

 negativlisten:
 - Administration af private udlejningsboliger i drift, medmindre  

 kommunalbestyrelsen har godkendt administrationsforholdet og har  

 anvisningsretten til minimum hver fjerde ledige lejlighed (med den nævnte  

 undtagelse for KAB).
 - Administration af private kollegier, hvortil der ikke ydes offentlig  

 støtte, medmindre kommunalbestyrelsen har godkendt administrationsforholdet  

 og har anvisningsretten til minimum hver fjerde ledige værelse.
 - Administration af private andelsboliger, der ikke er opført med  

 offentlig støtte.
Begrundelsen herfor er, at SF finder det meget underligt, at man fra  

 Folketingets side vil forbyde lejere, der ønsker sig administreret af et  

 givet boligselskab, at blive det.
Det er SF's synspunkt, at lejerne selv skal  

 kunne vælge sig et boligselskab.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de af mindretallet stillede ændringsforslag.
 Mindretallet finder, at lovgiver, såfremt lovforslaget vedtages i sin  

 nuværende form, legaliserer et enkelt boligselskabs muligheder for at drive  

 accessorisk virksomhed i form af administration af ca. 5.000  

 udlejningsboliger, der er omfattet af boligreguleringsloven (privat  

 udlejningsbyggeri).
 Imidlertid har tilsynsmyndigheden (Københavns Kommune) hidtil uden held  

 anmodet om en redegørelse fra boligselskabet KAB vedrørende den økonomiske,  

 administrative og ledelsesmæssige sammenblanding mellem KAB og de af  

 boligselskabet benævnte erhvervsdrivende fonde.
Der bør foretages en tilbundsgående undersøgelse vedrørende KAB's  

 boligadministration, herunder den ulovlige lånepraksis, der har været mellem  

 KAB og institutionerne/fondene indtil 1993, ligesom der også bør tages  

 stilling til spørgsmålet om, hvorvidt forretningsførerselskabet skal  

 tilbageføre midler til institutionerne/fondene.
Dette udredningsarbejde skal  

 være tilendebragt, før Folketinget behandler undtagelseslovgivningen for  

 KAB's accessoriske virksomhed.
 Den tillid, Folketinget gennem de seneste år har vist den almennyttige  

 boligsektor, har sektoren ikke levet op til, tværtimod er kræfterne og  

 kreativiteten brugt til at omgå eksisterende regelsæt.
 De seneste år er historierne blevet mere og mere håndgribelige og  

 tydelige, og hvis man nævner sager som Bolind, Vibo, Ungbo og senest Lejerbo,  

 vil de fleste være enige i, at der er noget gennemgående galt med sektoren,  

 som trænger til gennemgribende ændringer, hvis der fortsat skal skydes  

 offentlige midler til.
 Flere af boligselskaberne har udvist en malplaceret kreativitet i deres  

 iver efter at finde nye virksomhedsområder såsom bygge- og  

 administrationsvirksomhed i udlandet, administration af private boliger,  

 forsikringsadministration, advokatvirksomhed og håndværksvirksomhed, alt  

 sammen aktiviteter, som burde ligge langt uden for rammerne af almennyttig  

 boligvirksomhed, idet der dels er tale om risikobetonede aktiviteter, dels  

 fordyrende aktiviteter eller interesseforvridende aktiviteter, hvori det er  

 svært at se, at lejerne skulle have nogen som helst interesse.
Desværre må det konstateres, at de almennyttige boligselskaber har kunnet  

 bevæge sig ud i eventyrene uden at blive standset af Boligministeriet eller  

 kommunerne, fordi der har været tvivl om tilsynspligten, jf. f.eks.  

 statsrevisorernes konklusion i beretningen om forvaltningen af og tilsynet  

 med statsstøtte til ungdomsboliger (6. juni 1992). Kun når pressen er begyndt  

 at interessere sig for sagerne, er der indimellem blevet blændet op for  

 aktiviteterne.
De almennyttige boligselskaber har i for lang tid haft  

 mulighed for stort set selv at lave rammerne for deres arbejde, og det er en  

 misforståelse at tro, at denne form for selvforvaltning er til gavn for  

 lejerne.
Tværtimod er det ledelserne i boligselskaberne, der på forskellig  

 vis har hentet gevinsten.
 Det er derfor nødvendigt nu at lægge ganske stramme rammer for den  

 almennyttige boligvirksomhed og stramme kontrollen.
 Det måske mest iøjnefaldende sted at sætte ind er over for den  

 accessoriske virksomhed, som ønskes stoppet fuldstændigt, hvilket vil  

 afgrænse sektoren fornuftigt, og mange uheldige eventyr vil blive undgået.
For at gøre det muligt for lejerne og tilsynsmyndighederne at forholde sig  

 til selskabernes og afdelingernes drift er det nødvendigt, at regnskaber m.v.  

 bliver standardiseret, så det vil være muligt at sammenligne med andre  

 selskaber/afdelinger samt inddrage nøgletal fra Boligministeriet, så det  

 bliver muligt på en forholdsvis enkel måde at måle effektiviteten i det  

 enkelte selskab.
En sådan gennemsigtighed vil sikre, at boligselskabernes  

 administrationer vil få meget sværere ved at løbe om hjørner med beboerne,  

 således at det meget roste beboerdemokrati får et mere reelt indhold for de  

 mange og ikke kun for den lille elite, som i dag magter nogenlunde at sætte  

 sig ind i, hvad administrationerne foretager sig.
Den offentlige kontrol og  

 mulighederne for at give selskaberne de nødvendige påbud i tide vil også  

 blive lettet ved en opstramning omkring regnskabsaflæggelse m.v.
 Det er vigtigt, at boligselskaberne ikke udvikler sig til lønmæssige  

 tagselvborde for administration og bestyrelse, som man bl.a. har set det i  

 Lejerbo, hvorfor oplysninger om samtlige lønninger til ledelsen må være  

 tilgængelige for alle, der har interesse heri, ligesom der må lægges loft  

 over lønningerne.
 Da det kommunale tilsyn i for mange sager har vist sig ikke at fungere i  

 realiteten, er det nødvendigt at skærpe kravene til kommunernes tilsyn,  

 ligesom Boligministeriet skal spille en meget mere central og direkte rolle i  

 tilsynet med sektoren ved at udarbejde klare forskrifter for det kommunale  

 tilsyn.
 For at gardere sig mod »kammeratlig revision« bør revisionen i  

 de enkelte selskaber og afdelinger efter mindretallets opfattelse jævnligt  

 udskiftes, hvilket vil styrke incitamentet hos revisionen til at gennemføre  

 den nødvendige grundige og sobre revision.
 Endelig bør placeringsreglerne for selskabernes kapital strammes, så  

 midlerne sikres fuldstændigt, ligesom midlerne ikke må bindes så stramt, at  

 det ødelægger likviditeten.
Ændringsforslag Til § 1 Af et mindretal (V, KF og FP):
 1) I den under nr. 3 foreslåede affattelse af § 5,  

 stk.1, affattes 2. pkt. således:
»Selskabet kan ikke herudover udføre anden form for virksomhed.« 2) Efter nr. 4 indsættes som nye numre:
 » 01. I § 15, stk. 7, udgår nr. 2 og 3.
02. I § 15, stk. 9, udgår i 1. pkt. »kollektive  

 anlæg,».« Af boligministeren, tiltrådt af et flertal (S, SF, RV, EL og  

 CD):
 3) Efter nr. 5 indsættes som nye numre:
 »03. § 54, stk. 1, affattes således:
»Der kan for den 4-årige periode 1995-1998 gives tilsagn om offentlig  

 støtte til indtil 1.600 almennyttige boliger, ungdomsboliger eller boliger  

 efter lov om boliger for ældre og personer med handicap med henblik på at  

 fremme mulighederne for at iværksætte forsøg med nye eller ændrede  

 byggemetoder, nye tekniske installationer, bygningsudformninger og drifts- og  

 vedligeholdelsesmetoder, herunder forsøg med økologiske løsninger og  

 nybyggeri i byfornyelsesområder.« 04. § 54 a, 2. pkt., affattes således:
»Staten kan dog for den 4-årige periode 1995-1998 inden for en ramme  

 på 16 mio. kr. yde et tilskud til nedsættelse af anskaffelsessummen til  

 kompensation for bygningsejerens eller kommunens udgifter til byggeriet,  

 herunder udviklingsomkostninger.«» 4) I det under nr. 10 foreslåede § 83 b, stk. 1,  

 udgår i 1. pkt. ordene »kollektiv boliginstitutioner«, og i  

 stedet indsættes: »kollektivboliginstitutioner«, og i 3.  

 pkt. udgår ordene »selvejende lette kollektiv«, og i stedet  

 indsættes: »sådan«.
 5) I den under nr. 11 foreslåede affattelse af § 89  

 udgår stk. 4, og i stk. 5, der herefter bliver stk. 4, ændres  

 »stk. 2« til: »stk. 3«.
 Til § 2 6) I den under nr. 4 foreslåede affattelse af §  

 32 udgår stk. 4, og i stk. 5, der herefter bliver stk. 4,  

 ændres »stk. 2« til: »stk. 3«.
 Til § 3 7) Stk. 1, 2. pkt., affattes således:
»Dog træder § 1, nr. 2, 4, 5, 03, 04 og 6-11, og § 2 i kraft dagen  

 efter bekendtgørelsen i Lovtidende.« Af et mindretal (V, KF og FP):
 8) I stk. 3 affattes 2. pkt. således:
»Aktiviteter, der ikke er tilladt, skal afvikles.« 9) I stk. 4 ophæves 3. pkt.
Bemærkninger Til nr. 1 Ændringsforslaget indebærer et totalt forbud mod, at  

 almennyttige boligselskaber driver accessorisk virksomhed.
 Til nr. 2 Ændringsforslaget indebærer, at afdelingsmødet og  

 afdelingsbestyrelsen ikke kan vedtage og gennemføre sociale aktiviteter og  

 fritidsaktiviteter finansieret over lejen.
Til nr. 3 De særlige statslige puljer med øget støtte til forsøgsbyggeri  

 af byggeteknisk karakter har hidtil været fastsat som årlige kvoter.
Det  

 foreslås, at kvoterne og den dertil knyttede tilskudsordning fastsættes for  

 en 4-årig periode, således at det bliver muligt at fastlægge en langsigtet  

 strategi for forsøgsvirksomheden inden for byggesektoren i samarbejde med  

 Erhvervsfremme Styrelsen og byggeriets parter.
Ændringsforslaget indebærer, at kvoten for den 4-årige periode 1995-1998  

 lægges sammen til en kvote på i alt 1.600 boliger.
Endvidere lægges rammen  

 for det statslige tilskud sammen til en samlet ramme for perioden 1995-1998  

 på 16 mio. kr.
Den øgede fleksibilitet knytter sig primært til tilsagnsgivningen for at  

 sikre en langsigtet planlægning og forberedelse af byggerierne.
Påbegyndelsen  

 af byggerierne og de dermed forbundne offentlige udgifter til tilskud vil  

 imidlertid blive fordelt over perioden som hidtil. Ændringsforslaget vil  

 således ikke få økonomiske konsekvenser for det offentlige.
I  

 overensstemmelse hermed er der indføjet en tekstanmærkning i finansloven for  

 1995, hvoraf det fremgår, at såvel kvoten for byggerierne som det statslige  

 tilskud hertil forudsættes afviklet jævnt over hele perioden 1995-1998, i  

 princippet som om den årlige bevilling var bibeholdt.
 Herudover præciseres ved ændringsforslaget, at kvoteordningen også  

 omfatter forsøg med nye installationer, samt at tilskud også kan ydes til  

 udviklingsomkostninger i forbindelse med forsøgsbyggerierne.
 Til nr. 4 Der er tale om en sproglig præcisering.
Til nr. 5 og 6 I henhold til lov om Kongeriget Danmarks Hypotekbank og  

 Finansforvaltning er det budget- og økonomiministeren (nu finansministeren),  

 der efter forhandling med den pågældende minister fastlægger de nærmere  

 retningslinjer for bankens forvaltning af finansielle opgaver.
Bestemmelsen  

 forslås derfor at udgå af boligbyggeriloven, da den findes at være  

 overflødig.
 Fastsættelsen af regler for klageadgang vedrører alene afgørelser på  

 områder, hvor kompetencen er delegeret af boligministeren.
 Til nr. 7 Det foreslås, at ændringerne, bortset fra § 1, nr. 1 og 3, om  

 almennyttige boligselskabers formål, træder i kraft dagen efter  

 bekendtgørelsen i Lovtidende.
 Til nr. 8 og 9 Ændringsforslagene er konsekvenser af ændringsforslag nr.  

 1.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Lene Espersen (KF)  

 Kai Dige Bach (KF) Kirsten Jacobsen (FP) nfmd.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til boligministeren, som denne har besvaret dels skriftligt, dels i samråd.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse.
 Et flertal inden for mindretallet (Venstres og Det Konservative  

 Folkepartis medlemmer af udvalget) kan dog stemme for de stillede  

 ændringsforslag med undtagelse af ændringsforslag nr. 3.
 Et mindretal inden for mindretallet (Fremskridtspartiets medlem af  

 udvalget) kan dog stemme for de stillede ændringsforslag.
 Mindretallet (Venstres, Det Konservative Folkepartis og  

 Fremskridtspartiets medlemmer af udvalget) har igennem udvalgsarbejdet kunnet  

 konstatere, at der ikke hos regeringen og dens flertal har været interesse  

 for reelt at stramme op på reglerne om den almennyttige boligsektors  

 virkeområde.
Det er med stor beklagelse, at de ihærdige forsøg, der har været gjort fra  

 mindretallets side for reelt at gøre noget ved de mange problemer og sager,  

 der har været oprullet i de senere år, bl.a.
Lejerbo/Lejinco, Bolind, Vibo og  

 Ungbo, ikke har vundet flertallets forståelse.
 Tværtimod udvides boligselskabernes mulighed for aktiviteter efter  

 lovforslagets vedtagelse.
Dertil skal føjes, at der med lovforslaget skabes en ulige retsstilling  

 for, hvad de forskellige boligselskaber lovligt kan beskæftige sig med.
KAB,  

 som netop nu skal undersøges på grund af tilsynsmyndighedernes mistanke om  

 uregelmæssig forvaltning, favoriseres med lovforslaget.
 ÆndringsforslagAf et mindretal (V, KF og FP):
 Til § 1 1) Efter nr. 2 indsættes som nyt nummer:
 »01. § 4, stk. 5, affattes således:
»Kommunalbestyrelsen godkender nye eller ændrede vedtægter for  

 selskabet og påser samtidig, at disse opfylder reglerne i lov om boligbyggeri  

 og de bestemmelser og krav, der er fastsat i henhold til loven.  

 Kommunalbestyrelsen fremlægger vedtægterne til offentligt  

 eftersyn.«» 2) Efter nr. 3 indsættes som nye numre:
 »02. I § 5 indsættes efter stk. 3 som nyt stykke:
»Stk. 4. Ved beregning af selskabets udgifter til  

 administration skal medtages udgifter til løn, herunder udgifter, der er  

 forbundet med særlige ordninger for personalet.
Udgifterne må højst udgøre  

 1.800 kr. pr. lejemålsenhed.
Løn, pension m.v. skal udspecificeres for  

 ledende medarbejdere i en note til regnskabet.« Stk. 4-6 bliver herefter stk. 5-7.
 03. I § 5, stk. 6, der bliver stk. 7, ændres  

 »1-5« til: »1-6«.
 04. I § 5, stk. 6, der bliver stk. 7, indsættes efter 1.  

 pkt. som nyt punktum:
»Alle selskaber skal ved anvendelsen af denne bemyndigelse, for så  

 vidt angår stk. 1, stilles lige.«» 05. I § 7, stk. 1, indsættes efter 1. pkt. som nyt punktum:
»Alle rabatter, som selskabet opnår, skal betragtes som en indtægt og  

 derved komme lejerne tilgode.«» Af et mindretal (FP):
 3) Efter nr. 3 indsættes som nyt nummer:
 »06. I § 7, stk. 7, indsættes efter 1. pkt. som nyt  

 punktum:
»Boligministeren fastsætter endvidere regler om nedsættelse af  

 klagenævn til behandling af klager over lejefastsættelse m.v. i boliger, der  

 ejes af et almennyttigt boligselskab.«» Af et mindretal (V, KF og FP):
 4) Efter nr. 4 indsættes som nye numre:
 »07. I § 12 indsættes efter stk. 4 som nyt stykke:
»Stk. 5. Dispositionsfondens og afdelingernes midler skal  

 være anbragt sikkert og således, at de i nødvendigt omfang og til enhver tid  

 med kort varsel kan gøres likvide til anvendelse efter deres formål.  

 Kassebeholdningen skal være mindst mulig.
Afdelingsmidler og likvid  

 arbejdskapital, som ikke ligger i kassebeholdningen, samt likvide midler i  

 dispositionsfonden skal anbringes som indlån i danske kroner i større  

 pengeinstitutter i en EU-medlemsstat.« Stk. 5 bliver herefter stk. 6.
 08. I § 12, stk. 5, der bliver stk. 6, ændres »stk.  

 1-4« til: »stk. 1-5«.
 09. I § 13 indsættes efter stk. 1 som nyt stykke:
»Stk. 2. For selskabet og dets enkelte afdelinger skal  

 opstilles særskilte årsregnskaber i overensstemmelse med de kontoplaner,  

 nøgletal og spørgeskemaer for selskab og afdeling, som er fastsat af  

 boligministeren.
Et almennyttigt forretningsførerselskab skal opstille  

 årsregnskabet i overensstemmelse med kontoplan, herunder nøgletal og  

 spørgeskemaer, for forretningsførerselskaber.« Stk. 2-4 bliver herefter stk. 3-5.
 010. I § 13, stk. 2, der bliver stk. 3, indsættes efter 2.  

 pkt. som nyt punktum:
»Kommunalbestyrelsen kan bestemme, at Kommunernes Revision til enhver  

 tid kan foretage revision og gennemgang af selskabets og dets afdelingers  

 regnskaber på det sted, hvor regnskaberne føres, eller hvor det nødvendige  

 materiale i øvrigt findes.« 011. § 13, stk. 3, der bliver stk. 4, affattes således:
»Stk. 4. Regnskabsmaterialet forelægges kommunalbestyrelsen  

 til godkendelse.
Kommunalbestyrelsen skal påse, om selskabets og dets  

 afdelingers drift og økonomi er forsvarlig og i øvrigt opfylder de herom  

 gældende regler, jf. § 5, stk. 4, og § 18, stk. 2. Endvidere indsendes  

 regnskabet til Boligselskabernes Landsbyggefond.« 012. I § 13, stk. 4, der bliver stk. 5, indsættes efter  

 »kommunalbestyrelsen«: »,Kommunernes Revision«.
 013. Efter § 13 indsættes som ny paragraf:
»§ 13 a.
Kommunalbestyrelsen godkender driftsbudget for  

 selskabet og dets afdelinger.« 014. I § 18, stk. 2, indsættes efter 1. pkt. som nyt  

 punktum:
»Kommunalbestyrelsen kan til enhver tid pålægge selskabet at  

 nedbringe administrationsudgifterne, herunder hvis selskabet ikke overholder  

 de fastsatte begrænsninger for udgiftsstigninger.«, og i 2. pkt., der bliver 3. pkt., ændres »herunder« til:  

 »endvidere«.
 015. I § 18, stk. 6, indsættes efter 1. pkt. som nye  

 punktummer:
»Giver selskabets forhold den tilsynsførende kommunalbestyrelse  

 anledning til væsentlig kritik, foretager kommunalbestyrelsen indberetning  

 herom til boligministeren.
På grundlag af sådanne indberetninger fører  

 boligministeren et overordnet tilsyn med selskabet og dets afdelinger.  

 Boligministeren kan pålægge selskabet at ansætte og afskedige  

 revisor.«» 2. pkt. bliver herefter 5. pkt.
Bemærkninger Til nr. 1, 2 og 4 Ændringsforslagene indebærer, at elementerne fra  

 beslutningsforslag nr.
B 18, med undtagelse af det led, der indebar et totalt  

 forbud mod accessorisk virksomhed, indarbejdes i lovteksten.
Mindretallet  

 stillede i betænkningen ændringsforslag om, at al accessorisk virksomhed  

 skulle forbydes.
Dette ændringsforslag blev imidlertid nedstemt.
Herudover  

 foreslås i ændringsforslag nr. 2 (nyt nr. 04), at boligministeren ved  

 anvendelsen af sin bemyndigelse til at godkende accessorisk virksomhed skal  

 stille alle selskaber lige.
 Til nr. 3 Det foreslås, at boligministeren kan fastsætte regler for  

 nedsættelse af klagenævn til behandling af klager over fastsættelse af  

 lejefastsættelse m.v. i almennyttige boliger.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Lene Espersen (KF)  

 Kai Dige Bach (KF) Kirsten Jacobsen (FP) nfmd.
