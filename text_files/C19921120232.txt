Det fremgår af retsplejelovens § 808, stk. 1, at det beror på sagens  

 konkrete omstændigheder, om der skal tilvejebringes personlige oplysninger og  

 i bekræftende fald i hvilket omfang.
Ifølge bestemmelsens motiver skal der  

 tilvejebringes et tilstrækkeligt grundlag for en forsvarlig afgørelse af  

 sanktionsspørgsmålet.
Ifølge bestemmelsens stk. 2 og dennes forarbejder skal der i almindelighed  

 foretages en nærmere undersøgelse vedrørende sigtedes personlige forhold,  

 herunder navnlig hans tidligere og nuværende forhold i hjem, skole og arbejde  

 samt hans legemlige og åndelige tilstand, når der kan blive spørgsmål om  

 anvendelse af betinget dom, tiltalefrafald på andre vilkår end vedtagelse af  

 bøde og betaling af erstatning, eller retsfølger, der træder i stedet for  

 straf.
Herved er der i retsplejeloven åbnet mulighed for at undlade  

 personundersøgelser i sager, hvor det allerede ved efterforskningen må stå  

 klart, at lovovertrædelsen alene bør medføre betinget dom uden tilsyn.
2. Ved lov nr. 6 af 3.1.1992 med ikrafttræden den  

 1.4.1992 er den hidtidige forsøgsordning med samfundstjeneste gjort  

 permanent.
I den forbindelse blev retsplejelovens § 808, stk. 2, nr. 1  

 affattet således:
 Straffelovens kapitel 8 indeholder de nye regler om samfundstjeneste.
 3. På denne baggrund fastsættes følgende  

 retningslinier om indhentelse af personundersøgelser ved kriminalforsorgen:
 Personundersøgelse ved kriminalforsorgen skal navnlig foretages i følgende  

 tilfælde:
 3.1. Hvis sagen påregnes afgjort med tiltalefrafald med vilkår i medfør af  

 retsplejelovens § 723 a, stk. 2, om tilsyn af kriminalforsorgen.
 3.2. Hvis sagen kan falde ud til betinget dom med tilsyn af  

 kriminalforsorgen.
 3.3. Hvis der er mulighed for en sanktion i form af samfundstjeneste.
3.4. Hvis det i særlige situationer, hvor sagen påregnes afgjort med en  

 ubetinget frihedsstraf, skønnes hensigtsmæssigt, at der af hensyn til  

 sanktionspåstanden eller strafudmålingen foretages en undersøgelse ved  

 kriminalforsorgen.
Det gælder f.eks., hvor der er tale om en forbrydelse af  

 en sådan grovhed eller en forventet straf af en sådan størrelse, at man  

 nærmer sig området for mentalundersøgelse,jf. mit cirkulære nr. 268/1977 pkt.  

 1.
3.5. Hvis de oplysninger, der er nævnt i samme cirkulæres pkt.
II.A. nr.  

 1) - 6), som grundlag for mentalundersøgelse, mest hensigtsmæssigt kan  

 tilvejebringes gennem en personundersøgelse ved kriminalforsorgen.
 4. Ved vurderingen af, om en sag kan falde ud til en  

 sanktion, der indebærer tilsyn af kriminalforsorgen, indgår en række  

 faktorer, navnlig kriminalitetens grovhed og omfang, sigtedes sociale og  

 personlige forhold samt recidivrisikoen.
 Ved bedømmelsen af sigtedes personlige og sociale forhold skal der bl.a.  

 lægges vægt på sigtedes alder, boligforhold, arbejdsforhold,  

 uddannelsesforhold, økonomiske forhold, familieforhold og eventuelt misbrug  

 af alkohol eller euforiserende stoffer.
 I tvivlstilfælde kan spørgsmålet drøftes med kriminalforsorgens lokale  

 afdeling.
 5. Det er anklagemyndighedens pligt at tilvejebringe  

 alle oplysninger, der er nødvendige, for at retten kan foretage det rette  

 sanktionsvalg i den enkelte sag.
 Det er derfor anklagemyndigheden, der skal sørge for, at der indhentes en  

 personundersøgelse i alle tilfælde, hvor der efter retspraksis er mulighed  

 for, at afgørelsen kan falde ud til samfundstjeneste.
 Anklagemyndigheden skal derfor indhente personundersøgelse i alle sådanne  

 tilfælde, også selv om anklagemyndigheden ud fra en konkret vurdering finder,  

 at straffen i den pågældende sag bør være en ubetinget frihedsstraf.
 Derimod kan politiets og anklagemyndighedens vurdering af, at en dom til  

 samfundstjeneste efter retspraksis klart ikke vil kunne blive resultatet,  

 medføre, at der ikke fra anklagemyndighedens side skal iværksættes en  

 personundersøgelse, alene med det formål at belyse sigtedes egnethed til  

 samfundstjeneste.
I så fald - og under forudsætning af, at der vil blive nedlagt påstand om  

 ubetinget fængselsstraf - skal forsvareren snarest muligt underrettes om, at  

 anklagemyndigheden ikke vil indhente en personundersøgelse, medmindre  

 begæring herom fremkommer fra forsvareren i rimelig tid inden retsmødet.
I  

 tilståelsessager kan underretningen eventuelt påføres retsmødebegæringen.
I  

 sager om oftere gentagen kørsel i frakendelsestiden og promille- og  

 spirituskørsel samt andengangs nægtelse af at aftjene værnepligt kan  

 underretning dog undlades.
6. En dom til samfundstjeneste forudsætter som under  

 forsøgsordningen, at der af kriminalforsorgen er foretaget en  

 personundersøgelse, som til brug ved rettens afgørelse af sigtedes egnethed  

 indeholder en vurdering heraf, navnlig om der er en rimelig udsigt til, at  

 sigtede vil kunne gennemføre et pålagt arbejde, eller der må regnes med en  

 betydelig risiko for, at vilkåret vil blive overtrådt.
Det vil normalt være  

 en afgørende forudsætning for dom til samfundstjeneste, at sigtede er  

 indforstået hermed, men en sådan betingelse er ikke indsat i loven.
En  

 negativ eller uafklaret holdning til samfundstjeneste hos den sigtede skal  

 altså ikke uafviseligt føre til den konklusion, at sigtede er uegnet til  

 samfundstjeneste.
 Undladelse af at indhente en personundersøgelse, kan således ikke alene  

 begrundes med, at sigtede til politirapport har givet udtryk for en negativ  

 holdning til sanktionsformen.
7. Personundersøgelse ved kriminalforsorgen skal ikke  

 indhentes i sager, der påregnes sluttet på bevisets stilling.
Det samme  

 gælder i sager, der ventes sluttet efter Justitsministeriets bekendtgørelse  

 nr. 561/1984 og i sager, der antages at blive afgjort med tiltalefrafald,  

 uden at der i medfør af retsplejelovens § 723 a, stk. 2, fastsættes vilkår om  

 tilsyn af kriminalforsorgen.
 Det kan dog i helt særlige tilfælde være af betydning for afgørelsen af,  

 om tiltalefrafald kan meddeles uden sådant vilkår, at det gennem en  

 personundersøgelse belyses, om sigtedes personlige forhold, navnlig den  

 pågældendes mentale tilstand, taler for at frafalde tiltale.
 8. Personundersøgelse bør rekvireres på et så tidligt  

 tidspunkt som muligt.
 Ved sagens fremsendelse til kriminalforsorgen bør der vedlægges en ny  

 udskrift fra indexregisteret.
 Sigtede bør, eventuelt skriftligt, oplyses om vigtigheden af at reagere på  

 kriminalforsorgens henvendelse.
 Der er af Rigspolitichefen udsendt blanket P 370 (skrivelse til den  

 sigtede) og P 371 (anmodning om personundersøgelse).
 9. Meddelelse nr. 5/1990 ophæves.
 Asbjørn Jensen.
