Opbygning og varighed V = Virksomhedsuddannelse K = Kursus på teknisk skole, varighed angivet i uger Uddannelsen påbegyndes normalt i uge 12 eller i uge 36 og afsluttes i uge  

 20 henholdsvis uge 44, 3 år 2 mdr. efter påbegyndelsen.
Uddannelsen afsluttes med en faglig prøve (svendeprøve) i tilslutning til  

 det sidste skoleophold, idet der henvises til fagets regulativ for  

 afholdelsen af svendeprøver i tømrerfaget Uddannelsens mål Lærlingen skal gennem uddannelsen opnå erhvervskompetence som  

tømrer i overensstemmelse med nedenstående regler for uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen i virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er gennemgået under de forudgående skoleophold.
Vejledning til brug ved uddannelsens tilrettelægning fås ved henvendelse  

 til Tømrerfagets Fællesudvalg, Søndermarksvej 13, 2500 Valby, tlf. 01-30 88 66 Uddannelse under skoleopholdene.
 Undervisningen på teknisk skole omfatter teoretisk og praktisk orientering  

 og indlæring i emnerne tegningslæsning, fagtegning (konstruktionstegning),  

 faglig regning og materialelære, tømmerkonstruktioner til vægge, bjælkelag og  

 tagværker, udvendige og indvendige beklædninger og belægninger,  

 trappekonstruktioner samt forskalling og afsætning på byggeplads.
 Arbejdsopgaverne (praktikøvelserne) udføres såvel manuelt som maskinelt og  

 der undervises i brug og vedligeholdelse af håndværktøj og el-håndværktøj.
 Skoleopholdene omfatter endvidere obligatorisk undervisning i de almene  

 fag dansk, samtidsorientering, virksomhedslære og samarbejdslære samt  

 undervisning i valgfrie fag.
 Uddannelsen på lærestedet.
 Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen på lærestedet skal tilrettelægges således, at lærlingen, i så  

 vid udstrækning som mulig, oparbejder rutiner i de på det forudgående  

 skoleophold underviste discipliner.
 Følgende arbejdsområder/discipliner skal indgå i uddannelsen:
 - tømmerkonstruktioner, oplægning af tagplader, udvendig og indvendige  

 beklædninger, isolering, opsætning af lofter, lægning af gulve, opstilling af  

 trapper, forskalling og elementkonstruktioner, forekommende reparations- og  

 renoveringsarbejder samt værktøjsvedligeholdelse.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
