Nr LSF 47 Forslag til Lov om ændring af lov om arbejdsmarkedsuddannelser  

 (Afskaffelse af 25 pct.-tillægget) Fremsat af arbejdsministeren (Kirkegaard) Ændringsforslag stillet den 11.  

 decembe den 1. november 1989 Vedtaget ved tredjebehandling den 15. december 1989 Lov nr. 839 af 20/12/1989 § 1 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, foretages følgende ændringer:
 1. I § 52, stk. 2, udgår 2. og 3. pkt.
 2. I § 52, stk. 3, ændres »stk. 2, 1. pkt.« til:  

 »stk. 2«.
 3. I § 53, stk. 1, 2. pkt., udgår »125 pct. af«.
§ 2 Loven træder i kraft den 1. januar 1990, således at godtgørelse udbetales  

 efter ovenstående regler, hvis kursuset påbegyndes den 1. januar 1990 eller  

 senere.
Oprindeligt fremsat forslag § 1 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, foretages følgende ændringer:
 1. I § 52, stk. 2, udgår pkt. 2 og 3.
 2. I § 52, stk. 3, ændres »stk. 2, 1. pkt.« til:  

 »stk. 2«.
 3. I § 53, stk. 1, 2. pkt. udgår »125 pct. af«.
§ 2 Loven træder i kraft den 1. januar 1990.
Bemærkninger til lovforslaget Almindelige bemærkninger Lov nr. 237 af 6. juni 1985 om arbejdsmarkedsuddannelser  

 (Folketingstidende 1984-85, FF. sp. 5079, 5551, 10618 og 10672; tillæg A, sp.  

 2789; tillæg B, sp. 1573; tillæg C, sp. 505) er senest bekendtgjort ved  

 lovbekendtgørelse nr. 737 af 4. december 1988.
 Som led i Regeringens plan om afbureaukratisering foreslås de nuværende  

 regler om forhøjet kursusgodtgørelse til visse kursister afskaffet, således  

 at alle kursister fremover modtager samme godtgørelsesbeløb, svarende til  

 højeste dagpengesats.
Efter de gældende regler har kursister, der deltager i  

 uddannelsesforanstaltninger efter lovens kap.
III-V, ret til en  

 kursusgodtgørelse, der svarer til højeste dagpengesats.
De kursister, hvis  

 indtægt de sidste 4 uger inden kurset har været højere end dagpengesatsen,  

 kan få godtgørelsen udbetalt med op til 125 pct. af højeste dagpengesats.  

 Arbejdsgivere, der udbetaler løn under kurset indtræder i retten til  

 godtgørelse.
Mange af de beskæftigede kursister modtager løn fra arbejdsgiveren under  

 kursusdeltagelse inden for specialarbejderuddannelser, efteruddannelser for  

 faglærte, kap.
V-området eller i en omskolingsforanstaltning, hvorfor en  

 fjernelse af 25 pct.-tillægget reelt betyder en mindre refusion til  

 arbejdsgiverne.
Med henblik på at opnå en administrativ forenkling og hurtigere sagsgang  

 foreslås det, at der til kursusdeltagere (eller deres eventuelle  

 arbejdsgivere) udbetales en godgørelse svarende til højeste dagpengesats  

 uanset hidtidige indtjening.
Herved opnås tillige en ligestilling mellem  

 beskæftigede og ledige kursister med hensyn til det offentlige ydelsesniveau.
Økonomiske og administrative konsekvenser Det vil bevirke en administrativ lettelse, at godtgørelsen, såfremt  

 kursisten er berettiget hertil, har samme niveau, uanset om der er tale om  

 ledige eller beskæftigede.
Bortfald af adgangen til at yde tillæg til godtgørelsen vil betyde en  

 besparelse, der i 1990 skønnes at udgøre 65 mio. kr.
I de følgende år vil  

 virkningen af forslaget være, at AUD-bidraget kan nedsættes.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, foretages følgende ændringer:
 1. I § 52, stk. 2, udgår pkt. 2 og 3.
 § 52. . . .
Stk. 2. Godtgørelsen svarer til det højeste dagpengebeløb i den  

 statsanerkendte arbejdsløshedskasse, af hvilken deltageren er eller kunne  

 være medlem.
Har en deltager i de sidste 4 uger forud for seneste tilmelding  

 før kursusdeltagelsen haft en højere gennemsnitlig indtægt pr. dag, ydes  

 godtgørelsen med et hertil svarende beløb.
Godtgørelsen kan dog ikke  

 overstige 125 pct. af det højeste dagpengebeløb i vedkommende  

 arbejdsløshedskasse.
 2. I § 52, stk. 3, ændres »stk. 2, 1. pkt.« til:  

 »stk. 2«.
 § 52. . . .
 Stk. 3. Godtgørelsen til en virksomheds ansatte, der deltager i  

 uddannelsesforanstaltninger med nedsatte statstilskud, der alene tager sigte  

 på særlige virksomhedsbehov, udgør halvdelen af det beløb, der er nævnt i  

 stk. 2, 1. pkt.
 3. I § 53, stk. 1, 2. pkt. udgår »125 pct. af«.
 § 53. Arbejdsministeren kan efter forhandling med finansiministeren  

 fastsætte regler om støtte til deltagere i uddannelsesforanstaltninger efter  

 kapitel 6 og 8. Støtten kan dog ikke overstige 125 pct. af det højeste  

 dagpengebeløb i den statsanerkendte arbejdsløshedskasse, af hvilken  

 deltageren er eller kunne være medlem.
Ændringsforslag Af arbejdsministeren:
Til § 2 1) Paragraffen affattes således:
» § 2 Loven træder i kraft den 1. januar 1990, således at godtgørelse udbetales  

 efter ovenstående regler, hvis kurset påbegyndes den 1. januar 1990 eller  

 senere.« Bemærkninger Til nr. 1 Den foreslåede ændring bevirker, at de kursister, der deltager i kurser,  

 som er igangsat inden lovens ikrafttræden den 1. januar 1990, og som modtager  

 forhøjet godtgørelse, ikke får nedsat deres godtgørelse under kursusforløbet.
 Ændringen indebærer således, at loven først får virkning for kurser, der  

 påbegyndes den 1. januar 1990 eller senere.
Efter 2. behandling den 12. december 1989 § 1 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, foretages følgende ændringer:
 1. I § 52, stk. 2, udgår 2. og 3. pkt.
 2. I § 52, stk. 3, ændres »stk. 2, 1. pkt.« til:  

 »stk. 2«.
 3. I § 53, stk. 1, 2. pkt., udgår »125 pct. af«.
§ 2 Loven træder i kraft den 1. januar 1990, således at godtgørelse udbetales  

 efter ovenstående regler, hvis kursuset påbegyndes den 1. januar 1990 eller  

 senere.
