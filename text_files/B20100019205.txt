Bekendtgørelse om fusion af gensidige forsikringsselskaber eller af tværgående pensionskasser I medfør af § 205, stk. 1, og § 305, stk. 1, i lov om finansiel virksomhed, jf. lovbekendtgørelse nr. 793 af 20. august 2009, som senest ændret ved lov nr. 516 af 12. juni 2009, samt § 16, stk. 1, i bekendtgørelse nr. 186 af 24. februar 2010 om delvis ikrafttræden af lov om ændring af årsregnskabsloven, lov om finansiel virksomhed og forskellige andre love, fastsættes:
Anvendelsesområde § 1. Bekendtgørelsen finder anvendelse på tilfælde, hvor 1) gensidige forsikringsselskaber fusionerer med hinanden, og 2) hvor tværgående pensionskasser fusionerer med hinanden.
Fusion § 2. Ved en fusion af gensidige forsikringsselskaber eller af tværgående pensionskasser finder § 237, stk. 3, nr. 1, 2, 5, 6 og 8-10, og stk. 4, § 238, stk. 1, 1 pkt., § 239, stk. 1, § 241, stk. 1-3, § 243, stk. 2-6, § 245, stk. 3, 4, og stk. 6, nr. 1-4 og 6-7, og stk. 7, § 246, stk. 1, 4 og 5, og § 247, § 248, stk. 1, § 250, stk. 1, nr. 1 og 2, og § 251, stk. 1, i selskabsloven, samt § 28, §§ 30-32, § 33, stk. 1 og 3, og § 34, stk. 1 og 2, i bekendtgørelse om delvis ikrafttræden af lov om aktieselskaber og anpartsselskaber (selskabsloven), anvendelse med de nødvendige tilpasninger og med de afvigelser, der følger af lov om finansiel virksomhed og de gensidige forsikringsselskabers og tværgående pensionskassers særlige juridiske karakter.
 Stk. 2. Ved fusioner efter stk. 1 skal selskabsloven forstås således:
 1) I § 237, stk. 3, nr. 5 og 6 udgår »kapitalandele og« samt »aktier og«.
 2) I § 239, stk. 1, 2. og 3. pkt., skal »årsregnskabsloven« forstås som »bekendtgørelse om finansielle rapporter for forsikringsselskaber og tværgående pensionskasser«.
 3) I § 241, 1. pkt., udgår »herunder vederlaget, jf. stk. 4«.
 4) I § 245, stk. 6 og 7, skal »kapitalejerne« og »kapitalejere« forstås som »medlemmerne« og »medlemmer«.
 5) I § 245, stk. 6, nr. 6 udgår »herunder vederlaget«.
 6) I § 246, stk. 1, skal »kapitalejerne« forstås som »de dertil berettigede«.
 7) I § 246, stk. 5 og § 247, stk. 4 skal »§ 106« forstås som »§ 113 i lov om finansiel virksomhed«.
 8) I § 247, stk. 2, skal »Kapitalejere, der ejer 5 pct. af selskabskapitalen, eller de kapitalejere, der ifølge vedtægterne, jf. § 89« forstås som »5 pct. af medlemmerne« og »Erhvervs- og Selskabsstyrelsens« forstås som »Finanstilsynets«.
 9) I § 247, stk. 2, skal »Erhvervs- og Selskabsstyrelsens« forstås som »Finanstilsynets«.
 Stk. 3. Ved fusioner efter stk. 1 skal bekendtgørelse om delvis ikrafttræden af lov om aktieselskaber og anpartsselskaber (selskabsloven) forstås således:
 1) I § 31 og § 33, stk. 1, skal »Erhvervs- og Selskabsstyrelsens« forstås som »Finanstilsynets«.
 2) I § 32, stk. 1, skal »Erhvervs- og Selskabsstyrelsen« og »styrelsen« forstås som »Finanstilsynet«.
 3) I § 32, stk. 2, skal »Erhvervs- og Selskabsstyrelsens it-system« forstås som »Statstidende af Finanstilsynet«, og »Erhvervs- og Selskabsstyrelsens« som »Finanstilsynets«.
 4) I § 34, stk. 2, skal »styrelsens« forstås som »Finanstilsynets«.
Ikrafttræden § 3. Bekendtgørelsen træder i kraft den 5. marts 2010.
 Stk. 2. Samtidig ophæves bekendtgørelse nr. 443 af 2. juni 2005 om fusioner af gensidige forsikringsselskaber indbyrdes, et gensidigt forsikringsselskab og et aktieselskab, tværgående pensionskasser indbyrdes eller en tværgående pensionskasse og et aktieselskab.
