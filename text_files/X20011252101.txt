 Først efter udløbet af attestperioden 30. november 2000  

 tilmeldte medlemmet sig AF den 14. december 2000. Kassen anmodede om  

 dispensation, og henviste til email fra en spansk arbejdsgiver, hvori det  

 blev oplyst, at han havde haft en række møder med medlemmet om  

 evt. samarbejde.
 Direktoratet afslog dispensation, da medlemmet ikke kunne dokumentere, at  

 han var til jobsamtale i umiddelbar forlængelse af attestperiodens  

 udløb.
I klage til ankenævnet henviste medlemmets advokat til, at medlemmet  

  havde afholdt flere møder med en spansk arbejdsgiver i første  

 halvdel af december, at der skulle tages hensyn til at jobsøgningen  

 for fotografer er atypisk, at medlemmet ikke var bekendt med, at han skulle  

 have søgt fristforlængelse inden attestudløb, at  

 medlemmet ikke havde økonomisk mulighed for betale for sin hjemrejse  

 på rettidigt tidspunkt, at medlemmet forsøgte at skaffe sig  

 arbejde, at afslaget var et uforholdsmæssigt indgreb.
Direktoratet  

 bemærkede bl.a. at den fremlagte dokumentation efter direktoratets  

 praksis ikke var tilstrækkelig.
 Ankenævnet traf afgørelse om, at medlemmet ikke kunne  

 få dispensation for manglende rettidig tilmelding til AF efter  

 udløbet af attestperioden den 30. november 2000.
 Ankenævnet lagde til grund, at attestperioden udløb den 30.  

 november 2000, og at medlemmet den 14. december 2001 tilmeldte sig AF.  

 Endvidere lagde nævnet til grund at medlemmet ikke før dette  

 tidspunkt rettede henvendelse til direktoratet for at anmode om  

 forlængelse af fristen til tilmelding, samt at medlemmet i  

 første halvdel af december 2000 havde en række møder med  

 en spansk arbejdsgiver om et eventuelt samarbejde.
 Ankenævnet lagde vægt på, at medlemmet var blevet  

 vejledt om at han skulle have tilmeldt sig AF inden udløbet af  

 attestperioden, og at fristen kun  i særlige tilfælde kunne  

 forlænges.
Da medlemmet blev klar over, at han ikke rettidigt kunne tilmelde sig AF,  

 burde han derfor straks have henvendt sig til direktoratet og anmodet om  

 dispensation med henvisning til jobsamtale.
Ved først at kontakte AF  

 den 14. december 2000 (og efterfølgende direktoratet) havde medlemmet  

 således mistet muligheden for at der kunne bortses fra manglende  

 rettidig tilmelding til AF.
Dispensation for tilmelding af AF efter  

 udløb af 3. måneders periode Ankenævnet har behandlet Deres klage på vegne  

 af XXX - J.nr.
XX - på møde den 17. maj 2001.
Nævnet traf følgende A F G Ø R E L S E XXX kan ikke få dispensation for manglende rettidig tilmelding til  

 AF efter udløbet af attestperioden den 30. november 2000.
Ankenævnet har lagt til grund at attestperioden udløb den 30.  

 november 2000, og at XXX den 14. december 2001 tilmeldte sig AF.
Det er  

 endvidere lagt til grund at XXX ikke før dette tidspunkt rettede  

 henvendelse til direktoratet for at om anmode om forlængelse af fristen  

 til tilmelding.
Endelig er det lagt til grund at  XXX i første halvdel  

 af december 2000 havde en række møder med en spansk arbejdsgiver  

 om et eventuelt samarbejde.
Af artikel 69, stk. 2,  i forordningen fremgår det at et medlem skal  

 tilmelde sig AF inden udløbet at af attetsperioden, men at fristen for  

 tilmelding dog i undtagelsestilfælde kan forlænges.
Efter  

 gældende praksis kan blandt andet aftale om en ansættelsessamtale  

 begrunde en forlængelse af fristen, men efter praksis skal der  

 være søgt om forlængelse inden  - eller i umiddelbar  

 tilknytning til - udløbet af fristen.
 Ankenævnet har lagt vægt på at XXXvar blevet vejledt om  

 at han skulle have tilmeldt sig AF inden udløbet af attestperioden, og  

 at fristen kun  i særlige tilfælde kan forlænges.
Da XXX blev klar over at han ikke rettidigt kunne tilmelde sig AF, burde  

 han derfor straks have henvendt sig til direktoratet og anmodet om  

 dispensation med henvisning til jobsamtale.
Ved først at kontakte AF  

 den 14. december 2000 (og efterfølgende direktoratet) har XXX  

 således mistet muligheden for at der kan bortses fra manglende rettidig  

 tilmelding til AF.
 De gældende regler finder i art. 69, stk. 1, litra c og stk. 2, i  

 Rådets forordning (EØF) nr. 1408/71 af 14. juni 1971 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, og i § 15, stk. 1, i direktoratets  

 bekendtgørelse nr. 618 af 23. juli 1999 om  

 arbejdsløshedsforsikring ved arbejde inden for EØS og i det  

 øvrige udland, samt vejledningen hertil.
 Ankenævnet tiltræder således direktoratets  

 afgørelse af 13. februar 2001.
På ankenævnets vegne XXX XX Der kan læses om afgørelsens faktiske og  

 retlige grundlag på de følgende sider.
 Kopi til:
XXX XXX XXX 1. Sagsforløb Arbejdsdirektoratet fremstillede sagen på denne  

 måde:
 "Vi udstedte den 21. august 2000 en attest E 303 til Dem  

 fra den 31. august 2000 til den 30. november 2000 til brug under  

 arbejdssøgning i Spanien.
 De blev tilmeldt Arbejdsformidlingen i Danmark den 14.  

 december 2000.
De har fremsendt en mail fra en spansk arbejdsgiver som blandt andet  

 bekræfter, at De har været aktivt arbejdssøgende og  

 kontaktet hans kontor flere gange under Deres ophold i Spanien.
Han  

 bekræfter imidlertid ikke, at De har været indkaldt til en  

 konkret samtale efter attestperiodens udløb." Sekretariatet er enig i direktoratets fremstilling af sagen med  

 følgende præcisering; I mail af 18. januar 2001 fra XXX  bekræftes det blandt andet at  

 '..XXX and I have met various times and especially in the first two weeks of  

 December 2000 to discuss a future professional collaboration.' 2. Arbejdsdirektoratets afgørelse Direktoratet traf den 13. februar 2001 følgende  

 afgørelse "Vi kan ikke forlænge fristen for tilmelding til  

 Arbejdsformidlingen i Danmark efter udløbet af attest E 303. Vi  

 henviser til forordning (EØF) nr. 1408/71, artikel 69, stk. 2.
Begrundelse Vi har lagt vægt på, at De ikke har kunnet dokumentere, at De  

 var indkaldt til ansættelsessamtale i Spanien i umiddelbar tilknytning  

 til attestperiodens udløb.
Vi henviser til direktoratets bekendt-  

 ørelse nr. 618 af 23. juli 1999 om arbejdsløshedsforsikring ved  

 arbejde mv. inden for EØS og i det øvrige udland, § 15, og  

 tilhørende vejledning nr. 122 af 23. juli 1999.
 Vi har også lagt vægt på, at De først har  

 søgt om forlængelse af fristen, efter udløbet af attest E  

 303. Som udgangspunkt forlænges fristen kun, hvis der er søgt om  

 det, før attesten udløber.
 De kan derfor ikke få dagpenge fra Deres tilmelding på  

 Arbejdsformidlingen i Danmark den 14. december 2000.
Udbetaling af dagpenge er betinget af, at De får arbejde i mindst  

 296 timer inden for en periode på 12 uger/3 måneder.
Vi henviser  

 til ovennævnte bekendtgørelse § 2, stk. 2." 3. Klagen til ankenævnet I brev af 9. marts 2001 klagede advokat XXX på  

 vegne af XXX.
 I klagen blev det anført at XXX havde ret til dagpenge fra den 14.  

 december 2000 da XXX  tilmeldelse til AF efter fristudløb var  

 forårsaget af møder i begyndelsen af december måned 2000  

 med en spansk arbejdsgiver med henblik på eventuel  

 ansættelse.
 XXX henviste til email af 18. januar 2001 hvori arbejdsgiveren udtrykte  

 positiv indtryk af XXX,  og til at arbejdsgiveren ville overveje at  

 ansætte XXX på fast tid eller som free-lancer i XXX.
XXX henviste endvidere til at XXX havde forklaret at det var atypisk at  

 man som fotograf blev ansat på traditionel vis - dvs. efter jobopslag  

 og jobsamtale.
Derimod retter en potentiel arbejdsgiver henvendelse til en  

 fotograf (eller omvendt)  og fotografen viser derefter i en periode  

 forskellige eksempler på sit arbejde.
Der blev henvist til at  

 'jobsamtale' navnlig inden for kunstnerisk erhverv ikke skulle fortolkes for  

 indskrænkende.
 Endvidere henviste XXX til at det var åbenbart at det ikke var  

 vejledningens intention af afskære retten til dagpenge i tilfælde  

 hvor fristoverskridelsen skyldtes forsøg på et finde  

 arbejde.
XXX henviste herudover til at XXX ikke var bekendt med at  

 forlængelse af 3 måneders fristen forudsætter  

 ansøgning inden udløbet af fristen.
XXX bemærkede at XXX  

 af økonomiske årsager i øvrigt ikke havde mulighed for at  

 vende hjem på rette tidspunkt.
 Endelig henviste XXX til at et afslag på XXXs dagpenge ret ville  

 være et uforholdsmæssigt indgreb, og i uoverensstemmelse med de  

 betragtningerne som ligger bag regelsættet.
4. Arbejdsdirektoratets bemærkninger til klagen Direktoratet fandt ikke grundlag for at ændre  

 afgørelsen og sendte sagen til ankenævnet den 23. marts  

 2001.
 I brevet anførte direktoratet at det af  

 samtalerapport af 20. december 2000 fremgik at XXX havde læst  

 direktoratets vejledning  - ifølge denne skulle han gentilmelde sig AF  

 inden 8 uger efter udløbet af attest E 303. Dette skulle være  

 grunden til at XXX ikke tilmeldte i Danmark den 30. november 2000.
 Direktoratet bemærkede, at XXX daværende  

 tidspunkt ikke nævnte noget om, at han havde været til  

 jobsamtale, og at dette var grunden til at han vendte hjem senere.
Direktoratet anførte, at den fremlagte  

 dokumentation for jobsamtalen ikke opfyldte direktoratets praksis.
Det  

 skyldtes, at email ikke kan accepteres, fordi det ikke ved firmastempel eller  

 på anden vis er bekræftet, at emailen er sendt af en  

 arbejdsgiver.
5. Nyt efter klagen Intet.
6. Gældende regler Rådets forordning (EØF) nr. 1408/71 af 14. juni 1971 om  

 anvendelse af de sociale sikrings-  

 ordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet Artikel 69 Betingelser og grænser for bevarelse af ret til  

 ydelser 1 --- c)   retten til ydelser bevares i et tidsrum af  

 højst tre måneder, regnet fra det tidspunkt, da den  

 pågældende er ophørt med at stå til rådighed  

 for arbejdsformidlingen i den stat, han har forladt, dog således at det  

 samlede tidsrum, for hvilket der tilkendes ydelser, ikke kan overstige det  

 tidsrum, for hvilket den pågældende har ret til ydelser i  

 medfør af den nævnte stats lovgivning; hvor det drejer sig om en  

 sæsonarbejder, er dette tidsrum yderligere begrænset til den  

 resterende del af den sæson, for hvilken han er ansat.
 2. 	Såfremt den pågældende vender tilbage til den  

 kompetente stat inden udløbet af den periode, i hvilken han efter  

 bestemmelserne i stk. 1, litra c), har ret til ydelser, er han fortsat  

 berettiget til ydelser efter denne stats lovgivning; såfremt han ikke  

 vender tilbage til den kompetente stat inden udløbet af nævnte  

 periode, mister han enhver ret til ydelser efter denne stats lovgivning; i  

 undtagelsestilfælde kan det kompetente arbejdsformidlingskontor eller  

 den kompetente institution forlænge denne frist.
--- Bekendtgørelse om  

 arbejdsløshedsforsikring ved arbejde m.v. inden for EØS og i  

 det øvrige udland, Direktoratet for Arbejdsløshedsforsikringens  

 bekendtgørelse nr. 618 af 23. juli 1999.
§ 2. En person, som ikke har været  

 arbejdsløshedsforsikret i Danmark inden for de sidste 5 år, men  

 som har haft lønarbejde og været arbejdsløshedsforsikret  

 i et andet EØS-land, kan medregne forsikringsperioder fra det andet  

 EØS-land til § 53, stk. 1, i lov om arbejdsløshedsforsikring  

 m.v.
Medregning er betinget af, at 1) a-kassen modtager en skriftlig ansøgning om  

 optagelse, og 2) personen påbegynder arbejde i Danmark, jf. stk.  

 2, inden 8 uger, fra personen ophørte med at  

 være arbejdsløshedsforsikret i det andet EØS-land.
Stk. 2. For fuldtidsforsikrede kræves arbejde i mindst 296 timer  

 inden for 12 uger eller 3 måneder.
For deltidsforsikrede kræves  

 arbejde i mindst 148 timer inden for 12 uger eller 3 måneder.
For  

 selvstændige erhvervsdrivende kræves udøvelse af  

 selvstændig virksomhed mere end midlertidigt og i væsentligt  

 omfang.
Arbejdet skal kunne anerkendes efter reglerne i bekendtgørelse  

 om beskæftigelseskrav, dagpengeperiode og aktivperiode.
--- Tilmelding til Arbejdsformidlingen efter udløbet  

 af attest E 303 § 15. Et medlem, der har tilmeldt sig  

 Arbejdsformidlingen i Danmark efter udløbet af attest E 303,  

 opnår først ret til dagpenge, når medlemmet har arbejdet i  

 det omfang, som fremgår af § 2, stk. 2.
 Stk. 2. Kravet om arbejde bortfalder, hvis medlemmet på baggrund af  

 arbejde er blevet arbejdsløs-  

 hedsforsikret i et andet EØS-land.
 Vejledning om arbejdsløshedsforsikring ved  

 arbejde m.v. inden for EØS og i det øvrige udland, Direktoratet  

 for Arbejdsløshedsforsikringens vejledning nr. 122 af 23. juli  

 1999.
Der henvises til artikel 69, stk. 2, i forordningen,  

 hvorefter et medlem, der ikke vender tilbage til den kompetente stat inden  

 udløbet af attesten, mister enhver ret til ydelser efter denne stats  

 lovgivning.
Det fremgår videre af artikel 69, stk. 2, at fristen for  

 tilmelding i undtagelsestilfælde kan forlænges af det kompetente  

 arbejdsformidlingskontor eller den kompetente institution.
Direktoratet kan forlænge fristen for tilmelding til  

 Arbejdsformidlingen i Danmark, hvis der er dokumentation for, at medlemmet  

 har været syg i umiddelbar tilknytning til attestens udløb, og  

 medlemmet som følge heraf ikke har været i stand til at rejse  

 tilbage til Danmark og tilmelde sig Arbejdsformidlingen.
Tilmelding til  

 Arbejdsformidlingen skal ske senest dagen efter, medlemmet er blevet  

 raskmeldt.
 Fristen kan også forlænges, hvis medlemmet er  

 på barselsorlov på det tidspunkt, hvor attesten udløber.  

 Tilmelding til Arbejdsformidlingen skal ske senest dagen efter, orloven er  

 ophørt.
Fristen kan videre forlænges, hvis der foreligger  

 uforudsigelige og undskyldelige omstændigheder i umiddelbar tilknytning  

 til attestens udløb.
Tilmelding til Arbejdsformidlingen skal ske,  

 så snart de uforudsigelige og undskyldelige omstændigheder ikke  

 længere er til stede.
Endelig kan fristen forlænges, hvis der foreligger  

 dokumentation for, at medlemmet skal til ansættelsessamtale i det andet  

 EØS-land eller afventer resultatet af en ansættelsessamtale.
I  

 dette tilfælde forlænges fristen for tilmelding til  

 Arbejdsformidlingen i Danmark med 4 uger.
