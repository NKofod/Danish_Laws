 I henhold til § 3 i lov nr. 315 af 10. juni 1976 om adgangsregulering ved  

 videregående uddannelser fastsættes:
Adgangsgrundlag (betingelser med hensyn til  

 eksamen m.v.) § 1.  Ved bibliotekaruddannelserne på Danmarks  

 Biblioteksskole, bestående af skolen i København og afdelingen i Ålborg,  

 optages ansøgere, som har bestået en af følgende eksaminer m.v.:
 1. Studentereksamen, herunder færøsk studentereksamen.
 2. Højere forberedelseseksamen, herunder færøsk og  

 grønlandsk højere forberedelseseksamen.
 3. Højere handelseksamen.
 4. En eksamen fra et fremmed land, med hvilket Danmark  

 har truffet aftale om gensidig anerkendelse af eksamensbeviser, som i det  

 pågældende land giver adgang til en tilsvarende uddannelse, jfr. dog § 12.
5. Afsluttende eksamen fra et universitet, et  

 universitetscenter, Danmarks tekniske Højskole, Danmarks Ingeniørakademi,  

 Danmarks farmaceutiske Højskole, tandlægehøjskolerne, Den kgl.
Veterinær- og  

 Landbohøjskole eller teknika, den almene erhvervsøkonomiske eksamen,  

 diplomprøve efter erhversøkonomiske specialstudier, den erhvervssproglige  

 afgangseksamen, den erhvervssproglige diplomprøve, lærereksamen,  

 socialrådgiver(socionom)eksamen eller afgangsbevis fra Det kgl. danske  

 Kunstakademis arkitektskole eller Arkitektskolen i Århus samt bestået  

 basisuddannelse fra et universitetscenter.
 6. Afsluttet erhvervsforberedende uddannelse - som  

 hører til uddannelserne for de 16-19 årige - af mindst 10 måneders varighed  

 ud over tidspunket for undervisningspligtens ophør.
 7. Biblioteksassistenter ved folkebibliotekerne, der  

 har gennemgået Danmarks Biblioteksskoles grundkursus.
 8. Kontoruddannede med forudgående ansættelse ved et  

 forskningsbibliotek, der har gennemgået Danmarks Biblioteksskoles grundkursus  

 og specialkursus.
 9. Deltidsbibliotekarer, der har gennemgået Danmarks  

 Biblioteksskoles deltidsbibliotekarkursus og med mindst 6 års praksis.
 Stk. 2.  Ved optagelse af udenlandsk ansøgere kan  

 biblioteksskolen kræve, at ansøgeren består en prøve i dansk inden  

 optagelsen.
 Stk. 3.  Ved optagelse på grundlag af § 1, stk. 1, nr.  

 6, 7, 8 og 9, skal ansøgeren dokumentere færdighed på HF-fællesfagsniveau i  

 engelsk samt færdighed på HF-tilvalgsniveau i et andet fremmedsprog.
 § 2.  Biblioteksskolen kan ved særlig tilladelse give  

 adgang til bibliotekaruddannelserne på andet grundlag end det i § 1, stk. 1,  

 angivne.
Optagelsesområder og studieskift § 3.  Bibliotekaruddannelsene ved skolen i København  

 og afdelingen i Ålborg udgør eet optagelsesområde.
 § 4.  Ministeriet for kulturelle anliggender  

 fastsætter hvert år inden den 15. april antallet af optagelsespladser for  

 sektion I (uddannelsen til bibliotekar ved folkebibliotekerne) og sektion II  

 (uddannelsen til bibliotekar ved forskningsbibliotekerne) ved skolen i  

 København samt for afdelingen i Ålborg.
 5. Optagelse sker ved et af de i § 4 nævnte 3  

 deloptagelsesområder.
 § 6.  Overflytning mellem skolen i København og  

 afdelingen i Ålborg kan ske med tilldelse fra den del af Danmarks  

 Biblioteksskole, der søges om overflytning til.
Særlige bestemmelser om optagelse under  

 adgangsbegrænsning § 7.  Hvis antallet af ansøgere, der kan optages efter  

 kapitel 1, overstiger antallet af optagelsespladser ved et  

 deloptagelsesområde, opdeles pladserne i 3 grupper for de i § 8, 9 og 10  

 angivne ansøgerkategorier.
Gruppernes størrelse er: gruppe I 40 %, gruppe II  

 40 % og gruppe III 20 % af antallet af optagelsespladser på et  

 deloptagelsesområde.
 Stk. 2.  Hvis antallet af optagelsespladser i gruppe II  

 ikke kan besættes fuldt ud, overføres de overskydende pladser til gruppe I.
 Stk. 3.  Hvis antallet af optagelsespladser i gruppe III  

 ikke kan besættes fuldt ud, overføres de overskydende pladser til gruppe II.
 § 8.  Optagelsespladserne i  gruppe I  tildeles  

 efter faldende optagelseskvotient:
a.
Ansøgere med de i § 1, stk. 1, nr. 1-3, nævnte eksaminer.
b.
Ansøgere med udenlandsk eksamen efter § 1, stk. 1, nr. 4, jfr. § 1,  

 stk. 2.
 Stk. 2.  Om ansøgere, der ikke er danske statsborgere,  

 henvises til § 12.
Stk. 3.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået.
Gennemsnittet beregnes med 1 decimal.
Ansøgere med en udenlandsk  

 eksamen indplaceres i kvotientrækkefølgen efter en vurdering af resultatet  

 ved den adgangsgivende eksamen, jfr. § 13.
 § 9.  Optagelsespladserne i  gruppe II  

  tildeles efter faldende pointtal:
a.
Ansøgere med det i § 8, stk. 1, nævnte adgangsgrundlag, der ikke er  

 optaget gennem gruppe I.
b.
Ansøgere med afsluttet erhvervsforberedende uddannelse efter § 1, stk.  

 1, nr. 6, jfr. § 1, stk. 3.
 Stk. 2.  Points gives efter følgende regler:
a.
Deltagelse i et godkendt kursus på en folkehøjskole, herunder en  

 ungdomshøjskole, eller en husholdningsskole:
b.
Erhvervsarbejde, defineret og godkendt som for de andre institutioner  

 under den koordinerede tilmelding:
Stk. 3.  Som erhvervsarbejde efter stk. 2 regnes  

 beskæftigelse i 3/4 af fuld tid i det enkelte arbejdsforhold (normalt mindst  

 30 timer ugentligt), for hvilken der ydes vederlag i form af penge eller  

 naturalløn.
Beskæftigelsen må højst være fordelt på følgende antal  

 arbejdsgivere:
 Ved 9-11 måneders erhvervsarbejde: 3 arbejdsgivere.
 Ved 12-14 måneders erhvervsarbejde: 4 arbejdsgivere.
 Ved 15 måneders erhvervsarbejde: 5 arbejdsgivere.
 Stk. 4.  Dokumenterede arbejdsløshedsperioder på i alt  

 højst 1 måned - i en samlet beskæftigelse på mindst 15 måneder dog højst 2  

 måneder - kan medregnes som erhvervsarbejde.
 Stk. 5.  Beskæftigelse som led i et formaliseret  

 uddannelsesforløb kan ikke medregnes som erhvervsarbejde efter stk. 1 og 2.  

 Arbejde som selvstændig erhvervsdrivende, hvorved der er opnået en  

 indtjening, samt aftjent værnepligt medregnes.
Stk. 6.  Ved ansættelsesforhold skal løn (herunder  

 naturalløn) dokumenteres ved slutopgørelse fra skattevæsenet,  

 oplysningsseddel fra arbejdsgiver til skattevæsenet, lønseddel med  

 skattetræk, frikort eller lignende.
Der skal endvidere vedlægges en erklæring  

 fra arbejdsgiveren om arbejdets art, perioden og antallet af ugentlige timer,  

 hvori den pågældende har været beskæftiget.
Ved selvstændigt erhverv  

 fremlægges dokumentation efter rektors bestemmelse.
 Stk. 7.  Kun erhvervsarbejde, der ligger forud for den  

 1. juli i ansøgningsåret, kan medregnes.
 Stk. 8.  Deltagelse i godkendte kurser på folkehøjskole,  

 herunder ungdomshøjskole, eller husholdningsskole, jvf. § 9, stk. 2, litra a,  

 dokumenteres ved en attestation fra vedkommende skoles ledelse med angivelse  

 af kursets varighed.
 § 10.  Hvis flere ansøgere har samme  

 optagelseskvotient eller pointtal og de ikke alle kan optages inden for  

 antallet af optagelsespladser i vedkommende gruppe (gruppe I eller II),  

 optages der blandt de pågældende ansøgere efter alder, således at en ældre  

 ansøger optages før den yngre.
 § 11.  Optagelsespladserne i  gruppe III  

  tildeles følgende ansøgere:
a.
Ansøgere, der har fået særlig tilladelse efter § 2, herunder  

 udenlandske statsborgere med en eksamen fra et fremmed land, der i det  

 pågældende land giver adgang til en tilsvarende uddannelse, bortset fra  

 ansøgere med eksaminer, der falder ind under § 1, stk. 1, nr. 4.
b.
Ansøgere med eksaminer, der falder ind under § 1, stk. 1, nr. 5, og som  

 ikke samtidig har en af de under § 1, stk. 1, nr. 1, 2 og 3 nævnte eksaminer.  

 I så fald optages de gennem gruppe I eller II.
c.
Ansøgere med uddannelser, der falder ind under § 1, stk. 1, nr. 7, 8 og  

 9, jfr. § 1, stk. 3.
d.
Ansøgere med udenlandsk eksamen efter § 1, stk. 1, nr. 4, jfr. § 1,  

 stk. 2, som ikke kan optages gennem gruppe I-II.
 Stk. 2.  Om ansøgere, der ikke er danske statsborgere,  

 henvises til § 12.
 Stk. 3.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe III, optages  

 der blandt ansøgerne efter rektors bestemmelse.
Tværgående adgangsbegrænsningsbestemmelser § 12.  Ansøgere, der ikke er danske statsborgere,  

 optages sådan:
 1. Ansøgere med dansk eksamen efter § 1, stk. 1, nr.  

 1, 2, 3 og 6: gruppe I-II.
 2. Ansøgere med andet dansk adgangsgrundlag (§ 1, stk.  

 1, nr. 5, 7, 8 og 9, eller særlig tilladelse efter § 2): gruppe III.
 3. Ansøgere med udenlandsk eksamen efter § 1, stk. 1,  

 nr. 4:
a.
Hvis deres lands statsborgere i henhold til konvention, traktat eller  

 lignende har ret til at blive optaget på lige fod med danske statsborgere  

 (visse EF-statsborgere under nærmere betingelser): gruppe I-II.
b.
I øvrigt: gruppe III.
 Stk. 2.  Ved optagelse under adgangsbegrænsning kan  

 ansøgere uden dansk statsborgerskab kun optages, hvis de enten er  

 ligestillede med danske efter konvention m.v. (stk. 1, nr. 3, litra a) eller  

 har en særlig tilknytning til Danmark (udover eventuelt ophold for at tage  

 dansk adgangsgivende eksamen).
 § 13.  Danmarks Biblioteksskole nedsætter sammen med  

 de andre institutioner under den koordinerede tilmelding, som har tilsvarende  

 bestemmelser, et fælles nævn til at indplacere udenlandske eksaminer i  

 kvotientrækkefølgen for danske eksaminer efter § 1, stk. 1, nr. 1-3, og til  

 at vurdere ikke-danske ansøgeres tilknytning til Danmark.
Fremgangsmåden ved ansøgning og optagelse § 14.  Der optages studerende ved biblioteksskolen een  

 gang om året pr. 1. september.
 Stk. 2.  Optagelse sker ved skolen i København eller  

 afdelingen i Ålborg.
Stk. 3.  Der foretages en koordinering af tilmeldings-  

 og optagelsesproceduren ved biblioteksskolen og andre videregående  

 uddannelsesinstitutioner.
Undervisningsministeriet fastsætter regler herom.
Særlige ansøgnings- og svarfrister § 15.  Følgende ansøgere skal  inden den 15.  

 marts  i det år, hvor optagelse søges, indsende en foreløbig ansøgning  

 til skolen i København eller afdelingen i Ålborg med redegørelse og  

 dokumentation for deres kvalifikationer:
a.
Ansøgere, der søger om adgang ved særlig tilladelse efter § 2  

 (dispensater).
b.
Ansøgere med udenlandsk eksamen efter § 1, stk. 1, nr. 4.
c.
Ansøgere, som har dansk adgangsgrundlag efter § 1, stk. 1, nr. 1, 2, 3,  

 5, 6, 7, 8 og 9, men som ikke har dansk statsborgerskab eller er ligestillede  

 med danske statsborgere, jfr. § 12.
 Stk. 2.  Inden udgangen af maj giver skolen i København  

 og afdelingen i Ålborg ansøgerne meddelelse om, enten at de ikke kan optages  

 på det foreliggende grundlag, eller at de anses for kvalificerede (har  

 adgangsgrundlag) til den pågældende uddannelse, men at optagelse afhænger af  

 de særlige regler, der gælder om optagelse, når der er flere ansøgere end  

 optagelsespladser, jfr. kapitel 3.
Forhåndsgodkendelse af erhvervsarbejde § 16.  Ansøgere, som har haft erhvervsarbejde som  

 angivet i § 9, skal have godkendt erhvervsarbejdet inden ansøgning om  

 optagelse sendes til institutionen.
Anmodning om godkendelse skal indsendes  

 til enten Københavns, Århus eller Odense Universitet eller til Ålborg  

 Universitetscenter.
Ansøgning om forhåndsgodkendelse må, for at den kan  

 kræves behandlet inden fristen for ansøgning om optagelse, være institutionen  

 i hænde senest den 1. juni.
Godkendelse gives ved en godkendelsesattest.  

 Institutionen afgiver svar senest den 22. juni.
Stk. 2.  Erhvervsarbejde skal dokumenteres over for  

 vedkommende universitet eller centret som angivet i § 9, stk. 6.  

 Dokumentation for erhvervsarbejde skal være original.
Godkendelse for arbejde  

 i juni måned kan ske på grundlag af en foreløbig dokumentation, således at  

 endelig dokumentation kan kræves fremlagt senere.
 Stk. 3.  Når erhvervsarbejde een gang er godkendt, kan  

 godkendelsesattesten anvendes som dokumentation for erhvervsarbejde efter § 9  

 ved ansøgning om optagelse de følgende år ved institutioner under den  

 koordinerede tilmelding.
Almindelig ansøgningsfrist § 17.  Ansøgere skal  inden den 1. juli  i det  

 år, hvor optagelse søges, indsende et særligt  ansøgningsskema  for  

 hver uddannelsesinstitution, der søges optagelse på, med mindre andet fremgår  

 af ansøgningsskemaerne.
Ansøgningen sendes til den uddannelsesinstitution,  

 som optagelsesområdet hører under.
Der skal på hvert ansøgningsskema angives  

 en prioritering af samtlige ønskede optagelsesområder og institutioner.
 Stk. 2.  Med ansøgningsskemaet indsendes dokumentation  

 for adgangsgrundlaget (særlig tilladelse efter § 2, eksamensbeviser m.v.) og  

 godkendelsesattest efter § 16 eller anden dokumentation for eventuelt  

 erhvervsarbejde, jfr. § 9, stk. 6.
Stk. 3.  Dokumentationen for adgangsgrundlaget indsendes  

 i bekræftet kopi.
Hvis optagelse søges flere steder, skal dokumentationen  

 sendes til alle institutionerne.
Original dokumentation kan kræves forevist  

 af de optagne efter optagelsen.
Stk. 4.  Sammen med ansøgningsskema og dokumentation  

 indsendes et særligt prioriteringsskema til den højst prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jfr. stk. 1. Prioriteringsskemaet skal indsendes, selv om  

 ansøgeren kun søger om optagelse ved een uddannelsesinstitution eller eet  

 optagelsesområde.
Stk. 5.  Ansøgningsskemaer og prioriteringsskemaer  

 udleves af uddannelsesinstitutionerne.
Med ansøgningsskemaerne følger en  

 vejledning, hvoraf det bl.a. fremgår, hvilke institutioner der er omfattet af  

 den koordinerede tilmelding, og hvori der gives oplysning om klageadgangen  

 samt om, for hvilke optagelsesområder/uddannelser der gælder begrænsning  

 efter § 12, stk. 2.
Svarfrist § 18.  Senest den 28. juli gives svar til de ansøgere,  

 der optages ved skolen i København eller afdelingen i Ålborg.
 Stk. 2.  Til de ansøgere, der ikke kan optages ved nogen  

 af de søgte institutioner, sender sekretariatet for den koordinerede  

 tilmelding (Tilmeldingssekretariatet) meddelelse om afvisningen.
Sygeeksamen § 19.  Ansøgere, der skal til sygeeksamen, skal  

 indsende ansøgnings- og prioriteringsskemaer inden for fristen i § 17, stk.  

 1, med en foreløbigt beregnet eksamenskvotient.
Sådanne ansøgere får ikke  

 svar inden for fristen i § 18 men skal snarest efter sygeeksamen indsende  

 eksamensbeviset til den eller de søgte institutioner.
Ansøgere optages  

 derefter på det højest prioriterede optagelsesområde, hvor ansøgere med  

 tilsvarende optagelseskvotient har kunnet optages.
Sådanne ansøgere kan  

 optages uden for det fastsatte antal optagelsespladser.
Klage og dispensation § 20.  Klager over skolens eller afdelingens  

 afgørelser i henhold til denne bekendtgørelse indgives til rektor.
Hvis  

 klagen ikke tages til følge, og klageren fastholder klagen, videresender  

 rektor denne - bilagt sin udtalelse - til ministeriet for kulturelle  

 anliggender.
 § 21.  Ministeriet for kulturelle anliggender kan  

 dispensere fra bekendtgørelsens bestemmelser, når det findes begrundet i  

 usædvanlige forhold.
Stk. 2.  Ansøgninger om dispensation skal vedlægges  

 dokumentation for de forhold, der anføres som dispensationsgrund, hvor dette  

 er muligt.
Sygdom eller handicap skal dokumenteres ved en erklæring fra en  

 læge, henholdsvis en særlig sagkyndig med hensyn til det pågældende handicap  

 (skolepsykolog m.v.). Erklæringen skal indeholde oplysning om handicappets  

 mulige indflydelse på resultaterne ved den adgangsgivende eksamen og på  

 mulighederne for at kvalificere sig yderligere til optagelse ved  

 erhvervsarbejde.
 Stk. 3.  Ministeriet for kulturelle anliggender kan  

 tillade skolen at dispensere fra bekendtgørelsens bestemmelser inden for  

 nærmere angivne rammer.
Ikrafttræden og overgangsbestemmelser § 22.  Bekendtgørelsen træder i kraft ved kundgørelsen  

 i Lovtidende.
 § 23.  Ved optagelsen i 1979 gælder fristerne i § 15  

 ikke.
