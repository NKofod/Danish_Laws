Nr BSF 31 Forslag til folketingsbeslutning om øget genanvendelse Fremsat af Trøjborg (S) Helen Beim (S) Dorte Bennedsen (S) Baadsgaard (S)  

 Henning Gjellerod (S) Martin Glerup (S) Lise Hækkerup (S) Henrik Dam  

 Kristensen (S) Henning Nielsen (S) Løvig Simonsen (S) den 27. november 1991 Vedtaget ved anden (sidste) behandling den 7. maj 1992 Folketinget opfordrer regeringen til at sikre en øget genanvendelse ved iværksættelse af følgende initiativer:
 1. Regeringen fremsætter i begyndelsen af folketingsåret 1992-93  

 lovforslag om ændring af miljøbeskyttelsesloven indeholdende hjemmel til  

 fastsættelse af regler om tilbagetagningspligt som et supplement til  

 eksisterende styringsmidler.
2. Der indføres et system for tilbagetagning af bildæk med henblik på at  

 øge genanvendelse og oparbejdning af bildæk.
Tilbagetagningssystemet søges  

 som udgangspunkt tilvejebragt gennem frivillige aftaler med de relevante  

 brancheorganisationer og virksomheder, der forpligter sig til at sikre  

 opnåelse af de ønskede miljømæssige målsætninger.
 3. Der gennemføres om fornødent for brancher og virksomheder, der ikke er  

 omfattet af en frivillig aftale efter nr. 2, en pligt til at etablere et  

 tilbagetagningssystem, herunder en pligt til at etablere en indsamling og  

 efterfølgende genanvendelse og oparbejdning af bildæk.
 4. Der fastsættes bindende mål for genanvendelsen af bildæk på 80 pct.
 Oprindeligt fremsat forslag.
Folketinget opfordrer regeringen til at sikre en øget genanvendelse gennem indførelse af følgende nye pant- og rabatordninger pr. 1.
 januar 1993:
 1. Der indføres en pantordning for drikkevareemballager med det formål at  

 etablere et effektivt styringsmiddel, der vil sikre genanvendelse af  

 emballagen, dog således at der for en-liters-mælkeemballager igangsættes et  

 projekt med henblik på at få afprøvet et returflaskesystem i fuld skala.
 2. Der indføres et rabatsystem for bildæk med det formål at etablere  

 genanvendelse og oparbejdning af bildæk.
 3. Der indføres en returmærkning af ovennævnte emballager og produkter.
 4. Der gennemføres pligt for forhandlere af de af pant- og  

 rabatordningerne omfattede produkter og emballager til at være tilsluttet  

 pant- og rabatordninger, herunder pligt til at modtage og opbevare de pant-  

 og rabatbærende produkter.
 5. Der fastsættes bindende mål for genanvendelse af de i pkt. 1 og 2  

 nævnte materialer på 80 pct.
Bemærkninger til forslaget Almindelige bemærkninger Folketinget opfordrede den 13. april 1989 gennem vedtagelse af en  

 dagsorden regeringen til at udarbejde en plan for øget genanvendelse, se  

 forespørgsel nr.
F 23, Folketingets forhandlinger, folketingsåret 1988-89,  

 sp. 8646. Regeringen fremlagde samme år sin plan for øget genanvendelse med  

 henblik på at opfylde målsætningen om genanvendelse på 50 pct. af de samlede  

 affaldsmængder i løbet af 1990'erne.
 For at opfylde forudsætningen for øget genanvendelse af  

 husholdningsaffaldet og en mærkbar nedbringelse af emballagemængden er det  

 nødvendigt at sikre en øget genanvendelse, samtidig med at emballageforbruget  

 søges reduceret.
 Når forslagsstillerne retter opmærksomheden mod især drikkevareemballager,  

 er det ikke, fordi de i sig selv udgør nogen miljøtrussel, men fordi de udgør  

 en voluminøs del af husholdningsaffaldet, som forslagsstillerne tror at der  

 er stor forbrugerinteresse i at undgå.
 Det store emballageforbrug er også udtryk for en  

 brug-og-smid-væk-mentalitet og et udtryk for et ressourcesløseri, som  

 forslagsstillerne ikke finder foreneligt med befolkningens stadig mere  

 udtrykte miljøansvarlighed.
 Som bekendt fik Danmark i 1988 ved EF-Domstolen medhold i, at det danske  

 krav om anvendelse af pantbelagte returemballager til øl og sodavand ikke  

 strider imod traktatens bestemmelser.
 Det er forslagsstillernes opfattelse, at dette beslutningsforslag er i  

 overensstemmelse med EF-Kommissionens bestræbelser på at fastsætte høje  

 minimumskvoter for indsamling og genvinding af emballageaffald.
 Det er også forslagsstillernes overbevisning, at beslutningsforslaget er i  

 overensstemmelse med den tyske genanvendelsespolitik, hvilket ikke er uden  

 betydning med hensyn til eksport og den sandsynlige udformning af EF-regler.
Den 8. maj 1991 har den tyske forbundsregering vedtaget et forslag til en  

 emballageforordning.
Forordningen er sammensat af to elementer:
 1. En detailregulering af producenternes og de handlendes forpligtelser  

 vedr. tilbagetagning af emballageaffald. (Regelstyring).
 2. En mulighed for at undgå disse forpligtelser, såfremt erhvervslivet på  

 frivillig basis organiserer indsamling og ibrugtagning af emballageaffaldet  

 efter fastsatte målkvoter. (Målstyring).
For at motivere forbrugerne til at aflevere brugt emballage er der i  

 Tyskland indført pant på 0,5 DM på al engangsemballage bl.a. til drikkevarer.  

 Alt indsamlet materiale skal som udgangspunkt oparbejdes til genanvendelige  

 råmaterialer.
Kun hvor dette ikke er teknisk muligt, vil det være tilladt at  

 forbrænde emballagerne, dog under forudsætning af, at forbrændingsenergien  

 udnyttes.
 Den danske afgift er i dag på engangsemballager til drikkevarer: 10 øre  

 pr. 1 l mælkekarton og 70 øre pr. 1 l juicekarton.
 Det er vurderingen, at produktionen af drikkevarer i praksis er  

 tilrettelagt således, at emballageafgiften ikke i sig selv er så belastende  

 for producenten, at den kan opveje de driftsøkonomiske fordele ved anvendelse  

 af engangsemballager af pap.
 Statens indtægtstab, hvis producenterne af drikkevarer vælger overgang til  

 en returemballage, anslås til 150 mio. kr. i 1992. Virksomhedernes sparede  

 afgiftsbetaling ved eventuel overgang til returemballager anslås i  

 overvejende grad at kunne opveje omkostningsforøgelsen ved forrentning og  

 afskrivning af de nye investeringer i returemballager samt nyt tappeudstyr på  

 virksomhederne.
 Beslutningsforslaget pålægger ministeren at udnytte bemyndigelsen i § 9 i  

 miljøbeskyttelsesloven i overensstemmelse med beslutningsforslagets indhold.
 Miljøbeskyttelsesloven bemyndiger ligeledes miljøministeren til at  

 fastsætte bindende mål for nedbringelse af anvendelsen eller bortskaffelsen  

 af nærmere bestemte materialer, produkter eller stoffer.
 Det er forslagsstillernes opfattelse, at beslutningsforslaget klart er i  

 overensstemmelse med miljøbeskyttelseslovens princip om renere teknologi samt  

 lovens formål om at fremme genanvendelse og begrænse problemerne i  

 forbindelse med affaldsbortskaffelse.
Bemærkninger til de enkelte punkter Ad 1 Miljøstyrelsen har siden 1989 ført forhandlinger med repræsentanter for  

 mejerierne og detailhandelen om gennemførelse af et forsøgsprojekt i fuld  

 skala for vurdering af mulighederne for indførelse af et returflaskesystem  

 for mælk.
Der er i miljøprojekt nr. 168 - udgivet af Miljøministeriet i 1991 -  

 gennemført en teoretisk vurdering af de samlede miljømæssige konsekvenser ved  

 markedsføring af mælk i enten de kendte papkartoner eller i  

 plastreturflasker.
Undersøgelsen viser, at der vil være en miljømæssig  

 gevinst ved indførelse af en plastreturflaske, hvilket især begrundes i et  

 samlet set formindsket energiforbrug.
 Udenlandske erfaringer sandsynliggør et triptal på mindst 100 for en  

 returflaske af høj kvalitet i et effektivt system, hvilket medfører en  

 energibesparelse på knap 40 pct. i forhold til det samlede energiforbrug ved  

 anvendelse af papkartoner.
 Imidlertid har detailhandelen afvist at medvirke til gennemførelsen af det  

 ovenfor omtalte forsøg med den begrundelse, at de praktiske ulemper er for  

 store sammenholdt med den miljømæssige gevinst.
 Derfor gennemføres der for tiden en vurdering af de miljømæssige effekter  

 ved alternativt at foranstalte en ordning til indsamling og oparbejdning af  

 brugte mælkekartoner.
 Imidlertid viser erfaringerne fra PVC-aftalen, at først når der sættes  

 politisk vilje bag de miljømæssigt begrundede krav, kan der opnås gennembrud  

 i forhandlingerne med de berørte brancher.
 Forslagsstillerne mener derfor, at Folketinget skal fastsætte målkvoter  

 for den minimale genanvendelse af de i forslaget veldefinerede produkter, der  

 samtidig udgør en væsentlig del af den samlede affaldsmængde.
 Derfor er det nødvendigt at tage miljøbeskyttelseslovens § 9 i anvendelse  

 og fastsætte regler om en pantordning for drikkevareemballager.
 Erfaringerne fra det danske pantsystem til øl og sodavand har vist, at  

 pant er et effektivt styringsmiddel til sikring af høj returprocent i  

 systemet.
Pantens størrelse bestemmes af salgsprisen på returemballagen.
Panten skal  

 være tilstrækkelig høj for at virke som et kraftigt incitament for  

 forbrugerne til at aflevere den tomme emballage efter brug og ikke anvende  

 den til andre formål.
Ad 2 Hvert år afmonteres ca. 2 mio. dæk fra person- og varevogne samt ca. 1/3  

 mio. dæk fra lastvogne.
Ca. 16 pct. af dækkene fra person- og varevogne  

 regummieres, mens det tilsvarende tal for lastbildæk er 44 pct.
Det er altså  

 kun godt 300.000 person- og varevognsdæk og ca. 150.000 lastvognsdæk, der  

 anvendes som egentlige genbrugsdæk.
Resten af dækkene - i alt godt 1,8 mio. -  

 oplagres og destrueres på forskellig vis, idet kun en ganske lille del  

 genanvendes på anden måde.
Således anslås, at i alt 20-30 pct. (1988) af  

 person- og varevognsdækkene bliver nyttiggjort enten ved regummiering, som  

 gummipulver eller som erhvervsmæssigt brændsel, mens det tilsvarende tal for  

 lastbildæk er i størrelsesordenen 50 pct.
At der afmonteres ca. 2,3 mio. dæk, er ensbetydende med, at der sælges et  

 antal dæk i samme størrelsesorden.
Af de ca. 2 mio. solgte person- og  

 varevognsdæk er ca. 1/2 mio. - svarende til 15 pct. - genbrugsdæk.
Da der kun  

 regummieres godt 300.000 dæk i Danmark, haves altså en nettoimport af  

 genbrugsdæk på knap 200.000.
Selv om det altså er langt størstedelen af dækkene, der ikke nyttiggøres,  

 anslås potentialet til regummiering dog at være relativt beskedent.
Således  

 anslås, at en ligevægtssituation vil opstå, hvis ca. 23 pct. af person- og  

 varevognsdækkene regummieres, mens den tilsvarende andel af lastvognsdækkene  

 menes at være 100 pct.
Selv hvis regummiering i maksimalt omfang finder sted,  

 er der således en »rest« på mere end 1,5 mio. bil- og varevognsdæk.
For så vidt angår de miljømæssige aspekter indeholder dæk ikke egentlig  

 farligt miljømæssigt affald.
Derfor burde det ikke være forbundet med  

 problemer at opbevare og destruere dækkene.
Opbevaring af dæk er imidlertid forbundet med fysiske problemer; dæk  

 fylder, og hele dæk »bevæger« sig i affaldsbunkerne (arbejder sig  

 op til overfladen). Hertil kommer, at dæk ikke formulder, men er ca. 60 år om  

 at forgå af sig selv.
Endvidere er en betydelig brandfare forbundet med  

 opbevaring af mange dæk.
På lossepladser er dæk desuden fortrinlige som  

 rottereder.
Destruktion er også forbundet med problemer, selv om dækkene er brandbare  

 og der ved afbrænding ikke udskilles farlige røggasser.
Afbrænding af store  

 dæk er forbundet med fysiske problemer på grund af dækkenes størrelse.
Små  

 dæk antændes langsomt for efterfølgende at udvikle en meget intensiv hede,  

 der kan ødelægge forbrændingsanlæggene.
En del af ovennævnte problemer mindskes, hvis dækkene findeles.
Men under  

 alle omstændigheder er det ønskeligt at nyttiggøre også de ikke-gummierbare  

 dæk så meget som muligt.
Brugte dæk kan således bl.a. anvendes til  

 gummipulverproduktion og som erhvervsmæssigt brændsel.
 I det nuværende system afmonteres ca. 90 pct. af dækkene hos enten  

 dækspecialister, autoforhandlere, små autoværksteder eller servicestationer.
Ved indførelse af et rabatsystem skabes der den samme motiverende effekt  

 som ved pantordninger, idet der dog foreligger et yderligere  

 forbrugerincitament i anvendelsen af et rabatsystem.
Rabatsystemet baseres  

 på, at de nævnte forhandlere af dæk ved salget modtager brugte produkter og  

 udbetaler rabat, som refunderes detailhandlerne af den  

 indsamlingsorganisation, der etableres.
I en rapport om mulighederne for at indsamle brugte bildæk (ØKOconsult,  

 1988) foreslås indsamlingsordningen finansieret gennem en nydækafgift på 1,9  

 pct.
Imidlertid mener forslagsstillerne, at det vil være mere hensigtsmæssigt  

 at benytte miljøbeskyttelseslovens bestemmelser om fastsættelse af bindende  

 mål for genanvendelse, som det skete i forbindelse med indgåelsen af  

 PVC-aftalen.
Derved bliver det producenters og importørers opgave at  

 finansiere et indsamlingssystem for brugte dæk.
Ad 3 Formålet med en sådan returmærkning er at give forbrugerne en bedre  

 mulighed for at vælge genanvendelige eller i øvrigt miljøvenlige varer og  

 produkter frem for andre.
Samtidig vil en returmærkeordning tilskynde  

 producenterne til at udvikle og markedsføre genanvendelige eller i øvrigt  

 mere miljøvenlige varer og produkter.
Ad 4 Efter de hidtidige reaktioner at dømme vil det være nødvendigt at  

 fastsætte pligt til deltagelse i retursystemet efter miljøbeskyttelseslovens  

 § 9, stk. 2.
 Imidlertid kan vedtagelsen af beslutningsforslaget meget vel give  

 anledning til en anderledes positiv indstilling hos producenter og  

 forhandlere, således at lovens § 9, stk. 3, om overladelse af  

 administrationen af systemet til disse kan komme på tale.
Ad 5 Kravet er, at pr. 1. juli 1993 genanvendes 80 pct. drikkevareemballager og  

 bildæk svarende til de generelle tyske krav.
 Forslaget omfatter genanvendelse af produkter med et betydeligt volumen  

 samt i genanvendelsessammenhæng velbelyste produkter, der uden væsentlige  

 organisatoriske problemer vil kunne bære en indsamlingsorganisation.
