En frisørelev var med en urigtig begrundelse udeblevet fra  

 aftentræning i virksomheden.
Eleven blev bortvist.
Bortvisningen var  

 uberettiget, idet eleven ikke efter overenskomsten havde pligt til at møde  

 uden for sædvanlig arbejdstid.
Eleven tillagt erstatning.
 Udskrift af protokol for nævnet til behandling af tvistigheder mellem  

 efg-elever og praktikvirkomheder.
 Mandag den 4. juni 1984 afholdtes møde i sag nr. 4/1984: Efg-elev A mod B,  

 x-by (frisørfaget).
 Klageren mødte, ledsaget af C, Dansk Frisørforbund.
 Indklagede mødte ledsaget af advokat D.
 Klageren påstod erstatning, 50.000 kr.
 Indklagede påstod frifindelse.
Efter votering afsagde nævnet sålydende KENDELSE: Indklagede, B findes at have været uberettiget til ensidigt at  

 ophæve klageren A's uddannelsesaftale, alene fordi A angav en usandfærdig  

 grund til udeblivelse til træning den 11. januar 1984 om aftenen, idet eleven  

 ikke efter overenskomsten var forpligtet til at møde uden for sædvanlig  

 arbejdstid.
 Der findes herefter at tilkomme klageren en erstatning, som skønsmæssigt  

 fastsættes til 25.000 kr.
 THI BESTEMMES:
 Indklagede B betaler inden 14 dage fra underretning om denne kendelse til  

 A 25.000 kr.
