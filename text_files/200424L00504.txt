Betænkning afgivet af Boligudvalget den 7. juni 2005 Betænkning over Forslag til lov om ændring af lov om bygnings-  

 og boligregistrering, lov om kommuners og amtskommuners samarbejde med  

 aktieselskaber m.v., konkurrenceloven og lov om stormflod og stormfald (Udmøntning af kommunalreformen med henblik på præcisering  

 af adressebetegnelser m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 3 ændringsforslag til lovforslaget.
Socialdemokratiets,  

 Det Radikale Venstres og Enhedslistens medlemmer af udvalget har stillet  

 ændringsforslag nr. 1 og 3. Socialdemokratiets og Det Radikale Venstres  

 medlemmer  

 af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 24. februar 2005 dette  

 udkast til udvalget, jf. alm. del  bilag 5. Den 8. marts 2005 sendte  

 økonomi-  

 og erhvervsministeren de indkomne høringssvar samt et notat herom til  

 udvalget.
Politisk aftale Lovforslaget er en del af den samlede lovgivningsmæssige gennemførelse  

 af kommunalreformen.
Lovforslaget er en udmøntning af aftalen fra juni 2004  

 mellem regeringen og Dansk Folkeparti om en strukturreform og aftalen om en  

 udmøntningsplan fra september 2004 mellem regeringen og Dansk Folkeparti.
Spørgsmål Udvalget har stillet 6 spørgsmål til økonomi- og  

 erhvervsministeren til skriftlig besvarelse, som denne har besvaret.
Nogle af  

 ministerens spørgsmål og svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
Dansk Folkepartis medlemmer af udvalget bemærker, at  

 lovforslaget er en del af den lovgivningsmæssige gennemførelse af den nye  

 kommunalreform.
Fremover vil en adressebetegnelse bestå af postnummer,  

 vejnavn  

 og husnummer, da et vejnavn kun må findes et sted i hver kommune.
Begrebet  

 landeveje bortfalder, og der vil kun være kommuneveje eller hovedlandeveje.
 Da amterne jo bliver nedlagt vil lovforslaget indebære, at Konkurrencerådet  

 reduceres fra 19 til 18 medlemmer.
Amtsrådsforeningens medlem i Stormrådet bortfalder også, og det reduceres  

 fra 9 til 8 medlemmer.
Forslaget indebærer, at det fremover udelukkende er  

 kommuner, der kan deltage i samarbejdet med aktieselskaber m.v., idet  

 regionernes opgaver efter kommunalreformen fremover vil være defineret i en  

 særlovgivning.
For at regionen kan deltage i et selskab, skal der være  

 hjemmel  

 til det i lovgivningen, som regulerer regionens opgaver på området.
Dansk  

 Folkeparti  

 mener, at der er tale om nødvendige ændringer, der er foretaget på en helt  

 forsvarlig måde.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
Såfremt de stillede  

 ændringsforslag ikke vedtages ved 2. behandling, vil mindretallet stemme imod  

 lovforslaget ved 3. behandling.
Socialdemokraternes og Det Radikale Venstres medlemmer af  

 udvalget stiller sig som udgangspunkt uforstående over for ikke at være  

 blevet  

 indkaldt til forhandlinger om lovforslaget med ministeren.
Dermed har der  

 ikke været  

 mulighed for at finde fælles konstruktive løsninger på området, sådan som S  

 og  

 RV gerne havde set det.
Socialdemokraterne og Det Radikale Venstre har,  

 desværre uden held, forsøgt at få økonomi- og erhvervsministeren i  

 forhandling  

 om lovforslaget.
Socialdemokraterne og Det Radikale Venstre kan tilslutte sig  

 store dele af lovforslaget, da disse mest har karakter af tekniske  

 konsekvensrettelser.
Men der er delelementer af lovforslaget, der rejser så  

 store betænkeligheder, at de bør ændres.
 Socialdemokraterne og Det Radikale Venstre kan stort set  

 tilslutte sig den del af lovforslaget, der omhandler ændring af lov om  

 bygnings- og boligregistrering, konkurrenceloven og lov om stormflod og  

 stormfald.
Socialdemokraterne og Det Radikale Venstre mener dog, at også de  

 fremtidige regioner bør være repræsenteret i Konkurrencerådet, hvilket der  

 derfor er stillet ændringsforslag om.
Partierne har den opfattelse, at i  

  

 kke mindst på sundhedsområdet,  

 som regionerne får hovedansvaret for, rejser der sig i stigende omfang en  

 række  

 konkurrenceretlige spørgsmål.
Alene af den grund vil det være naturligt, at  

 regionerne får en formel stemme på området.
Dertil kommer, at regionerne  

 forventes at skulle udvikle sig til »dynamoer« for den regionale  

 erhvervsudvikling  med de mange konkurrenceretlige spørgsmål, der  

 naturligt  

 følger heraf.
På den baggrund finder S og RV det indlysende, at regionerne i  

 fællesskab får sæde i Konkurrencerådet.
Socialdemokraterne og Det Radikale Venstre er desuden skeptiske  

 over for den del af lovforslaget, der fratager  

  

 regionerne  

 en generel adgang til at deltage i selskaber.  

  

 Udgangspunktet for  

 partierne er, at regionerne bør omfattes af kommunalfuldmagten  helt på  

 linje  

 med kommunerne.
Kommunalfuldmagten har vist sig at være en god måde at sikre  

 kommunerne og amterne den nødvendige plads til udvikling af deres  

 opgaveansvar.  

 Selv hvis man tager udgangspunkt i lovforslagets »positive afgrænsning« af  

 regionernes  

 opgaveansvar, mener S og RV, at det havde sikret regionerne bedre  

 udviklingsmuligheder og den nødvendige fleksibilitet, hvis de havde fået  

 samme  

 frihedsgrader som kommunerne, når det gælder muligheden for at indgå i  

 selskaber.
S og RV noterer sig, at ministeren i et af sine svar til  

 udvalget fastslår, at det er »regeringens  

  

    

 opfattelse,  

 at regionerne vil kunne deltage i selskaber, hvis selskaberne  

 etableres og har formål inden for regionernes positivt definerede opgaver, og  

 hvis det vurderes som det mest hensigtsmæssige, at regionerne kan udføre den  

 pågældende opgave i et selskab«.
Nu bliver det op til regeringen i hvert  

 eneste  

 tilfælde at vurdere, hvorvidt en region bør deltage i et givent selskab.
Det  

 er  

 udtryk for en beklagelig og unødvendig centralisering.
 Socialdemokraterne og Det Radikale Venstre stiller på den  

 baggrund ændringsforslag om at opdele lovforslaget i to dele med henblik på  

 at  

 stemme imod den sidste del:
   

 	  

 En del A, der  

 omhandler ændring af lov om bygnings- og boligregistrering, konkurrenceloven  

 og  

 lov om stormflod og stormfald.
   

 	  

 En del B, der  

 omhandler ændring af lov om kommuners og amtskommuners samarbejde med  

 aktieselskaber  

 m.v.
 Hvis lovforslaget deles, vil Det Radikale Venstre stemme hverken  

 for eller imod del A af lovfor-  

  

 slaget, mens Socialdemokraterne i givet fald vil støtte denne del.
 Hvad angår del B af lovforslaget, vil S og RV (jf. ovenstående)  

 tage konsekvensen af den manglende adgang til at deltage i selskaber, som  

 lovforslaget lader gælde for regionerne, og stemme imod den del af  

 lovforslaget.
 Vedtages ændringsforslaget om opdeling ikke, stemmer Socialdemokraterne  

 og Det Radikale Venstre imod det samlede lovforslag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S, RV og EL), tiltrådt af et  

  

 mindretal  

  

 (SF):
a Ændringsforslag om deling af lovforslaget 1)  

  

 Lovforslaget deles i to lovforslag  

 med følgende titler og indhold:
 A.  

  

 »Forslag  

 til lov om ændring af lov om bygnings- og boligregistrering, konkurrenceloven  

 og lov om stormflod og stormfald. (Udmøntning af kommunalreformen med henblik  

 på præcisering af adressebetegnelser, m.v.)« omfattende §§ 1 og 3-6.
 B.  

  

 »Forslag  

 til lov om ændring af lov om kommuners og amtskommuners samarbejde med  

 aktieselskaber  

 m.v. (Konsekvensrettelser som følge af amtskommunernes nedlæggelse)«  

 omfattende  

 §§ 2, 5 og 6.
[Forslag om deling af lovforslaget] Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (SF og EL):
b Ændringsforslag til det under A nævnte lovforslag Til § 3 2)  

  

 Det under  

  

 nr. 1  

  

 foreslåede  

  

 § 15, stk.  

 1,  

  

 sidste pkt. affattes således:
»Efter økonomi- og erhvervsministerens nærmere bestemmelse  

 udnævnes 6 medlemmer efter indstilling fra erhvervsorganisationer, ét medlem  

 efter indstilling fra forbrugerorganisationer, ét medlem med særlig indsigt i  

 offentlig  

 erhvervsvirksomhed efter indstilling fra Kommunernes Landsforening og ét  

 medlem  

 af regionerne i fællesskab.« [Ændret sammensætning af konkurrencerådet] Af  

 	  

 et  

  

 mindretal  

  

 (S, RV og EL), tiltrådt af et  

  

 mindretal  

  

 (SF):
c Ændringsforslag til det under B nævnte lovforslag Til § 6 3)  

  

 Paragraffen affattes således:
»Loven gælder ikke for Grønland og Færøerne.« [Territoriel afgrænsning af lovforslag B] Bemærkninger Til nr. 1 Det foreslås, at lovforslaget deles i to lovforslag.
 Forslag A indeholder ændringer af lov om bygnings- og  

 boligregistrering, konkurrenceloven og lov om stormflod og stormfald.
 Forslag B indeholder ændringer af lov om kommuners og  

 amtskommuners samarbejde med aktieselskaber m.v.
Til nr. 2 Regionerne skal varetage  

 langt den væsentligste del af den offentlige sundhedsvirksomhed.
Ikke mindst  

 på  

 dette område rejser der sig i stigende omfang en række konkurrenceretlige  

 spørgsmål, som gør det naturligt, at regionerne får en formel stemme på  

 området.
Konkurrencerådet havde f.eks. i sin redegørelse fra 2003 viet et  

 helt  

 selvstændigt kapitel til spørgsmålet om konkurrence om sygehusydelser.
Dertil  

 kommer, at regionerne forventes at skulle  

 udvikle sig til »dynamoer« for den regionale  

 erhvervsudvikling  med de konkurrenceretlige spørgsmål, der naturligt  

 følger heraf.  

 På den baggrund er det indlysende, at regionerne i fællesskab bør få sæde i  

 Konkurrencerådet.
Til nr. 3 Med ændringen præciseres det, at ændringen af lov om kommuners  

 og amtskommuners samarbejde med aktieselskaber m.v. får samme territorielle  

 afgrænsning som hovedloven.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard Jensen (V)   

 Marion Pedersen (V)   

 Søren Pind (V)   

 Anita Knakkergaard (DF)   

 Henrik Brodersen (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 René Skau Björnsson (S)   

 Hüseyin Arac (S)   

 Jytte Andersen (S)   

 Lissa Mathiasen (S)  

  

  fmd.  

  

 Rasmus Prehn (S)   

 Charlotte Fischer (RV)   

 Holger K.
Nielsen (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 46 Bilagsnr.
Titel 1 Meddelelse om, at lovforslaget udvides 2 Høringssvar og notat, fra økonomi- og erhvervsministeren 3 Udkast til tidsplan for udvalgets behandling af  

 lovforslaget 4 Redegørelse om kommuners og amtskommuners deltagelse i  

 erhvervsdrivende selskaber m.v.
5 Fastlagt tidsplan for udvalgets behandling af  

 lovforslaget 6 1. udkast til betænkning 7 2. udkast til betænkning 8 3. udkast til betænkning 9 4. udkast til betænkning Oversigt over spørgsmål og svar vedrørende L 46 Spm.nr.
Titel 1 Spm. om at dele lovforslaget i to dele, til økonomi- og  

 erhvervsministeren, og ministerens svar herpå 2 Spm., om ministeren kan pege på områder, hvor ministeren  

 skønner det hensigtsmæssigt, at regionerne skal have adgang til at deltage  

 finansielt  

 eller ledelsesmæssigt i selskaber, til økonomi- og erhvervsministeren, og  

 ministerens svar herpå 3 Spm. om, i hvilket omfang der i dag sker samarbejde  

 mellem private selskaber og amterne, til økonomi- og erhvervsministeren, og  

 ministerens svar herpå 4 Spm. om regionernes samarbejde med aktieselskaber m.v.,  

 til økonomi- og erhvervsministeren, og ministerens svar herpå 5 Spm. om, hvorledes forslag til sundhedslov illusterer et  

 område, hvor regionerne skal have adgang til samarbejde med private  

 selskaber, til økonomi- og erhvervsministeren, og ministerens svar herpå 6 Spm. om at redegøre for kommunernes samarbejde med  

 private selskaber om vaskeri, mad og vedligeholdelse af veje, samt hvorvidt  

 disse ønskes bragt til ophør, til økonomi- og erhvervsministeren, og  

 ministerens svar herpå Bilag 2 Fem af udvalgets spørgsmål til økonomi- og  

 erhvervsministeren og dennes svar herpå Spørgsmålene og økonomi- og erhvervsministerens svar herpå er  

 optrykt efter ønske fra Socialdemokratiet og Det Radikale Venstre.
Spørgsmål 2 Kan ministeren bekræfte at lovforslaget, sammenholdt med den  

 nuværende retstilstand, vil medføre en begrænsning for regionerne i  

 spørgsmålet  

 om disses fremtidige muligheder for at etablere samarbejde med aktieselskaber  

 m.v.
Ministeren bedes samtidig oplyse, om ministeren kan pege på områder,  

 hvor  

 ministeren skønner det hensigtsmæssigt, at regionerne skal have adgang til at  

 deltage finansielt eller ledelsesmæssigt i selskaber, jf. lovforslagets  

 bemærkninger til § 2.
Svar Lov om kommuners og amtskommuners samarbejde med aktieselskaber  

 m.v. er en rammelov, der hidtil har behandlet de generelle vilkår for  

 amtskommunernes og kommunernes adgang til at deltage i selskaber.
 Lovforslaget indeholder en række ændringer til lov om kommuners  

 og amtskommuners samarbejde med aktieselskaber m.v. som følge af nedlæggelsen  

 af amtskommunerne og Hovedstadens Udviklingsråd.
 Lovforslaget indebærer, at det fremover udelukkende er kommuner,  

 der med hjemmel i denne lov kan deltage i samarbejde med aktieselskaber m.v.
 Det er regeringens vurdering, at regionerne, der etableres som  

 led i kommunalreformen, ikke skal have adgang til at deltage i selskaber med  

 hjemmel i lov om kommuners og amtskommuners deltagelse i aktieselskaber m.v.
Det skyldes, at regionernes opgaver efter kommunalreformen  

 fremover vil være positivt definerede i den pågældende særlovgivning.
Dette  

 er  

 et centralt element i den aftale om kommunalreformen, som regeringen indgik  

 med  

 Dansk Folkeparti i sommeren 2004.
Regionerne får således ansvaret for en række opgaver, som er  

 fastlagt i forslag til lov om regioner og uddybet i en række specifikke  

 lovforslag.  

 Den specifikke lovgivning regulerer også formen for udførelsen af regionernes  

 opgaver.
For at regionerne kan deltage i et selskab, skal der med andre ord  

 være en hjemmel til det i den lovgivning, som regulerer regionens opgaver på  

 det pågældende område.
Jeg kan i den forbindelse henvise til Indenrigs- og  

 Sundhedsministerens forslag om en sundhedslov.
Dette lovforslag illustrerer  

 et  

 område, hvor vi i regeringen har vurderet, at regionerne skal have adgang til  

 at deltage i private selskaber.
Spørgsmål 3 Ministeren bedes redegøre for, i hvilket omfang, der i dag sker  

 samarbejde mellem private selskaber og amterne, samt konsekvenserne af at  

 dette  

 samarbejde ikke længere kan finde sted.
Svar Erhvervs- og Selskabsstyrelsen udarbejder hvert år en  

 redegørelse over den samlede kommunale og amtskommunale deltagelse i  

 erhvervsaktiviteter til Folketingets Erhvervsudvalg.
 Det fremgår af styrelsens redegørelse fra marts 2005, at  

 amtskommuner deltager finansielt og ledelsesmæssigt i 9 selskaber med hjemmel  

 i  

 lov om kommuners og amtskommuners samarbejde med aktieselskaber m.v.
Det er regeringens opfattelse, at det offentlige ikke skal kunne  

 agere på markedet i forhold til en hvilken som helst opgave, der lige så godt  

 kan udføres af den private sektor på markedet.
Den offentlige  

 erhvervsaktivitet  

 skal ske på en konkurrencemæssigt forsvarlig måde, så borgernes skattepenge  

 ikke understøtter ubillig konkurrence Som det fremgår af Erhvervs- og Selskabsstyrelsens redegørelse,  

 er der tale om et meget begrænset antal virksomheder.
Redegørelsen viser  

 endvidere, at de pågældende 9 selskaber driver meget forskellige  

 erhvervsaktivitet  

 bl.a. vedrørende hjælpemidler, vaskeri, mad og vedligeholdelse af veje.  

 Områder  

 der alle efter min opfattelse er meget velfungerende, og hvor der allerede i  

 dag er et privat marked.
 Det er som følge heraf min vurdering, at konsekvenserne af, at  

 det hidtidige samarbejde ikke kan finde sted, er yderst begrænsede.
Spørgsmål 4 Hvilke konkrete områder kan ministeren nævne, hvor det efter  

 ikrafttrædelse af L 46, fortsat vil være muligt for regionerne at samarbejde  

 med aktieselskaber m.v.
Ministeren bedes desuden redegøre for, hvilke områder  

 det ikke længere vil være muligt for regionerne at indgå i et sådan  

 samarbejde.
Svar Jeg vil indledningsvis godt slå fast, at regionerne er en  

 nydannelse som følge af kommunalreformen og nedlæggelsen af amterne.
Ved etableringen af de nye regioner har regeringen overvejet  

 meget nøje, hvilke opgaver regionerne skal løse.
Dette har ført til, at  

 regionernes opgaver efter kommunalreformen vil være positivt definerede i den  

 pågældende særlovgivning.
Dette er et centralt element i den aftale om  

 kommunalreformen,  

 som regeringen indgik med Dansk Folkeparti i sommeren 2004.
 Det er som følge heraf regeringens vurdering, at regionerne ikke  

 skal have en generel adgang til at deltage i selskaber med hjemmel i lov om  

 kommuners og amtskommuners samarbejde med aktieselskaber m.v.
 I forbindelse med de lovforslag, der giver regionerne hjemmel  

 til at udføre de enkelte opgaver, vil der således blive taget stilling til,  

 hvorledes regionerne mest hensigtsmæssigt kan udføre den pågældende opgave,  

 herunder  

 om regionerne kan deltage i selskaber i forbindelse med opgaven.
 Det er tilfældet på sundhedsområdet, jf. forslag til  

 Sundhedsloven (L 74), som giver grundlag for, at regionerne kan samarbejde  

 med  

 offentlige myndigheder og private virksomheder, herunder i selskabsform, om  

 løsningen af  

 en række fælles opgaver efter loven.
Spørgsmål 5 Ministeren bedes ikke alene henvise til indenrigs- og  

 sundhedsministerens forslag til sundhedslov, men konkret redegøre for,  

 hvorledes denne lov illustrerer et område, hvor regeringen har vurderet, at  

 regionerne skal have adgang til at samarbejde med private selskaber.
Svar Det er som nævnt i en række af mine tidligere besvarelser  

 regeringens opfattelse, at regionernes opgaver efter kommunalreformen skal  

 være  

 positivt definerede i den pågældende særlovgivning.
 Det er ligeledes regeringens opfattelse, at regionerne vil kunne  

 deltage i selskaber, hvis selskaberne etableres og har formål indenfor  

 regionernes positivt definerede opgaver, og hvis det vurderes som det mest  

 hensigtsmæssige, at regionerne kan udføre den pågældende opgave i et selskab.
På nuværende tidspunkt er der en sådan hjemmel for regionerne  

 til at deltage i selskaber i § 79 i forslaget til Sundhedslov, L74.  

 Bestemmelsen  

 giver grundlag for, at regionerne kan samarbejde med offentlige myndigheder  

 og  

 private virksomheder, herunder i selskabsform, om løsningen af en række  

 fælles  

 opgaver efter loven.
Vedrørende denne bestemmelse henvises i øvrigt til  

 indenrigs- og sundhedsministerens besvarelse af spørgsmål 98 (L 74).
Regeringen finder således, at overordnet må det gælde, at det  

 offentlige kun kan agere på markedet, hvis det bidrager til at styrke  

 kvaliteten eller effektiviteten i den offentlige service.
Der er ingen grund  

 til at lade det offentlige deltage i et selskab, hvis erhvervsaktivitet ikke  

 indebærer en videreudvikling eller mere effektiv udførelse af den offentlige  

 service.
Spørgsmål 6 I forlængelse af ministerens svar på udvalgets spørgsmål 2 og 3  

 om samarbejdet mellem private selskaber og amterne bedes ministeren redegøre  

 for, i hvilket omfang kommuner har samarbejde med private selskaber om  

 vaskeri,  

 mad og vedligeholdelse af veje.
I det omfang, der er samarbejde mellem  

 kommuner  

 og private selskaber på disse områder, kan ministeren så bekræfte, at disse  

 samarbejder  

 i regeringens øjne bør bringes til ophør - jf. ministerens svar? Hvis svaret  

 er  

 benægtende, bedes ministeren redegøre for, hvorfor der er denne forskel  

 mellem  

 kommuner og regioner, når ministeren jo i sit svar lægger vægt på det  

 principielle i, at offentlige myndigheder ikke bør virke på disse områder,  

 »der  

 alle efter min opfattelse er meget velfungerende, og hvor der allerede i dag  

 er  

 et privat marked«? Svar Erhvervs- og Selskabsstyrelsen udarbejder hvert år en  

 redegørelse over den samlede kommunale og amtskommunale deltagelse i  

 erhvervsaktiviteter til Folketingets Erhvervsudvalg.
Det fremgår af styrelsens redegørelse fra marts 2005, at  

 kommunerne deltager finansielt og ledelsesmæssigt i 15 selskaber med hjemmel  

 i  

 lov om kommuners og amtskommuners samarbejde med aktieselskaber.
Disse  

 selskaber bliver ikke berørt af nærværende lovforslag.
Som nævnt i min  

 tidligere  

 besvarelse deltager amtskommunerne i 9 selskaber.
 Det er som nævnt i en  

 række af mine tidligere besvarelser regeringens opfattelse, at regionernes  

 opgaver efter kommunalreformen skal være positivt definerede i den pågældende  

 særlovgivning.
 Det er således  

 regeringens opfattelse, at regionerne vil kunne deltage i selskaber, hvis  

 selskaberne etableres og har formål indenfor regionernes positivt definerede  

 opgaver, og hvis det vurderes som det mest hensigtsmæssige, at regionerne kan  

 udføre den pågældende opgave i et selskab.
 Med hensyn til kommunernes deltagelse i selskaber for fremtiden  

 kan jeg oplyse, at det fremgår af regeringsgrundlaget »Nye mål« fra februar  

 2005, at regeringen vil fremlægge forslag til at stramme og præcisere  

 reglerne  

 for kommuners adgang til at agere på markedet.
 Jeg er således i øjeblikket ved at se på reglerne for  

 kommunernes deltagelse i selskaber, og jeg forventer i efteråret 2005 at  

 fremsætte et lovforslag herom.
Der er efter regeringens opfattelse behov for klare rammer for  

 den offentlige erhvervsaktivitet.
Disse rammer skal sikre, at  

 offentlig-private  

 selskaber tager udgangspunkt i den offentlige opgave og de offentlige  

 kompetencer.
Den offentlige erhvervsaktivitet skal ske på en  

 konkurrencemæssigt  

 forsvarlig måde, så borgernes skattepenge ikke understøtter ubillig  

 konkurrence.
