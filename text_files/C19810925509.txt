(Sygehusberedskabscirkulære nr. 9.) I det med Sygehusberedskabscirkulære nr. 1 af 7. april 1976 udsendte  

 »Notat vedrørende principperne for opbygningen af  

 sygehusberedskabet« fremhævede Civilforsvarsstyrelsen betydningen af, at  

 der tilvejebringes koordinerede beredskabsplaner for de enkelte sygehuse og  

 amtskommunens sygehusvæsen, og at der inden for sygehusberedskabet fastsættes  

 regler om ledelsesforholdene på lokalt, amtskommunalt og regionalt niveau  

 samt på landsdels- og landsplan.
Med Sygehusberedskabscirkulære nr. 3 af 15. december 1977 udsendte  

 styrelsen til samtlige amtsråd, Hovedstadsrådet, Københavns og Frederiksberg  

 kommunalbestyrelser en af den nedsatte arbejdsgruppe vedrørende  

 beredskabsplaner, jfr.
Sygehusberedskabscirkulære nr. 1, bilag 2, udarbejdet  

 »Standardberedskabsplan for sygehuse«.
Man henstillede samtidig, at  

 de i standardplanen indeholdte regler blev lagt til grund for det fortsatte  

 arbejde med tilvejebringelse af endelige beredskabsplaner for sygehusene,  

 idet hensynet til det samlede amtskommunale beredskab og det nationale  

 beredskab gør det nødvendigt, at sygehusberedskabsplanerne på disse punkter  

 opbygges efter ensartede retningslinier.
 I overensstemmelse med synspunkterne i ovennævnte notat vedrørende  

 principperne for opbygningen af sygehusberedskabet har arbejdsgruppen  

 vedrørende beredskabsplaner herefter udarbejdet forslag til en  

 »Standardberedskabsplan for det amtskommunale sygehusvæsen«.
 Planen har den 9. - 10. oktober 1980 været drøftet på et seminar med  

 forvaltningscheferne og andre repræsentanter for sygehusforvaltningerne på  

 Civilforsvarets Højskole og er tiltrådt af Civilforsvarsstyrelsens  

 sygehusberedskabsudvalg med repræsentanter for Amtsrådsforeningen i Danmark,  

 Foreningen af Sygehusadministratorer i Danmark og Den almindelige danske  

 Lægeforening.
 Formålet med standardberedskabsplanen er at sikre tilvejebringelse af et  

 sygehusberedskab, der er afpasset efter de situationer, som også danner  

 grundlaget for beredskabet i de øvrige dele af totalforsvaret, at sikre  

 koordineringen af sygehusberedskabets komponenter inden for amtskommunen, og  

 at sikre at sygehusberedskabet etableres som et integreret led i  

 totalforsvaret.
 Standardberedskabsplanen for det amtskommunale sygehusvæsen er en  

 retningslinie for udarbejdelse af beredskabsplaner i de enkelte amtskommuner.  

 Disse planer må i øvrigt opbygges efter og tilpasses lokale forhold.  

 Sygehusberedskabets placering som en del af totalforsvaret og hensynet til  

 tilvejebringelsen af ensartede beredskabsbestemmelser i alle amtskommuner gør  

 det dog nødvendigt, at de dele af standardberedskabsplanen, der specielt  

 vedrører beredskabets etablering og principperne for ledelsesforholdene på  

 regionalt og højere niveau, må følges ved udarbejdelsen af de enkelte  

 amtskommuners planer.
 Civilforsvarsstyrelsen henstiller, at standardberedskabsplanen lægges til  

 grund for det fortsatte arbejde med tilvejebringelse af beredskabsplaner for  

 det samlede amtskommunale sygehusvæsen, idet man anmoder om at blive holdt  

 orienteret om de erfaringer, der indvindes ved arbejdet med planen med  

 henblik på eventuelle tilføjelser til eller ændringer i  

 standardberedskabsplanen.
 Ønsker om supplering af oversigten over definitioner, jfr. standardplanens  

 afsnit 2, bedes ligeledes indsendt til styrelsen, der i fornødent omfang vil  

 udsende autoriserede rettelser.
 I tilslutning til standardberedskabsplanen vil der herfra særskilt blive  

 udsendt vejledende retningslinier for sygehusberedskabets  

 kommunikationssystem, jfr. standardberedskabsplanens afsnit 3.1.04 og  

 oplysning om fordelingen af beredskabssygehusene til amtskommunerne, jfr.  

 standardberedskskabsplanens afsnit 3.1.07.
 Samlede vejledende retningslinier er under udarbejdelse, jfr. § 16 a i  

 forslag til lov om ændring af lov om sygehusvæsenet, hvorefter  

 indenrigsministeren efter forhandling med sygehusrådet fastsætter vejledende  

 retningslinier for sygehusberedskabets planlægning og gennemførelse.
 I tilslutning til udsendelsen af standardberedskabsplanen for det  

 amtskommunale sygehusvæsen vil der i efteråret 1981 blive afholdt  

 orienteringsmøder, der tilrettelægges af Foreningen af Sygehusadministratorer  

 i Danmark (FSAD) i samarbejde med Civilforsvarsstyrelsen.
 Orienteringsmøderne vil omfatte en gennemgang af principperne i den nu  

 udsendte standardberedskabsplan, og samtidig er det hensigten at give en  

 oversigt over det samlede grundlag, der nu foreligger for planlægningen af  

 sygehusberedskabet.
 Det påtænkes at følge orienteringsmøderne op med kurser, som har til  

 formål at belyse planlægningsgrundlagets praktiske anvendelse.
 Der vil herefter af CF-regionerne blive optaget kontakt med  

 sygehusforvaltningerne vedrørende sygehusberedskabets ledelse under  

 krigsforhold, jfr. standardberedskabsplanens afsnit 1, pag. 2-3.
 Indbydelse til orienteringsmøderne og nærmere meddelelse om kurserne vil  

 blive udsendt fra FSAD.
 Til brug ved planlægningsarbejdet i amtskommunerne og til fordeling til  

 sygehusene vedlægges et antal eksemplarer af »Standardberedskabsplan for  

 det amtskommunale sygehusvæsen«. (TIL TJENESTEBRUG).
