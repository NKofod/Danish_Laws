Bekendtgørelse om ændring af  

 bekendtgørelse om Master i informationsteknologi under  

 IT-Vest-samarbejdet § 1 I bekendtgørelse nr. 679 af 23. august 1999 om uddannelsen til  

 Master i informationsteknologi under IT-Vest-samarbejdet foretages  

 følgende ændringer:
 1. Indledningen affattes således:
 »I medfør af § 2, stk. 7, og § 18, stk. 2, i  

 lov nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, og ved lov nr. 1122 af 29. december 1999, og § 2, stk. 1,  

 § 11, stk. 2, og § 12 i lov om universiteter m.fl.  

 (universitetsloven), jf. lovbekendtgørelse nr. 1177 af 22. december  

 1999, fastsættes:«.
 2. I § 2, stk. 1, ændres »en , to eller tre«  

 til: »flere«.
 3. § 5, stk. 1, 1. pkt., affattes  

 således:
 »Uddannelsen kan udbydes i 5 linjer: Linjen i Softwarekonstruktion, linjen  

 i Multimedier, linjen i Industriel IT, linjen i IT og Handel samt linjen i  

 IT, Kommunikation og Organisation, jf. § 9, § 10, § 11,  

 § 11a, og § 11b.«.
 4. I § 5, stk. 2 indsættes efter 3.  

 pkt.:
»Den, der har gennemført uddannelsen i IT og Handel, har ret til at  

 betegne sig MIH.
Den, der har gennemført uddannelsen i IT,  

 Kommunikation og Organisation, har ret til at betegne sig MIKO.«.
 5. I § 5, stk. 3 indsættes efter  

 »Engineering,«:
 »Master of Information Technology, IT and Business og Master of  

 Information Technology, IT Communication and Organisation.«.
 6. Efter § 11 indsættes som § 11 a og 11 b:
»§ 11 a.
Linjen i IT og Handel kvalificerer til at løse  

 krævende tekniske og ledelsesmæssige opgaver, der involverer  

 informatik og informationsteknologi i samspil med handel og økonomi.  

 Uddannelsen sætter den studerende i stand til at 1)	forstå de teorier og arbejdsmetoder, der knytter sig til  

 udvikling, vurdering, organisering og ledelse af virksomheders og  

 organisationers IT-baserede handels- og økonomisystemer og anvendelse  

 af disse, 2)	deltage i analyse, design, udvikling, igangsættelse og ledelse  

 af IT-baserede handels- og økonomisystemer i og mellem virksomheder og  

 organisationer, 3)	forstå og udnytte informationsteknologiens muligheder og  

 begrænsninger i relation til virksomheders og organisationers handels-  

 og økonomisystemer og 4)	analysere, evaluere og kritisk vurdere IT-baserede handels- og  

 økonomisystemer og anvendelsen heraf i og mellem virksomheder og  

 organisationer.
 Stk. 2. Linjen i IT og Handel dækker følgende  

 fagområder, der udgør uddannelsens kerneområder:
 1)	Handel og økonomi (teorier, metoder,  

 værktøjer).
 2)	Informatik og informationsteknologi.
 3)	IT-baserede handels- og økonomisystemer.
 Stk. 3. Linjen i IT og Handel kan tillige dække bl.a.  

 følgende fagområder:
 1)	Netværksøkonomi og netværksorganisation.
 2)	Internet, herunder elektronisk handel og elektroniske  

 transaktioner.
 3)	Relationsmarketing.
 4)	Supply Chain Management.
 Stk. 4. De kerneområder, der er nævnt i  

 stk. 2, skal i alt mindst have et omfang svarende til 30 ECTS-point, jf.  

 § 4, stk. 1.
§ 11 b.
Linjen i IT, Kommunikation og Organisation  

 kvalificerer til at løse krævende tekniske, udviklings- og  

 ledelsesmæssige opgaver, der involverer kommunikations- og  

 informationsteknologi i organisationer.
Uddannelsen sætter den  

 studerende i stand til at 1)	forstå de teorier og arbejdsmetoder, der knytter sig til  

 analyse, design, dokumentation, ledelse, udvikling og vurdering af  

 IT-baserede kommunikations- og informationssystemer i organisationer og  

 anvendelse af disse, 2)	deltage i analyse, design, dokumentation, ledelse, udvikling og  

 indførelse af IT-baserede kommunikations- og informationssystemer i  

 organisationer, 3)	forstå og tilrettelægge organisatoriske samarbejds- og  

 kommunikationsprocesser, 4)	analysere, forstå og kritisk vurdere kommunikations- og  

 informationsteknologiens muligheder og begrænsninger i organisatoriske  

 sammenhænge og 5)	analysere, evaluere og kritisk vurdere IT-baserede kommunikations-  

 og informationssystemer og anvendelsen heraf i organisationer.
 Stk. 2. Linjen i IT, Kommunikation og Organisation  

 dækker følgende kerneområder:
 1)	IT-baserede kommunikations- og informationssystemer.
 2)	Kommunikation (teorier, værktøjer og metoder).
 3)	Organisation (teorier, værktøjer og metoder).
 Stk. 3. Linjen i IT, Kommunikation og Organisation kan tillige  

 dække bl.a. følgende områder:
 1)	Formidling.
 2)	Kvalitets- og ressourcestyring.
 3)	Medieteori og -teknologi.
 4)	Samarbejde, projektledelse og ledelse.
 5)	Elektronisk handel.
 6)	Vidensarbejde og vidensbaser.
 7)	Tekstproduktion og -teori.
 Stk. 4. De kerneområder, der er nævnt i  

 stk. 2, skal mindst have et omfang svarende til 30 ECTS-point, jf.  

 § 4, stk 1.«.
 7. I § 12, stk. 1, ændres »afsluttende  

 projektarbejde« til: »afgangsprojekt«.
 8. I § 12, stk. 2, ændres »3« til: »5«.
 9. I § 14, stk. 2, nr. 5, ændres  

 »afsluttende projektarbejde« til: »afgangsprojekt«.
§ 2 Bekendtgørelsen træder i kraft den 1. september 2000.
