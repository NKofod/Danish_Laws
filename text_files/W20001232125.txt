Klage over manglende gennemgang og  

 utilstrækkelig observation Patientklagenævnet fandt ikke anledning til kritik.
Nævnet  

 lagde vægt på, at det fremgik af journalen, at der blev optaget  

 sygehistorie og foretaget en klinisk undersøgelse.
Der blev lagt et  

 undersøgelsesprogram, som bl.a. skulle omfatte ultralydscanning af  

 maven, og man ville gennemgå mave-tarmsystemet for at udelukke  

 tyktarmskræft.
Derudover lagde nævnet vægt på, at der blev  

 påbegyndt antibiotisk behandling, efter at der var foretaget  

 bloddykninger.
Nævnet lagde vægt på, at patienten blev set  

 regelmæssigt på stuegang.
Derudover blev den fortsatte behandling  

 planlagt, og der blev foretaget supplerende blodprøver for at  

 afsløre årsagen til temperaturforhøjelsen og det  

 påvirkede bevidsthedsniveau.
Blodbilledet viste en hastig  

 forværring af den kroniske leukæmi som udtryk for, at sygdommen  

 var på vej over i en akut leukæmisk fase.
Da der i denne fase  

 ofte ses svære komplicerende infektioner samt til tider  

 bevidsthedspåvirkning som udtryk for ophobning af mange umodne celler i  

 blodet blev det overvejet, om der var nedsat ilttilførsel til hjernen,  

 og der blev forsøgte behandling med kemoterapi ind i åren.
