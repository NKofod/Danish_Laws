Nr LSF 204 Forslag til Lov om ændring af lov om social bistand (Ændring af reglerne  

 om ungdomsydelsens visitationsperiode) Fremsat af socialministeren (Karen Jespersen) den 24. februar 1993 Vedtaget ved tredjebehandling den 29. april 1993 Lov nr. 276 af 06/05/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 152 af 31. marts 1993, foretages følgende  

 ændringer:
 1. § 49 a, stk. 4, ophæves, og i stedet indsættes:
» Stk. 4. For unge under 21 år skal beskæftigelsen efter stk.  

 2 påbegyndes inden for de første 2 uger efter ansøgningen om hjælp.  

 Kommunalbestyrelsen kan dog træffe beslutning om, at beskæftigelsen først  

 skal påbegyndes inden for de første 5 uger efter ansøgningen om hjælp, når  

 den unge har søgt om optagelse på en uddannelse, men endnu ikke har fået svar  

 på ansøgningen.
Vejlednings- og introduktionsprogrammet efter stk. 3 kan  

 inden for de første 8 uger efter ansøgningen om hjælp, for unge omfattet af  

 2. pkt. dog 11 uger, træde i stedet for beskæftigelsen efter stk. 2.
Stk. 5. For unge over 21 år og under 25 år skal beskæftigelsen  

 efter stk. 2 påbegyndes inden for de første 13 uger efter ansøgningen om  

 hjælp.
Vejlednings- og introduktionsprogrammet efter stk. 3 kan inden for de  

 første 19 uger efter ansøgningen om hjælp træde i stedet for beskæftigelsen  

 efter stk. 2.
Stk. 6. For unge under 25 år, der har forsørgelsespligt over for  

 et barn, og som varetager den faktiske forsørgelse af barnet, kan  

 kommunalbestyrelsen træffe beslutning om at fravige de frister om  

 påbegyndelse af beskæftigelse m.v., der er nævnt i stk. 4, 1. og 3. pkt., og  

 stk. 5. Beslutningen skal være begrundet i hensynet til barnets forhold og  

 til den unges uddannelsesmæssige og beskæftigelsesmæssige situation.« Stk. 5 bliver herefter stk. 7.
 2. I § 49 c, stk. 1, indsættes efter 2. pkt.:
»De udbetalingsperioder, der er nævnt i 2. pkt., kan dog forlænges,  

 jf. § 49 a, stk. 4, 2. pkt., og § 49 a, stk. 6.« 3. I § 49 c, stk. 1, 3. pkt., der bliver 4. pkt., ændres  

 »disse perioder« til: »de perioder, der er nævnt i 1.-3.  

 pkt.,».
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 152 af 31. marts 1993, foretages følgende  

 ændringer:
 1. § 49 a, stk. 4-6, ophæves, og i stedet indsættes:
» Stk. 4. Beskæftigelsen efter stk. 2 skal for unge under 21  

 år påbegyndes inden for de første 2 uger og for unge over 21 år og under 25  

 år inden for de første 13 uger efter ansøgningen om hjælp.
Vejlednings- og  

 introduktionsprogrammet efter stk. 3 kan for unge under 21 år inden for de  

 første 8 uger og for unge over 21 år og under 25 år inden for de første 19  

 uger efter ansøgningen om hjælp træde i stedet for beskæftigelsen efter stk.  

 2.« Stk. 7 bliver herefter stk. 5.
 2. § 49 c, stk. 1, 3. pkt., ophæves.
 3. I § 49 c, stk. 1, 4. pkt., der bliver 3. pkt., ændres  

 »de perioder, der er nævnt i 1.-3. pkt.,» til: »disse  

 perioder«.
§ 3 Stk. 1. § 1 træder i kraft dagen efter bekendtgørelsen i  

 Lovtidende og har virkning til og med den 31. december 1993.
 Stk. 2. § 2 træder i kraft den 1. januar 1994.
§ 4 § 1 har virkning for unge, der søger om kontanthjælp efter lovens  

 ikrafttræden. § 2 har virkning for unge, der søger om kontanthjælp fra den 1.  

 januar 1994.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 1079 af 23. december 1992, foretages  

 følgende ændringer:
 1. § 49 a, stk. 4, ophæves, og i stedet indsættes:
» Stk. 4. For unge under 21 år skal beskæftigelsen efter stk.  

 2 påbegyndes inden for de første 2 uger efter ansøgningen om hjælp.  

 Kommunalbestyrelsen kan dog træffe beslutning om, at beskæftigelsen først  

 skal påbegyndes inden for de første 5 uger efter ansøgningen om hjælp, når  

 den unge har søgt om optagelse på en uddannelse, men endnu ikke har fået svar  

 på ansøgningen.
Vejlednings- og introduktionsprogrammet efter stk. 3 kan  

 inden for de første 8 uger efter ansøgningen om hjælp, for unge omfattet af  

 2. pkt. dog 11 uger, træde i stedet for beskæftigelsen efter stk. 2.
Stk. 5. For unge over 21 år og under 25 år skal beskæftigelsen  

 efter stk. 2 påbegyndes inden for de første 13 uger efter ansøgningen om  

 hjælp.
Vejlednings- og introduktionsprogrammet efter stk. 3 kan inden for de  

 første 19 uger efter ansøgningen om hjælp træde i stedet for beskæftigelsen  

 efter stk. 2.
Stk. 6. For unge under 25 år, der har forsørgelsespligt over for  

 et barn og som varetager den faktiske forsørgelse af barnet, kan  

 kommunalbestyrelsen træffe beslutning om at fravige de frister om  

 påbegyndelse af beskæftigelse m.v., der er nævnt i stk. 4, 1. og 3. pkt. og  

 stk. 5. Beslutningen skal være begrundet i hensynet til barnets forhold og  

 til den unges uddannelsesmæssige og beskæftigelsesmæssige situation.« Stk. 5 bliver herefter stk. 7.
 2. I § 49 c, stk. 1, indsættes efter 2. pkt.:
»De udbetalingsperioder, der er nævnt i 2. pkt., kan dog forlænges,  

 jf. § 49 a, stk. 4, 2. pkt. og § 49 a, stk. 6.« 3. I § 49 c, stk. 1, 3. pkt., der bliver 4. pkt., ændres  

 »disse perioder« til: »de perioder, der er nævnt i 1.-3.  

 pkt.,».
§ 2 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 1079 af 23. december 1992, foretages  

 følgende ændringer:
 1. § 49 a, stk. 4-6, ophæves, og i stedet indsættes:
» Stk. 4. Beskæftigelsen efter stk. 2 skal for unge under 21  

 år påbegyndes inden for de første 2 uger og for unge over 21 år og under 25  

 år inden for de første 13 uger efter ansøgningen om hjælp.
Vejlednings- og  

 introduktionsprogrammet efter stk. 3 kan for unge under 21 år inden for de  

 første 8 uger og for unge over 21 år og under 25 år inden for de første 19  

 uger efter ansøgningen om hjælp træde i stedet for beskæftigelsen efter stk.  

 2.« Stk. 7 bliver herefter stk. 5.
 2. § 49 c, stk. 1, 3. pkt., ophæves.
 3. I § 49 c, stk. 1, 4. pkt., der bliver 3. pkt., ændres  

 »de perioder, der er nævnt i 1.-3. pkt.,» til: »disse  

 perioder«.
§ 3 § 1 træder i kraft dagen efter bekendtgørelsen i Lovtidende og har  

 virkning til og med den 31. december 1993.
 Stk. 2. § 2 træder i kraft den 1. januar 1994.
§ 4 § 1 har virkning for unge, der søger om kontanthjælp efter lovens  

 ikrafttræden. § 2 har virkning for unge, der søger om kontanthjælp fra den 1.  

 januar 1994.
Bemærkninger til lovforslaget Lovforslaget fremsættes som led i udmøntningen af den tillægsaftale af 15.  

 februar 1993, som Regeringen, Det Konservative Folkeparti, Venstre og SF har  

 indgået i tilknytning til aftalen af 8. maj 1992 om aktivering på kort sigt.
 Med henblik på en mere fleksibel tilrettelæggelse af ordningen om  

 ungdomsydelse stilles der forslag om en midlertidig ændring af reglerne om  

 visitationsperioden, dvs. fristen for kommunerne til at give et  

 beskæftigelsestilbud til de unge.
 Efter de gældende regler om ungdomsydelse har kommunerne pligt til at give  

 tilbud om beskæftigelse til alle unge under 25 år, der søger om kontanthjælp  

 alene på grund af ledighed.
Visitationsperioden er for unge under 21 år på 2 uger, mens den for unge i  

 alderen 21-24 år er på 13 uger.
Beskæftigelsen skal dermed tilrettelægges  

 således, at den skal påbegyndes senest 2 uger henholdsvis 13 uger efter den  

 unges ansøgning om hjælp, men kommunerne kan vælge at give tilbuddet allerede  

 inden udløbet af de nævnte frister.
Kommunerne kan også vælge at starte  

 ungdomsydelsesforløbet med at give tilbud til den unge om at deltage i et  

 vejlednings- og introduktionsprogram på indtil 6 uger.
 Med det foreliggende lovforslag foreslås det at indføre to  

 dispensationsbestemmelser, der giver kommunerne mulighed for at fravige de  

 nuværende visitationsperioder for henholdsvis de unge under 21 år og de unge  

 i alderen 21-24 år.
For så vidt angår de unge under 21 år skal kommunerne kunne vælge at  

 forlænge den nuværende periode på 2 uger med op til 3 uger, således at der  

 kan anvendes en visitationsperiode på op til 5 uger.
Den foreslåede  

 dispensationsbestemmelse omfatter den gruppe af de unge under 21 år, der på  

 tidspunktet for anmodningen om hjælp har ansøgt om optagelse på en  

 uddannelse, men hvor den unge endnu ikke har fået svar på sin ansøgning.
 Som en yderligere dispensationsbestemmelse foreslås det, at kommunerne  

 skal have mulighed for at fravige visitationsperioden for unge under 25 år,  

 der er omfattet af ungdomsydelsesordningen, men som har forsørgelsespligt  

 over for et barn.
Med denne dispensationsbestemmelse sikres det, at kommunerne ikke i alle  

 tilfælde er forpligtet til inden for de almindeligt gældende  

 visitationsperioder at give tilbud om beskæftigelse til en ung under 25 år,  

 der har forsørgelsespligt over for et barn og som opfylder denne pligt ved at  

 have barnet hos sig.
Det forudsættes, at en fravigelse af visitationsperioden  

 i det enkelte tilfælde skal være begrundet i hensynet til barnets forhold  

 kombineret med hensynet til den unges uddannelses- og  

 beskæftigelsessituation, dvs. i tilfælde hvor den unge inden for en begrænset  

 periode har en planlagt uddannelse eller beskæftigelse foran sig.
 Det foreslås, at bestemmelserne om kommunernes adgang til at dispensere  

 fra visitationsperioderne alene skal have virkning for den resterende del af  

 1993, dvs. indtil udløbet af den periode, som er omfattet af  

 aktiveringsaftalen af 8. maj 1992.
 Det foreslås derfor samtidig (lovforslagets § 2), at de nuværende regler  

 om en visitationsperiode på 2 uger for unge under 21 år og 13 uger for unge i  

 alderen 21-24 år bliver genindført med virkning fra den 1. januar 1994.
Økonomiske bemærkninger Den foreslåede dispensationsbestemmelse i forhold til de unge under 21 år  

 skønnes at medføre en nettobesparelse for det offentlige på ca. 3 mill. kr. i  

 1993. Besparelsen i 1993 skyldes sparede driftsudgifter og feriepenge, der  

 ellers skulle have været afholdt i forbindelse med aktiveringstilbud, der  

 skønnes reduceret med ca. 160 helårsaktiveringer som følge af udvidelsen af  

 visitationsperioden.
 Den foreslåede dispensationsbestemmelse i forhold til de unge under 25 år  

 med forsørgerpligt over for et barn skønnes at medføre en nettobesparelse for  

 det offentlige på ca. 13 mill. kr. i 1993. Besparelsen i 1993 skyldes sparede  

 driftsudgifter og feriepenge, der ellers skulle have været afholdt i  

 forbindelse med aktiveringstilbud, der reduceres som følge af lovforslaget.  

 Forslaget medfører skønsmæssigt en reduktion i antallet af helårsaktiveringer  

 på ca. 840.
 Lovforslaget skønnes herefter at medføre en samlet nettobesparelse for det  

 offentlige på ca. 16 mill. kr. i 1993.
Udviklingen i udgifter til ungdomsydelse tyder på, at antallet af  

 beskæftigelsestilbud er mindre end hidtil skønnet.
De økonomiske konsekvenser  

 er derfor beregnet på grundlag af antalsforudsætninger, der er forskellige  

 fra dem, som hidtil er anvendt ved beregning af de kommunale  

 kompensationsbeløb.
 Forslaget skal forhandles med de kommunale parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved § 1 i lov nr. 1079 af 23. december 1992, foretages  

 følgende ændringer:
 1. § 49 a, stk. 4 , ophæves, og i stedet indsættes:
» Stk. 4. For unge under 21 år skal beskæftigelsen efter stk.  

 2 påbegyndes inden for de første 2 uger efter ansøgningen om hjælp.  

 Kommunalbestyrelsen kan dog træffe beslutning om, at beskæftigelsen først  

 skal påbegyndes inden for de første 5 uger efter ansøgningen om hjælp, når  

 den unge har søgt om optagelse på en uddannelse, men endnu ikke har fået svar  

 på ansøgningen.
Vejlednings- og introduktionsprogrammet efter stk. 3 kan  

 inden for de første 8 uger efter ansøgningen om hjælp, for unge omfattet af  

 2. pkt. dog 11 uger, træde i stedet for beskæftigelsen efter stk. 2.
Stk. 5. For unge over 21 år og under 25 år skal beskæftigelsen  

 efter stk. 2 påbegyndes inden for de første 13 uger efter ansøgningen om  

 hjælp.
Vejlednings- og introduktionsprogrammet efter stk. 3 kan inden for de  

 første 19 uger efter ansøgningen om hjælp træde i stedet for beskæftigelsen  

 efter stk. 2.
Stk. 6. For unge under 25 år, der har forsørgelsespligt over for  

 et barn og som varetager den faktiske forsørgelse af barnet, kan  

 kommunalbestyrelsen træffe beslutning om at fravige de frister om  

 påbegyndelse af beskæftigelse m.v., der er nævnt i stk. 4, 1. og 3. pkt. og  

 stk. 5. Beslutningen skal være begrundet i hensynet til barnets forhold og  

 til den unges uddannelsesmæssige og beskæftigelsesmæssige situation.« Stk. 5 bliver herefter stk. 7.
 § 49 a.
Stk. 4. Beskæftigelsen efter stk. 2 skal for unge under 21 år  

 påbegyndes inden for de første 2 uger og for unge over 21 år og under 25 år  

 inden for de første 13 uger efter ansøgningen om hjælp.
Vejlednings- og  

 introduktionsprogrammet efter stk. 3 kan for unge under 21 år inden for de  

 første 8 uger og for unge over 21 år og under 25 år inden for de første 19  

 uger efter ansøgningen om hjælp træde i stedet for beskæftigelsen efter stk.  

 2.
 2. I § 49 c, stk. 1 , indsættes efter 2. pkt.:
»De udbetalingsperioder, der er nævnt i 2. pkt., kan dog forlænges,  

 jf. § 49 a, stk. 4, 2. pkt. og § 49 a, stk. 6.« 3. I § 49 c, stk. 1, 3. pkt. , der bliver 4. pkt., ændres  

 »disse perioder« til: »de perioder, der er nævnt i 1.-3.  

 pkt.,».
§ 49 c.
Der udbetales ungdomsydelse efter § 49 b, stk. 1 og 2, i  

 indtil 5 måneder.
Ungdomsydelse efter § 49 b, stk. 5, udbetales for unge  

 under 21 år i indtil 8 uger og for unge over 21 år og under 25 år i indtil 19  

 uger.
Hvis den unge inden for disse perioder får almindeligt lønnet arbejde  

 eller begynder på en uddannelse, suspenderes ungdomsydelsen og beskæftigelsen  

 eller vejlednings- og introduktionsprogrammet.
