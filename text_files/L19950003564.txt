 Den 21. juni 1994 undertegnedes i Maputo en overenskomst mellem Danmark og  

 FN's udviklingsprogram ifølge hvilken den danske regering har forpligtet sig  

 til at yde 6,241 mio. kr. til støtte for parlaments- og præsidentvalget.
 De 6,241 mio. kr er indeholdt i det samlede beløb på 50,0 mio. kr., som  

 Danmark har forpligtet sig til at yde til fredsprocessen i Mozambique jfr.  

 Udenrigsministeriets bekendtgørelse nr. 79 af 16. september 1993, Lovtidende  

 C.
 Projektets formål er at støtte forberedelse og afholdelse af fri og fair  

 parlaments- og præsidentvalg i Mozambique.
 Projektet forventes afsluttet med udgangen af 1994. Overenskomsten trådte  

 i kraft den 7. juli 1994.
