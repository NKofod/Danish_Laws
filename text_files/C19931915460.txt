FORORD Reglerne i dansk lovgivning om social sikring suppleres af en række  

 EF-regler, som koordinerer anvendelsen af lovgivningen i de forskellige  

 medlemsstater for personer, der flytter inden for EF.
Kendskab til disse  

 EF-regler er af betydning ved administrationen af dansk lovgivning, når der  

 opstår spørgsmål om rettigheder for personer med bopæl eller beskæftigelse i  

 EF.
 I december 1986 udsendte Sikringsstyrelsen »Vejledning om social  

 sikring for vandrende arbejdstagere.« Da EF-reglerne og dansk lovgivning  

 siden er ændret, erstatter denne vejledning Sikringsstyrelsens vejledning af  

 december 1986. Målgruppen for denne vejledning er ikke blot de kommunale  

 forvaltninger, men alle med behov for viden om personers sociale  

 sikringsrettigheder inden for EF.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
Når aftalen mellem EF og EFTA-landene Norge, Sverige, Finland, Island,  

 Østrig og Liechtenstein om det Europæiske økonomiske Samarbejdsområde, den  

 såkaldte EØS-aftale træder i kraft (formentlig den 1. januar 1994), skal  

 reglerne i forordning 1408/71 også anvendes i disse lande og for disse landes  

 statsborgere.
Vejledningen handler derfor om social sikring i forholdet  

 mellem Danmark og sytten andre lande.
 Vejledningen består af syv hæfter, der er udarbejdet af Socialministeriet,  

 Sundhedsministeriet, Arbejdsskadestyrelsen, Direktoratet for  

 Arbejdsløshedsforsikringen og Arbejdsmarkedets Tillægspension (ATP).
Juli 1993 -------------------------------------------------------------------- -INDHOLDSFORTEGNELSE -------------------------------------------------------------------- RETSGRUNDLAG Forordning 1408/71 1. EF-forordning 1408/71 indeholder bestemmelser om  

 anvendelse af de sociale sikringsordninger på personer, der flytter inden for  

 Fællesskabet.
EF-forordning 1408/71 vil i denne vejledning blive omtalt som  

 »forordningen.« Personkreds 2. I forordningens artikel 2 fastsættes den kreds af  

 personer, som forordningen finder anvendelse på.
 Det drejer sig primært om:
a. arbejdstagere og b. selvstændige erhvervsdrivende, som er eller har været omfattet af lovgivningen i en eller flere  

 medlemsstater, og som er statsborgere i en af disse stater, eller er  

 statsløse eller flygtninge, bosat på en medlemsstats område.
 Forordningen finder også anvendelse på:
c. efterladte efter arbejdstagere eller selvstændige erhvervsdrivende, når  

 de efterladte er statsborgere i en medlemsstat eller er statsløse eller  

 flygtninge, bosat på en medlemsstats område.
Det gælder uanset  

 arbejdstagerens eller den selvstændige erhvervsdrivendes nationalitet.
 Forordningen finder videre anvendelse på:
 d. familiemedlemmer til arbejdstagere og selvstændige erhvervsdrivende.
 Forordningen finder endelig anvendelse på:
 e. tjenestemænd og på personer, der efter den lovgivning, som skal  

 anvendes, ligestilles med tjenestemænd, for så vidt de pågældende er eller  

 har været omfattet af en medlemsstats lovgivning, på hvilken denne  

 forordningen finder anvendelse.
Særregel selvstændige 3. Den primære personkreds er for så vidt angår  

 arbejdsskadeområdet arbejdstagere og deres efterladte.
Det bemærkes i  

 forbindelse hermed, at den danske lov om forsikring mod følger af  

 arbejdsskade ikke dækker selvstændige erhvervsdrivende.
EF-reglerne ændrer  

 ikke på denne begrænsning.
Skader, som selvstændige erhvervsdrivende udsættes  

 for under arbejde i et land, der er omfattet af EØS-aftalen, behandles efter  

 reglerne for sygebehandling.
Se hæfte 2.
Definition 4. Som arbejdstagere efter forordningen anses  

 personer, der er omfattet af lovgivningen om arbejdsmarkedets tillægspension,  

 og som selvstændige erhvervsdrivende anses personer, der har ret til dagpenge  

 ved sygdom eller fødsel efter dagpengelovens bestemmelser på grundlag af  

 anden erhvervsindtægt end lønindtægt.
Arbejdsskade 5. Bestemmelserne om arbejdsskader (arbejdsulykker og  

 erhvervssygdomme) er samlet i forordningens afsnit III, kapitel 4, artiklerne  

 52 - 63.
 Disse bestemmelser er optrykt samlet i bilag 1 til denne vejledning.
Forordning 574/72 6. EF-forordning 574/72 indeholder bestemmelser om  

 gennemførelsen af forordning 1408/71.
EF-forordning 574/72 vil i denne vejledning blive omtalt som  

 »gennemførelsesforordningen.« Arbejdsskade 7. Bestemmelserne om arbejdsskader (arbejdsulykker og  

 erhvervssygdomme) er samlet i gennemførelsesforordningens afsnit IV, kapitel  

 4, artiklerne 60 - 77.
 Disse bestemmelser er optrykt samlet i bilag 2 til denne vejledning.
Flere oplysninger 8. Forordningerne er siden Danmarks medlemskab af EF i  

 1973 blevet ændret flere gange.
I hæfte 1 findes en samlet oversigt over  

 ændringer af forordningerne.
Videre findes der en generel gennemgang af  

 EF-forordningernes opbygning, indhold samt definitioner i hæfte 1.
 EF-Domstolen har afsagt flere domme, der fortolker de enkelte bestemmelser  

 i forordningen.
 Den Administrative Kommission har truffet afgørelser, der nærmere  

 præciserer den administrative sagsbehandling af de enkelte bestemmelser.
 I dette hæfte af vejledningen vil kun de domme og afgørelser, der er  

 relevante for behandlingen af arbejdsskadeområdet blive omtalt.
Til brug for administrationen af forordningernes bestemmelser på  

 arbejdsskadeområdet er der udarbejdet en række blanketter.
Disse blanketter  

 er gennemgået neden for i kapitel 6.
Dansk lovgivning 9. Ved siden af EF-reglerne vil der i denne vejledning  

 være henvisninger til bestemmelser i den nationale danske  

 arbejdsskadeforsikringslovgivning og til regler i andre danske lovgivninger,  

 herunder også sygesikringslovgivningen.
 Der er især tale om lov nr. 390 af 20. maj 1992 om forsikring mod følger  

 af arbejdsskade (arbejdsskadeforsikringsloven).
Den danske arbejdsskadeforsikringslov er territorialt afgrænset.
Det vil  

 sige, at det primære anvendelsesområde for loven er ansatte under arbejde hos  

 danske arbejdsgivere i Danmark.
 Loven indeholder i § 4, stk. 3, en bestemmelse, der bemyndiger chefen for  

 Arbejdsskadestyrelsen til at fastsætte regler om anvendelse af loven på  

 personer, der i arbejdsgiverens tjeneste udsendes til midlertidigt arbejde i  

 udlandet.
 Disse regler findes i Arbejdsskadestyrelsens bekendtgørelse nr. 978 af 11.  

 december 1992 om arbejdsskadeforsikring for personer, der udsendes til  

 midlertidigt arbejde i udlandet.
 Efter § 2 i denne bekendtgørelse afgrænses arbejdsskadeforsikringslovens  

 dækningsområde i forhold til de andre EF-lande gennem forordningens artikel  

 13 - 17.
 Når EØS-aftalen træder i kraft forventes disse regler i forordningen  

 udvidet til Island, Norge, Sverige, Finland, Østrig og Liechtenstein.
-------------------------------------------------------------------- EF-REGLERNE Artikel 13 - 17 10. Den stat og den institution, der efter  

 lovvalgsreglerne, er ansvarlig for den vandrende arbejdstagers sociale  

 sikring, benævnes henholdsvis »den kompetente stat« og »den  

 kompetente institution.« Det er reglerne i artikel 13 - 17 i forordningen, der afgør, hvilken af  

 medlemsstaternes lovgivning, om social sikring, der skal finde anvendelse,  

 når en person er omfattet af forordningens anvendelsesområde.
 Lovvalgsreglerne i artikel 13 - 17 afgør blandt andet, hvornår dansk  

 lovgivning skal finde anvendelse for arbejdsskader, der er sket i et andet  

 EF-land.
 Den medlemsstat, hvis lovgivning finder anvendelse efter disse regler,  

 kaldes for den kompetente stat.
I hæfte 1 findes en udførlig gennemgang af lovvalgsbestemmelserne.
I dette  

 hæfte om arbejdsskadeforsikring vil alene udstationeringsbestemmelsen i  

 artikel 14, stk. 1 blive nærmere omtalt.
Artikel 13, stk. 1 11. Denne regel er grundprincippet i forordningen.
Det  

 er hovedreglen, at en person alene er omfattet af lovgivningen i en  

 medlemsstat.
Denne regel indebærer for arbejdsskadeforsikringsområdet, at en  

 arbejdstager eller selvstændig erhvervsdrivende kun er sikret mod følgerne af  

 arbejdsskade i et medlemsland.
På denne måde sikres mod tilfælde af  

 dobbeltforsikring.
 Reglen indebærer samtidig, at en arbejdstager eller en selvstændig  

 erhvervsdrivende altid bør være sikret mod følger af arbejdsskade i et  

 medlemsland.
Artikel 14 c 12. Der gælder en enkelt undtagelse fra hovedreglen  

 om, at en person alene er undergivet lovgivningen i en medlemsstat.  

 Undtagelsen findes i artikel 14c, hvor der er angivet særlige regler for  

 personer, der samtidig har lønnet beskæftigelse på en medlemsstats område og  

 selvstændig beskæftigelse på en anden medlemsstats område.
 Disse personer kan være omfattet af lovgivningen i begge medlemsstater.
Artikel 13, stk. 2 13. Denne bestemmelse indeholder de centrale  

 lovvalgsregler.
 Bestemmelsen er delt i en række typetilfælde.
Beskæftigelseslandet 14. Det følger af bestemmelsen, at enhver person  

 (arbejdstager eller selvstændig erhvervsdrivende) i princippet er omfattet af  

 lovgivningen i det land, hvor den pågældende har sin beskæftigelse.
Det vil  

 sige, at det er beskæftigelseslandets lovgivning, der er afgørende, uanset  

 hvilket land den pågældende bor i.
Skibsbesætninger 15. For personer, der er beskæftiget om bord på skibe,  

 er det flaglandets lovgivning, der skal finde anvendelse.
Tjenestemænd 16. Tjenestemænd er omfattet af lovgivningen i det  

 land, de gør tjeneste for.
Militær personel 17. Personer, der er indkaldt eller genindkaldt til  

 militærtjeneste eller til civilt arbejde i et medlemsland, er omfattet af  

 dette lands lovgivning.
Artikel 14, stk. 1 18. Denne bestemmelse giver lovvalgsregler for  

 udstationering (udsendelse til midlertidigt arbejde i et andet medlemsland).
Udstationeret 19. Efter forordningen er en person udstationeret, og  

 dermed omfattet af udsendelseslandets lovgivning, a. når den pågældende normalt er beskæftiget i et medlemsland (og dermed  

 forsikret mod følger af arbejdsskader i dette land, jf. artikel 13, stk. 2)  

 og b. den pågældende midlertidigt udfører arbejde på et andet medlemslands  

 område, når dette arbejde ikke påregnes at overstige et år.
For så vidt angår arbejdstagere skal arbejdet i det andet medlemsland  

 udføres for den virksomheds regning, hvortil den pågældende normalt er  

 knyttet.
Arbejdstageren kan ikke udsendes for at afløse en anden  

 arbejdstager, hvis udstationeringsperiode er udløbet.
Eksempel Udsender en dansk virksomhed en reparatør til England med henblik på at  

 udføre et midlertidigt (under 1 år) arbejde for den danske virksomhed i  

 England, er reparatøren udstationeret og fortsat omfattet af dansk  

 lovgivning.
Nyansatte 20. Begrebet udstationeret arbejdstager kan ligeledes  

 omfatte en arbejdstager, som er antaget i den medlemsstat, hvor virksomheden  

 har sit hjemsted eller en afdeling, med henblik på straks at blive udsendt  

 enten til et andet medlemsland eller for at udføre arbejde om bord på et  

 skib, der fører et andet medlemslands flag.
Af afgørelse nr. 128 af 17. oktober 1985 fra Den Administrative Kommission  

 fremgår, at det i disse situationer forudsættes, - at der består et organisk bånd mellem arbejdstageren og den pågældende  

 virksomhed i udstationeringsperioden, og - denne virksomhed normalt udøver sin aktivitet i »hjemlandet«,  

 det vil sige, det land, hvis lovgivning skal finde anvendelse.
 I samme afgørelse udtaler Den Administrative Kommission, at reglerne om  

 udstationering ikke finder anvendelse, når arbejdstageren af den virksomhed,  

 hvortil han er udsendt, stilles til rådighed for en anden virksomhed.
Eksempel En dansk el installations virksomhed med 5 ansatte elektrikere indgår en  

 kontrakt med en belgisk virksomhed om installation af elektriske  

 installationer i et større nybyggeri i Belgien.
Til brug for dette arbejde må  

 den danske virksomhed ansætte 3 nye elektrikere, alene med det formål at  

 opfylde kontrakten i Belgien.
De 3 nyansatte elektrikere, der alle sendes til  

 Belgien, er udstationerede og fortsat omfattet af dansk lovgivning.
1 års reglen 21. For at reglerne om udstationering er opfyldt, er  

 det en betingelse, at arbejdet ikke forventes at overstige et år.
Eksempel I det eksempel, der er nævnt oven for i punkt 20, hvor en dansk virksomhed  

 udsender 3 elektrikere til arbejdet i Belgien er de pågældende  

 udstationerede, hvis arbejdet på nybyggeriet ikke forventes at overstige 1  

 år.
Eksempel Ved den danske virksomhed eller forventer virksomheden på  

 udsendelsestidspunktet, at arbejdet vil overstige 1 år, er betingelsen ikke  

 opfyldt, og elektrikerne er derfor ikke omfattet af den danske lovgivning om  

 arbejdsskadeforsikring.
Virksomheden (eller elektrikerne) er derfor  

 forpligtet til at opfylde den belgiske lovgivning om arbejdsskadeforsikring  

 allerede fra den første dag i Belgien.
Artikel 17 - aftale 22. Der er mulighed for at indgå en aftale efter  

 artikel 17 i forordningen.
Artikel 17 giver medlemsstaterne adgang til at  

 indgå aftaler om at fravige lovvalgsreglerne.
Artikel 17 administreres blandt andet på den måde, at lovvalgsreglerne kan  

 fraviges, hvis den forventede varighed af arbejdet overstiger 1 år.
Efter  

 praksis indgås der ikke aftaler for arbejde, der forventes at vare mere end 3  

 år.
 Se videre hæfte 1 med en mere udførlig gennemgang af lovvalgsreglerne,  

 herunder artikel 17.
Afløsningsreglen 23. Den person, der udsendes til arbejde i et andet  

 medlemsland, må ikke udsendes til afløsning af en anden person, hvis  

 udstationeringsperiode er udløbet.
 Det er den forventede varighed af arbejdet, der er afgørende.
 Udstationeringsreglerne finder derfor anvendelse, selvom en dansk  

 virksomhed udsender 2 eller flere personer til arbejde i udlandet samtidig  

 eller i forlængelse af hinanden, når blot den forventede varighed af det  

 samlede arbejde ikke overstiger 1 år fra første udsendelse.
Eksempel En dansk byggevirksomhed indgår en aftale om opførelse af en række  

 typehuse i Tyskland.
Arbejdet i Tyskland ledes af to danske arkitekter, der  

 udsendes af den danske virksomhed.
Arbejdet forventes, at være afsluttet inden for et år.
De to danske  

 arkitekter vil være omfattet af den danske arbejdsskadeforsikringslovgivning,  

 uanset om de begge er udsendt samtidig eller om de afløser hinanden.
Eksempel En dansk virksomhed indgår en kontrakt om løbende vedligeholdelse og  

 reparation af et maskinanlæg i England.
Kontrakten indebærer, at den danske  

 virksomhed har en medarbejder fast stationeret i England i kontraktsperioden,  

 der er 5 år.
Virksomheden vælger at stationere sine 5 reparatører på skift i  

 England i perioder på 6 måneder ad gangen.
De pågældende reparatører vil være  

 omfattet af engelsk arbejdsskadeforsikring fra første dag, uanset ingen af  

 reparatørerne er i England over 1 år ad gangen.
Forlængelse 24. Det er muligt at forlænge udstationeringsperioden  

 ud over de første 12 måneder.
 For at udstationeringsperioden kan forlænges, er det en betingelse, at  

 varigheden af det arbejdet, der skal udføres på grund af uforudsete  

 omstændigheder bliver længere end oprindeligt fastsat, og kommer til at  

 overstige 1 år.
Eksempel En dansk byggevirksomhed indgår en aftale om opførelse af en række  

 typehuse i Tyskland.
Arbejdet i Tyskland ledes af to danske arkitekter, der  

 udsendes af den danske virksomhed.
Arbejdet forventes oprindeligt at være afsluttet inden for et år.
Men på  

 grund af vanskeligheder med jordbundsundersøgelser forlænges det samlede  

 arbejde, sådan at varigheden af arbejdet ialt bliver på 18 måneder.
 De danske arkitekter vil i hele perioden være omfattet af danske  

 arbejdsskadeforsikring.
Attestation 25. Når en dansk arbejdstager skal udsendes til  

 midlertidigt arbejde i udlandet, bør arbejdsgiveren eller arbejdstageren selv  

 sørge for at få udleveret en særlig EF-attest, der bekræfter, at han fortsat  

 er omfattet af dansk lovgivning.
Det samme er tilfældet, hvis en  

 udstationeringsperiode undtagelsesvis skal forlænges.
 Om den praktiske fremgangsmåde henvises til kapitel 3, særligt pkt. 31 og  

 pkt. 36.
Artikel 84 26. Når en person er omfattet af anvendelsesområdet  

 for forordningen, kan der blive tale om at indhente oplysninger fra de øvrige  

 medlemslande.
 I artikel 84 er det derfor foreskrevet, at medlemslandenes myndigheder og  

 institutioner skal yde hinanden gensidig bistand med henblik på  

 administration af forordningen og gennemførelsesforordningens regler.
 Reglen foreskriver, at der skal ydes gensidig bistand, som om det drejede  

 sig om anvendelsen af egen lovgivning.
 Til brug for denne gensidige bistand har de enkelte lande angivet:
den kompetente myndighed den kompetente institution bopælsstedets eller opholdsstedets institution På arbejdsskadeforsikringsområdet er socialministeren den kompetente  

 myndighed i Danmark.
Arbejdsskadestyrelsen er den kompetente institution.  

 Arbejdsskadestyrelsen og kommunerne er bopælsstedet og opholdsstedets  

 institutioner.
-------------------------------------------------------------------- ADMINISTRATION AF EF-REGLERNE Indledning 27. Dette kapitel indeholder en vejledning til den  

 fremgangsmåde, der skal anvendes ved administrationen af EF- reglerne.  

 Kapitlet er emneopdelt, og de enkelte emner er ordnet alfabetisk.
Ved administrationen af reglerne benyttes et stort antal blanketter, der  

 er ens i alle EF-lande.
Disse blanketter er optrykt i dansk udgave neden for  

 i bilag 3 til vejledningen.
I kapitel 6 findes en oversigt over  

 EF-blanketterne med en kort angivelse af blanketternes anvendelsesområde.
Anmeldelse 28. Reglerne om anmeldelse af arbejdsskader findes i  

 den danske lov om forsikring mod følger af arbejdsskade.
Arbejdsskader skal  

 anmeldes, hvis der er varige følger eller fravær fra arbejdet ud over 5 uger.  

 Det gælder også, når arbejdsskaden er sket i et andet EF-land, for eksempel  

 under en udstationeringsperiode.
Det er arbejdsgiveren, der har pligten til  

 at anmelde arbejdsskader.
 Enkelte EF-lande, især Tyskland, henfører også udgifter til lægebehandling  

 m.v. ved arbejdsskader under den særlige kompensationsordning for  

 arbejdsskader.
 Arbejdsgiveren skal derfor anmelde alle arbejdsskader til  

 forsikringsselskabet, når skaderne er sket i udlandet, selvom skaderne kun  

 har medført udgifter til lægebehandling m.v., der ville være betalt efter  

 sygesikringsloven eller sygehuslovgivningen, hvis skaderne var sket i  

 Danmark.
 Forsikringsselskaberne betaler herefter udgifterne efter § 30 i lov om  

 forsikring mod følger af arbejdsskade.
Arbejdsskadestyrelsen 29. Se kapitel 5 med beskrivelse af  

 Arbejdsskadestyrelsens opgaver ved arbejdsskade i et andet EF-land.
EF-blanketter 30. Se kapitel 6 og bilag 3. I kapitel 6 er de  

 anvendte EF-blanketter kort omtalt og i bilag 3 er blanketterne optrykt i  

 dansk udgave.
Forlængelse 31. Når en udstationeringsperiode undtagelsesvis skal  

 forlænges, skal arbejdsgiveren sørge for, at få udfyldt en særlig blanket E  

 102, der bekræfter, at arbejdstageren fortsat er omfattet af dansk lovgivning  

 i udstationeringsperioden.
Se i øvrigt punkt 36 om udstationering.
Hospitalsbehandling 32. En arbejdstager, der kommer til skade under  

 arbejde i et andet EF-land, har ret til hospitalsbehandling efter det  

 pågældende lands lovgivning.
Se i øvrigt kapitel 4 om arbejdstagerens  

 rettigheder.
Lægebehandling 33. En arbejdstager, der kommer til skade under  

 arbejde i et andet EF-land, har ret til lægebehandling efter det pågældende  

 lands lovgivning.
Se i øvrigt kapitel 4 om arbejdstagerens rettigheder.
Skade 34. Indtræder der en arbejdsskade under arbejdet i  

 udlandet skal skaden anmeldes af arbejdsgiveren til forsikringsselskabet i  

 overensstemmelse med reglerne i den danske lov om forsikring mod følger af  

 arbejdsskade.
Se under anmeldelse.
Medfører skaden, at arbejdstageren har  

 behov for læge eller hospitalsbehandling har arbejdstageren ret til denne  

 behandling efter reglerne i det pågældende EF-land.
Udsendelse 35. Se punkt 36 om udstationering.
Udstationering 36. Når en arbejdstager skal udsendes til midlertidigt  

 arbejde i udlandet, bør arbejdsgiveren eller arbejdstageren selv sørge for at  

 få udfyldt en særlig blanket E 101, der bekræfter, at arbejdstageren er  

 omfattet af dansk lovgivning i udstationeringsperioden.
 Denne attest fås ved henvendelse til Direktoratet for Social Sikring og  

 Bistand, der som dansk kompetent institution udfylder og udleverer blanket E  

 101. Samme procedure følges, når en udstationeringsperiode undtagelsesvis  

 skal forlænges, se punkt 31.
 Direktoratet for Social Sikring og Bistand, International afdeling, har  

 følgende adresse:
Ny Kongensgade 9, 1472 København K.
Tlf. 33 91 26 22 -------------------------------------------------------------------- ARBEJDSTAGERES RETTIGHEDER VED  

 ARBEJDSSKADER I ANDRE EF-LANDE Indledning 37. Dette kapitel beskriver de rettigheder og  

 forpligtelser en dansk arbejdstager har, når der indtræder en arbejdsskade i  

 et andet EF-land.
38. Sammenfattende kan det nævnes, at EF arbejdstagere  

 i tilfælde af tilskadekomst i et andet EF-land har ret til naturalydelser,  

 det vil primært sige sygebehandling (lægebehandling) og sygehusbehandling, i  

 det land, hvor han bor eller opholder sig, uanset arbejdstageren ikke er  

 socialt sikret i det pågældende land.
Betalingen for naturalydelser påhviler  

 efterfølgende myndighederne i det land, hvor den pågældende er social sikret.
 39. På samme måde har EF-arbejdstagere også ret til at  

 få udbetalt kontantydelser i det land, hvor han bor eller opholder sig.  

 Tilkendelse af kontantydelser efter lov om forsikring mod følger af  

 arbejdsskade sker direkte til den berettigede og kræver sjældent medvirken af  

 kontaktorganet i bopælslandet (opholdslandet).
Naturalydelser 40. Personer, der er omfattet af dansk lovgivning  

 efter lovvalgsreglerne i forordningens artikel 13 - 17, har efter  

 forordningens artikel 52 ret til naturalydelser i andre EF-lande efter de  

 regler, der gælder i det pågældende land.
 41. Naturalydelser er på  

 arbejdsskadeforsikringsområdet sygebehandling (lægebehandling) og  

 sygehusbehandling.
Kontantydelser 42. Personer, der er omfattet af dansk lovgivning  

 efter lovvalgsreglerne i forordningens artikel 13 - 17, har efter  

 forordningens artikel 52 ret til at få udbetalt kontantydelser i andre  

 EF-lande efter de regler, der gælder i Danmark.
 43. Kontantydelser er på  

 arbejdsskadeforsikringsområdet erstatning for tab af erhvervsevne,  

 godtgørelse for varigt men, overgangsbeløb til efterladte og erstatning for  

 tab af forsørger til efterladte.
Grænsearbejdere 44. Grænsearbejdere har efter forordningens artikel53  

 samme ret i både Danmark og det andet EF-land, typisk Tyskland.
Det vil sige,  

 at de har ret til naturalydelser og kontantydelser i enten Danmark eller det  

 pågældende andet EF-land.
45. Grænsearbejdere er arbejdstagere, der har deres  

 erhvervsmæssige aktiviteter på et medlemslands område, men er bosat i et  

 andet medlemsland.
Det er en betingelse, at den pågældende vender tilbage til  

 sin bopæl hver dag eller mindst en gang om ugen.
Dokumentation 46. Som dokumentation for at arbejdstageren er  

 omfattet af dansk lovgivning, og dermed har ret til naturalydelser ved  

 arbejdsskade, anvendes efter gennemførelsesforordningens artikel 60 en særlig  

 attest, der bekræfter, at han har ret til naturalydelserne.
 47. Det drejer sig om blanket E 123, se neden for i  

 punkt 86.
Blanketten udstedes af den kompetente institution.
Det vil på  

 arbejdsskadeforsikringsområdet sige Arbejdsskadestyrelsen.
 48. Gyldigheden af attesten på E 123 er ikke på  

 forhånd tidsbegrænset, når den er udstedt af Arbejdsskadestyrelsen.
49. Myndighederne i det pågældende EF-land indhenter  

 blanketten hos Arbejdsskadestyrelsen.
Dette sker ved brug af blanket E 107.  

 Indtil myndighederne i det pågældende EF-land får blanket E 123 fra  

 Arbejdsskadestyrelsen har arbejdstageren ret til naturalydelser efter  

 reglerne om sygeforsikring, hvis arbejdstageren i øvrigt opfylder  

 betingelserne herfor.
Se herom hæfte 2. Som dokumentation for ret til  

 naturalydelser efter reglerne om sygeforsikring kan arbejdstageren medbringe  

 EF-blanket E 111.
-------------------------------------------------------------------- ARBEJDSSKADESTYRELSENS OPGAVER Indledning 50. Arbejdsskadestyrelsen er dansk kontaktorgan efter  

 forordningerne.
Opgaver 51. Når Danmark er kompetent land består styrelsens  

 opgaver i:
 - at behandle anmeldelser om arbejdsskader, indtruffet i andre EF- lande,  

 men omfattet af dansk lovgivning, det vil især sige:
- at sørge for, at udgifter til betaling for naturalydelser i andre  

 EF-lande bliver betalt.
Det vil sige udgifter til lægebehandling mv, som  

 kræves refunderet af andre EF-lande, - at sørge for, at skadelidte/efterladte får udbetalt eventuelle  

 kontantydelser.
Det vil sige henholdsvis godtgørelse for varigt men og tab af  

 erhvervsevne og erstatning til efterladte.
 52. Når Danmark er opholds- eller bopælsland består  

 styrelsens opgaver i efter anmodning fra det kompetente land at indhente  

 forskellige former for lægeerklæringer og at sætte forskellige former for  

 lægebehandling i værk for personer, som bor eller opholder sig her i landet,  

 men hvis sociale sikring et andet EF- land har ansvaret for.
Anmeldelse 53. Pligten til at anmelde en arbejdsskade påhviler  

 arbejdsgiveren.
Det gælder også, når arbejdsskaden er sket uden for Danmarks  

 grænser under forudsætning af, at dansk lovgivning finder anvendelse.
54. Anmeldekriterierne efter lov om forsikring mod  

 følger af arbejdsskade er primært, at der er udgifter efter loven.
Er der  

 udgifter, skal sagen anmeldes til arbejdsskadeforsikringen.
Er der ikke  

 udgifter, skal sagen normalt ikke anmeldes til arbejdsskadeforsikringen.
 55. Arbejdsgiverne bør i denne forbindelse være  

 opmærksomme på, at udgifter til lægebehandling og sygehusbehandling i Danmark  

 afholdes efter sygesikringsloven eller sygehuslovgivningen.
 Det vil sige, at arbejdsskader, der kun medfører sådanne udgifter, ikke  

 skal anmeldes til arbejdsskadeforsikringen, hvis skaden er sket i Danmark.
 56. EF-reglerne ændrer ikke ved de materielle danske  

 regler på dette område, men visse EF-lande, især Tyskland, henfører alle  

 udgifter til lægebehandling m.v. ved arbejdsskader til  

 arbejdsskadeforsikringen.
 Det medfører, at udgifterne til naturalydelser indgår i  

 arbejdsskadesagerne og dermed, at myndighederne i de pågældende lande rejser  

 kravet over for Arbejdsskadestyrelsen som dansk kontaktorgan på  

 arbejdsskadeforsikringsområdet.
 Efter lov om forsikring mod følger af arbejdsskade kan udgifterne i  

 sådanne sager betales efter § 30 og arbejdsgiverne skal derfor anmelde alle  

 arbejdsskader indtrådt i udlandet til forsikringsselskabet.
 Det gælder uanset, at skaden kun har medført udgifter til lægebehandling  

 m.v., der ville være betalt efter sygesikringsloven eller  

 sygehuslovgivningen, hvis skaden var sket i Danmark.
Forsikringsselskaberne kan altid bede Arbejdsskadestyrelsen om at træffe  

 afgørelse om betalingsforpligtelsen.
Udgifter i sager, der ikke kan  

 anerkendes som arbejdsskader eller ikke vedrører arbejdsskadeforsikringen vil  

 blive betalt af amtskommunen.
Sagsbehandling 57. Når Arbejdsskadestyrelsen har modtaget anmeldelse  

 om konkrete skadetilfælde, skal der først tages stilling til, om  

 arbejdstageren er omfattet af lovgivningen i Danmark eller af lovgivningen i  

 et andet EF-land.
 58. Det afklares ved anvendelsen af lovvalgsreglerne i  

 artiklerne 13-17.
 Se om disse artikler ovenfor i afsnittene 10 - 24, og mere uddybende i  

 hæfte 1.
59. Det afgørende er, hvor den pågældende arbejdstager  

 arbejder.
Den tilknytning, der etableres til et medlemsland gennem  

 arbejdsforholdet, kan bevares under midlertidig udsendelse til et andet land  

 for der at udføre arbejde for den udsendende virksomheds regning og  

 instruktion.
 60. Arbejdstagere, der på egen hånd begiver sig til et  

 andet land for at søge arbejde der, er omfattet af lovgivningen og dermed af  

 socialsikringen i det land, de begiver sig til.
Dansk 61. Skal en skadesag behandles efter danske regler, skal Arbejdsskadestyrelsen træffe afgørelse om anerkendelse af skaden som  

 arbejdsskade - og kan skaden anerkendes skal styrelsen fastsætte eventuel  

 erstatning og godtgørelse for skaden.
Anerkendelse 62. I relation til arbejdsskader indtrådt i et andet  

 EF-land opstår undertiden særlige problemer ved afklaringen af, om en anmeldt  

 skade er en arbejdsskade.
 Således kan det nævnes, at skader indtrådt undervejs til og fra arbejde,  

 normalt ikke er omfattet af den danske arbejdsskadeforsikring.
I EF-lande som Tyskland og Frankrig er skader, indtrådt til og fra arbejde  

 imidlertid omfattet af arbejdsskadeforsikringen.
De behandlende myndigheder i  

 disse lande vil derfor anse sådanne skader som arbejdsskader.
Sådanne sager  

 vil på samme måde som skader sket til og fra arbejde i Danmark blive afvist  

 som arbejdsskader og eventuelle behandlingsudgifter m.v. vil blive betragtet  

 som sygesikringsudgifter.
Kontantydelser 63. Fastsættelsen af erstatning og godtgørelse efter  

 den danske arbejdsskadeforsikring og udbetaling heraf giver sjældent  

 anledning til problemer i relation til EF-reglerne og vil derfor ikke blive  

 omtalt her.
Arbejdsskadestyrelsen underretter arbejdstageren og den  

 kompetente institution i bopælslandet (opholdslandet) om afgørelsen.
Naturalydelser 64. Som det er anført ovenfor under punkt 55 skelnes  

 der ved ydet lægebehandling i Danmark (af praktiserende læge og sygehus) ikke  

 imellem behandling som følge af arbejdsskade eller af anden årsag.  

 Amtskommunerne administrerer ordningen og udgifterne betales efter  

 sygesikringsloven og sygehuslovgivningen.
Når der er tale om behandling ydet  

 i et andet EF-land, sker betalingen over en konto, der administreres af  

 Sundhedsministeriet.
 65. Arbejdsskadeforsikringen betaler alene i det  

 omfang, en udgift ikke kan betales efter sygesikringsloven eller  

 sygehuslovgivningen.
Refusionsafkald 66. Danmark har indgået aftale om fuldstændig afkald  

 på refusion af udgifter med de fleste EF-lande.
Det vil sige, at landene har  

 aftalt selv at afholde udgifterne til naturalydelser, selvom den pågældende  

 arbejdstager hører under socialsikringen i et andet EF-land.
 Aftalerne med Tyskland, Belgien og Italien indeholder kun delvis afkald,  

 og det har den praktiske betydning, at udgifterne skal refunderes af det  

 land, hvor den pågældende er socialsikret.
67. I det følgende vil reglerne blive belyst ved et  

 typisk eksempel.
Det skal understreges, at eksemplet ikke dækker alle  

 forhold, men at der er tale om typeeksempel.
Da langt den overvejende del af  

 disse sager stammer fra Tyskland, bruges Tyskland som andet EF-land i  

 eksemplet.
Eksempel 68. Arbejdsskadestyrelsen modtager en henvendelse fra  

 det tyske kontaktorgan om refusion af udgifter, som er afholdt i Tyskland til  

 læge- eller hospitalsbehandling af en dansk arbejdstager.
Henvendelsen sker  

 ved EF-blanket E 125.
Mulighed 1 A.
Det viser sig, at arbejdstageren på egen hånd har fundet arbejde i  

 Tyskland.
Danmark er efter lovvalgsreglerne i forordningen ikke ansvarlig for  

 den pågældendes sociale sikring.
Sagens akter returneres til det tyske  

 kontaktorgan med besked om, at pågældende i kraft af reglerne i forordningen  

 ikke er omfattet af dansk lovgivning, og at vi derfor ikke kan imødekomme  

 anmodningen.
Arbejdstageren får kopi af vores brev til det tyske  

 kontaktorgan.
Mulighed 2 B.
Det viser sig, at arbejdstageren er udsendt til at udføre arbejde for  

 en virksomhed her i landet eller at arbejdstageren er sømand om bord på et  

 skib under dansk flag eller eksportchauffør for en virksomhed her i landet.  

 (Det kan forekomme, at en arbejdstager har bopæl i Tyskland, men er  

 socialsikret i Danmark.
I dette tilfælde kan udgifter til naturalydelser ikke  

 kræves refunderet).
Arbejdstageren er dermed socialsikret i Danmark i relation til  

 arbejdsskadeforsikring, og Arbejdsskadestyrelsen må derfor vurdere, om skaden  

 kan antages at medføre erstatningsberettigende udgifter.
Det vil sige  

 erstatning for tab af erhvervsevne, godtgørelse for varigt men eller  

 behandlingsudgifter mv, som arbejdsskadeforsikringen skal betale.
Er dette tilfældet, vil sagen blive behandlet på samme måde som om skaden  

 var sket i Danmark.
Som i enhver anden sag afhænger retten af, om skaden kan  

 anerkendes som en arbejdsskade efter dansk lov.
 Det vil sige, at der først skal tages stilling til  

 anerkendelsesspørgsmålet og kan sagen anerkendes, vil styrelsen fastsætte  

 erstatning og godtgørelse mv.
Ikke arbejdsskade a.
Hvis skaden ikke kan anerkendes som en arbejdsskade, sender  

 Arbejdsskadestyrelsen en afgørelse herom til arbejdstageren.
Samtidig sender  

 styrelsen betalingsanmodningen (blanket E 125) fra de tyske myndigheder til  

 Sundhedsministeriet, som er kompetent institution for så vidt angår  

 sygesikrings- og sygehusudgifter.
Arbejdsskadestyrelsen beder  

 Sundhedsministeriet om at refundere udgiften til de tyske myndigheder, da  

 skaden ikke er anerkendt som en arbejdsskade og udgiften dermed ikke kan  

 afholdes efter lov om forsikring mod følger af arbejdsskade.
Det tyske  

 kontaktorgan bliver underrettet om sagsbehandlingen og afgørelsen ved kopi.  

 Se herom gennemførelsesforordningens artikel 66.
Arbejdsskade b.
Hvis skaden kan anerkendes som en arbejdsskade, men ikke skønnes at  

 medføre varigt men, tab af erhvervsevne eller dødsfald, sender  

 Arbejdsskadestyrelsen betalingsanmodningen (blanket E 125) til  

 arbejdsgiverens forsikringsselskab til betaling som en udgift efter § 30 i  

 lov om forsikring mod følger af arbejdsskade (bagatelsag).
Danmark bopælsland 69. Som det er anført oven for i punkt 52 har Danmark  

 også forpligtelser på arbejdsskadeområdet for arbejdstagere, der har bopæl  

 eller ophold her i landet, men er omfattet af arbejdsskadeforsikringen i et  

 andet EF-land.
 70. Der kan være tale om danskere, der på egen hånd  

 har taget arbejde i et andet EF-land eller andre EF-borgere, der arbejder i  

 et EF-land, og efter at arbejdsskaden er anerkendt af den kompetente  

 institution i det pågældende land, tager ophold eller bopæl i Danmark.
Dansk sundhedsvæsen 71. Det generelle sundhedssystem i  

 kommunen/amtskommunen skal sørge for, at den pågældende får nødvendig læge-  

 og hospitalsbehandling.
Sygebehandling 72. Almindelig sygebehandling skal foregå hos egen  

 læge eller på hospital.
Det vil sige efter de ordninger, der administreres af  

 amtskommunerne.
Betalingen ordnes af amtet mod forevisning af regning fra  

 lægen eller mod forevisning af EF- blanket E 123 fra institutionen i det  

 kompetente land.
Refusion 73. Refusion af udgifter fra de udenlandske  

 myndigheder kommer kun på tale i forhold til Tyskland, Belgien og Italien.  

 Refusion kan dog ikke kræves af Tyskland, når arbejdstageren har bopæl i  

 Danmark.
Administrativ bistand 74. Videre skal den pågældende danske institution  

 bistå den kompetente udenlandske myndighed med nødvendige læge- og  

 kontrolundersøgelser - i princippet for den kompetente institutions regning.
Arbejdsskadestyrelsen 75. Når der er tale om en arbejdsskade, der er  

 aner-kendt efter et andet EF-lands lovgivning, vil Arbejdsskadestyrelsen  

 blandt andet være forpligtet til at yde bistand ved indhentelse af  

 lægeerklæringer til brug for fastsættelse af erstatning mv eller til brug for  

 kontrol, revision mv.
Arbejdsskadestyrelsen er også forpligtet til at yde særlig sygebehandling,  

 tandbehandling, brilleskadeerstatning og hjælpemidler og proteser, som i  

 praksis ydes under sagens behandling efter lov om forsikring mod følger af  

 arbejdsskade.
Dette følger af princippet om, at den skadelidte skal behandles  

 som om, han var arbejdsskadeforsikret i Danmark.
Eksempel 76. Arbejdsskadestyrelsen modtager en anmodning fra et  

 EF-land om at foranledige en person, der bor eller opholder sig her,  

 undersøgt ved læge til brug for en sag, som det pågældende lands  

 arbejdsskadeinstitution har ansvaret for.
Den skadelidte skal efter forordningens artikel 52, hvis han bor i Danmark  

 og artikel 55, hvis han opholder sig her, behandles som om han var omfattet  

 af den danske lovgivning om arbejdsskadeforsikring.
Da der er tale om en  

 undersøgelse, skal Arbejdsskadestyrelsen sætte undersøgelsen i værk på samme  

 måde, som var det en af styrelsens egne sager.
 Hvis der ikke er tale om en arbejdsskadesag, men om en sag efter den  

 øvrige sociale lovgivning sendes anmodningen til Sundhedsministeriet, der i  

 øvrigt er kontaktorgan efter forordningen.
Oversættelse 77. Efter forordningen skal et medlemsland acceptere  

 dokumenter affattet på andre medlemslandes sprog.
Sådanne dokumenter kan  

 efter artikel 81, litra b, vederlagsfrit oversættes af Den administrative  

 Kommission.
 Kommissionen har dog gjort opmærksom på, at oversættertjenesten ikke råder  

 over lægelig ekspertise og har henstillet, at medlemslandene selv sørger for  

 oversættelse af lægeerklæringer mv.
 Udgiften til oversættelsen refunderes af Kommissionen ved fremsendelse af  

 fakturaen i to eksemplarer, bekræftet af Socialministeriet, til:
 Den Administrative Kommission for Koordinering af Sociale  

 Sikringsordninger, 200, Rue de la Loi, B-1049, Bruxelles.
 Arbejdsskadestyrelsen kan anvende denne fremgangsmåde, når der modtages  

 lægeerklæringer på udenlandsk om arbejdstagere, der er omfattet af den danske  

 arbejdsskadeforsikringslovgivning.
 I sager, om arbejdstagere, der er omfattet af lovgivningen i et andet  

 EF-land, men skal undersøges her i landet, sendes erklæringen i original (på  

 dansk) til den myndighed, der har rekvireret erklæringen.
-------------------------------------------------------------------- EF-BLANKETTER Indledning 78. I dette kapitel gennemgås de EF-blanketter, der  

 benyttes på arbejdsskadeforsikringsområdet.
Nogle af blanketterne benyttes  

 også på andre områder.
De enkelte blanketter er forsynet med en kort  

 vejledning.
Der henvises generelt til denne vejledning på selve blanketterne.
 I bilag 3 til denne vejledning er blanketterne optrykt.
E 101 79. Attest om hvilken lovgivning, der skal finde  

 anvendelse.
 Attesten bruges i følgende 4 tilfælde:
 1. Når en arbejdstager skal udstationeres i en anden  

 medlemsstat og arbejdstageren opfylder betingelserne i forordningens artikel  

 14, stk. 1.
 2. Når en selvstændig erhvervsdrivende skal udføre  

 arbejde i en anden medlemsstat og den selvstændige opfylder betingelserne i  

 forordningens artikel 14, stk. 1.
 3. Når en arbejdstager eller selvstændig  

 erhvervsdrivende samtidig udfører beskæftigelse i 2 eller flere medlemsstater  

 efter bestemmelserne i artiklerne 14, stk. 2, 14a, stk. 2, og 14c, stk. 1, i  

 forordningen.
 4. Når der er indgået aftaler efter artikel 17 i  

 forordningen, således at beskæftigelsen udføres i en anden medlemsstat end  

 den kompetente.
Er Danmark den kompetente stat udstedes attesten af Direktoratet for  

 Social Sikring og Bistand.
Direktoratets adresse og telefonnummer ses i pkt.  

 36.
 Attesten kan udfyldes af arbejdstageren, arbejdsgiveren eller af den  

 selvstændige erhvervsdrivende.
Bliver der behov for at betale for naturalydelser (sygehjælp,  

 lægebehandling eller hospitalsbehandling mv) i det pågældende EF- land, vil  

 de udenlandske myndigheder kunne rekvirere blanket E 123 i  

 Arbejdsskadestyrelsen eller blanketterne E 111 eller E 106 ved at bruge  

 blanket E 107, der sendes til vedkommende danske amtskommune som kompetent  

 institution.
Disse blanketter vil normalt blive udstedt i forbindelse med  

 udstedelse af blanket E 101.
 Er Danmark opholdsstat rekvirerer den danske amtskommune blanketten ved at  

 anvende blanket E 107, der sendes til den kompetente institution i  

 hjemstaten, for at få blanket E 123, E 106 eller E 111.
E 102 80. Attest om forlængelse af en  

 udstationeringsperiode.
 Er Danmark kompetent stat udfyldes blanketten af vedkommende danske  

 arbejdsgiver eller af den selvstændige erhvervsdrivende og sendes til den  

 kompetente myndighed eller det udpegede organ i udstationeringsstaten med  

 henblik på samtykke.
 Er Danmark opholdsland udfyldes blanketten af vedkommende udenlandske  

 arbejdsgiver eller selvstændige erhvervsdrivende og sendes af denne til  

 Direktoratet for Social Sikring og Bistand med henblik på samtykke.
 I øvrigt henvises til omtalen af blanket E 101 i punkt 79.
E 107 81. Anmodning om attest for ret til naturalydelser.
 Denne blanket har det formål at fremskaffe dokumentation fra den  

 kompetente medlemsstat for ret til naturalydelser i alle tilfælde, hvor en  

 person, der er omfattet af forordningen, er bosat eller på midlertidigt  

 ophold i en anden medlemsstat end den kompetente stat.
 På arbejdsskadeforsikringsområdet gives dokumentationen ved blanket E 123.
Er Danmark den kompetente stat sender bopæls- eller opholdsstedets  

 institution i den pågældende medlemsstat blanketten i 2 eksemplarer til  

 Arbejdsskadestyrelsen som kompetent institution.
Bopæls- eller opholdsstedets  

 institution udfylder blankettens afsnit A.
 Opfylder arbejdstageren betingelserne efter forordningen for at modtage  

 naturalydelser i den pågældende medlemsstat »for dansk regning,»  

 udsteder Arbejdsskadestyrelsen som kompetent institution den ønskede blanket  

 E 123 om ret til naturalydelser for den pågældende arbejdstager.
 I de tilfælde, hvor blanket E 123 ikke kan udstedes, fordi arbejdstageren  

 ikke opfylder betingelserne herfor, sender Arbejdsskadestyrelsen det ene  

 eksemplar af blanket E 107 tilbage til rekvirenten med afsnit B udfyldt,  

 herunder rubrik 10, der skal angive begrundelsen for at den ønskede attest  

 ikke er udfyldt.
 Arbejdsskadestyrelsen kan i sådanne tilfælde også sende blanket E 107 til  

 amtskommunen med henblik på en vurdering af, om arbejdstageren opfylder  

 betingelserne efter sygesikringsloven m.v. til at opnå ret til naturalydelser  

 i et andet EF-land for dansk regning.
 Amtskommunen kan i givet fald udstede blanket E 111 for at bekræfte, at  

 den pågældende har ret til naturalydelser i opholds- eller bopælslandet.
 Er Danmark bopæls- eller opholdsland sender den pågældende amtskommune  

 blanket E 107 til den kompetente institution i den pågældende EF-land med  

 henblik på at få dokumentation (blanket E 123) for at arbejdstageren har ret  

 til naturalydelser »for pågældende lands regning«.
E 110 82. Attest for arbejdstagere beskæftiget ved  

 international transport.
 Denne blanket bruges for arbejdstagere, der er beskæftiget ved  

 international transport, og som efter forordningens artikel 14, stk. 2, er  

 omfattet af dansk lovgivning.
 Blanketten kan ikke bruges alene, men giver en formodning om ret til  

 naturalydelser.
Når arbejdstageren (transportarbejderen) får behov for naturalydelser,  

 skal institutionen på opholdsstedet rekvirere blanket E 123 eller E 111 fra  

 den kompetente institution i pågældende medlemsstat.
Det er blanket E 123  

 eller E 111, der giver den endelige dokumentation for, at arbejdstageren har  

 ret til naturalydelser.
Blanket E 123 eller E 111 rekvireres ved hjælp af  

 blanket E 107.
 Er Danmark den kompetente stat udstedes blanket E 110 af arbejdsgiveren i  

 Danmark.
Blanketten er gyldig indtil udløbet af den anden kalendermåned efter den  

 måned, hvori den er udstedt.
Der er mulighed for at forlænge blanketten  

 indtil flere gange.
 Til brug for betaling af naturalydelser i opholdsstaten rekvirerer  

 opholdsstedets institution (ved brug af blanket E107) blanket E 123 eller E  

 111 fra arbejdstagerens amtskommune som kompetent institution.
Er Danmark opholdsstat yder pågældende danske amtskommune som  

 opholdsstedets institution foreløbigt naturalydelser til arbejdstageren på  

 grundlag af en gyldig blanket E 110 udstedt af arbejdsgiveren i en anden  

 medlemsstat.
Amtskommunen betaler dog maksimalt for naturalydelserne i 30  

 dage.
 Amtskommunen rekvirerer inden 3 dage blanket E 123 eller E 111 fra den  

 kompetente institution i pågældende medlemsstat.
 Blanket E 110 berettiger til naturalydelser som sygesikret i gruppe 1.
 Udgifter til naturalydelser på grundlag af blanket E 110 (og E 123 og E  

 111) opgøres på blanket E 125.
E 111 83. Attest for ret til naturalydelser under ophold i  

 en medlemsstat.
 Denne blanket bruges i forskellige tilfælde.
1. Når en person tager på midlertidigt ophold uden for  

 den kompetente stat (ferie, forretningsrejse mv) 2. Når en person (eventuelt med familie) udstationeres  

 i et andet land end det kompetente land.
 Det primære anvendelsesområde er således uden for  

 arbejdsskadeforsikringen.
 Blanket E 111 giver ret til akut sygehjælp mv i opholdsstaten.  

 Hjemtransport er ikke omfattet af blanket E 111.
Er Danmark den kompetente stat udstedes blanketten af amtskommunen som  

 kompetent institution.
I Storbritannien (Det forenede Kongerige) er blanket E  

 111 ikke nødvendig.
Man kan bruge sit danske sygesikringskort.
 Er Danmark opholdsland berettiger blanket E 111 til naturalydelser som  

 sikret i sygesikringsgruppe 1.
 Udgifterne til naturalydelserne opgøres på blanket E 125.
E 111 B Blanketten svarer til E 111, men giver kun ret til behandling på sygehus.
 Blanketten gælder kun for selvstændige erhvervsdrivende (og pensionister,  

 der er omfattet af en belgisk ordning for selvstændige erhvervsdrivende), og  

 familiemedlemmer til disse persongrupper.
E 115 84. Anmodning om kontantydelser på grund af  

 uarbejdsdygtighed.
 Blanketten bruges ved anmodning om kontantydelser fra den kompetente stat  

 i tilfælde, hvor en person, der er omfattet af forordningen, er bosat eller  

 på midlertidigt ophold i en anden medlemsstat end den kompetente stat.
 Blanketten bruges af bopæls- eller opholdsstedets institution, når den  

 pågældende person er i en situation, der for så vidt angår naturalydelser har  

 bevirket eller kan bevirke brug af blanketterne E 101, E 102, E 106, E 110, E  

 111, E 112, E 119 eller E 123.
 Blanket E 115 udgør en helhed sammen med blanketterne E 116, E 117 og E  

 118.
 Normalt vedlægges blanket E 116 med lægeerklæring om den pågældendes  

 uarbejdsdygtighed.
 Blanket E 115 har to alternative anvendelsesmuligheder.
 1. Afsnit A (rubrik 4 - 10): Anmodning om  

 kontantydelser på grund af uarbejdsdygtighed i tilfælde af sygdom, moderskab  

 eller arbejdsskade.
 2. Afsnit B (rubrik 11 - 11.3): Meddelelse om  

 uarbejdsdygtighedens forlængede varighed.
 Er Danmark den kompetente stat sender bopæls- eller opholdsstedets  

 institution blanket E 115 med lægeerklæring (blanket E 116) til social- og  

 sundhedsforvaltningen i arbejdstagerens danske kommune som kompetent  

 institution.
Er Danmark bopæls- eller opholdsstat sender den kommunale social- og  

 sundhedsforvaltning blanket E 115 (vedlagt lægeerklæring på blanket E 116 til  

 den kompetente institution i den kompetente stat.) E 116 85. Lægeerklæring om uarbejdsdygtighed (sygdom,  

 moderskab og arbejdsskade).
 Blanketten bruges især i forbindelse med blanket E 115 til brug for  

 anmodning om kontantydelser.
 Blanketten kan også bruges i kombination med blanketterne E 107 (rubrik  

 7), E 112 (rubrik 5), E 113 (rubrik 5.5), E 114 (rubrik 6) og E 123 (rubrik  

 5).
E 123 86. Attest for ret til naturalydelser fra  

 arbejdsskadeforsikringen.
 Denne blanket er i praksis den mest anvendte på  

 arbejdsskadeforsikringsområdet.
 Se hertil i det hele kapitel 5 om Arbejdsskadestyrelsens opgaver.
 Når Danmark er den kompetente stat.
 Når en dansk arbejdstager, der er omfattet af dansk lovgivning, kommer ud  

 for en arbejdsskade i en anden medlemsstat, beder den kompetente institution  

 i opholds- eller bopælslandet Arbejdsskadestyrelsen om at udstede blanket E  

 123, der attesterer at den pågældende har ret til naturalydelser efter dansk  

 lovgivning.
 Er Danmark bopæls- eller opholdsland kan udgifter til naturalydelser ydes  

 til arbejdstageren efter sygesikringsloven eller sygehusloven på baggrund af  

 en blanket E 123 fra den kompetente institution i det kompetente land.
 Naturalydelserne ydes i så fald af amtskommunen som bopæls- eller  

 opholdsstedets institution.
 Når Arbejdsskadestyrelsen modtager blanket E 123 fra den kompetente  

 institution i en anden medlemsland, sender styrelsen normalt blanketten  

 videre til den pågældende arbejdstager med besked om, at blanketten skal  

 vises til de kommunale myndigheder i tilfælde af behov for ydelser.
 I de tilfælde, hvor en person er henvist til behandling her i landet ydes  

 behandlingen af vedkommende hospital mv. i Danmark på grundlag af en blanket  

 E 123 udstedt at den kompetente institution i en anden medlemsstat.
 I tilknytning hertil bør det nævnes, at der i aftalerne om refusionsafkald  

 med Nederlandene, Tyskland, Italien og Grækenland er gjort undtagelse med  

 hensyn til udgifter til højt specialiseret sygebehandling, og at udgifterne  

 til sådan behandling derfor fortsat skal indberettes til Sundhedsministeriet  

 på blanket E 125.
 I aftalerne om refusionsafkald med Tyskland, Belgien og Italien er der  

 gjort undtagelse for refusion af udgifter til naturalydelser på grund af  

 arbejdsskade.
 Hvis en arbejdstager fra et af disse lande på midlertidigt ophold i  

 Danmark derfor får behov for lægehjælp, og som dokumentation for sin ret til  

 behandling foreviser blanket E 123, skal kravet på refusion sendes til  

 Sundhedsministeriet med henblik på fremsættelse af kravet over for den  

 kompetente institution i det pågældende land.
E 125 87. Individuel opgørelse af faktiske udgifter.
Blanketten bruges kun i forhold til de lande, som vi ikke har aftaler om  

 afkald på refusion med.
Det drejer sig om Tyskland, Belgien og Italien.
Der  

 henvises herom til kapitel 5 om Arbejdsskadestyrelsens opgaver.
 Er Danmark den kompetente stat skal Danmark yde refusion til den  

 pågældende medlemsstat for de udgifter til naturalydelser, der er afholdt  

 der.
Refusionen ydes af arbejdsgiverens forsikringsselskab efter bestemmelsen  

 om betaling af behandlingsudgifter i § 30 i lov om forsikring mod følger af  

 arbejdsskade.
Det gælder uanset, om den pågældende udgift ville være afholdt  

 efter sygesikringsloven eller sygehuslovgivningen, hvis skaden var sket i  

 Danmark.
 Er Danmark bopæls- eller opholdsland skal Danmark afkræve vedkommende  

 anden medlemsstat refusion for udgifter til naturalydelser, der er afholdt  

 her i landet.
 Blanket E 125 udfyldes - bortset fra blankettens rubrik 7 og 8 - af  

 vedkommende danske amtskommune som opholdsstedets institution i tilfælde af,  

 at der har været afholdt udgifter til naturalydelser på grundlag af blanket E  

 123 eller eventuelt E 110 og E 111 fra en anden medlemsstat.
-------------------------------------------------------------------- BILAG 1 De særlige bestemmelser om arbejdsskade (arbejdsulykke og erhvervssygdom)  

 i forordningen ARBEJDSULYKKER OG ERHVERVSSYGDOMME AFDELING 1 Ret til ydelser Artikel 52 Bopæl i en anden medlemsstat end den kompetente medlemsstat - Almindelige  

 regler En arbejdstager eller en selvstændig erhvervsdrivende, der er bosat i en  

 anden medlemsstat end den kompetente stat, og som rammes af en arbejdsulykke  

 eller pådrager sig en erhvervssygdom, har i den stat, hvor han er bosat, ret  

 til følgende ydelser:
Artikel 53 Grænsearbejdere - Særregler Grænsearbejdere kan også opnå ydelserne på den kompetente stats område.  

 Disse ydelser udredes af den kompetente institution i henhold til  

 lovgivningen i denne stat, som om den pågældende var bosat der.
Artikel 54 Ophold eller flytning til den kompetente stat 1. De i artikel 52 omhandlede arbejdstagere og  

 selvstændige erhvervsdrivende, der opholder sig på den kompetente stats  

 område, har ret til ydelser efter denne stats lovgivning, uanset om de  

 allerede har modtaget ydelser forud for dette ophold.
Denne bestemmelse  

 gælder dog ikke for grænsearbejdere.
 2. De i artikel 52 omhandlede arbejdstagere og  

 selvstændige erhvervsdrivende, der flytter til den kompetente stats område,  

 har ret til ydelser efter denne stats lovgivning, uanset om de allerede har  

 modtaget ydelser før flytningen.
Artikel 55 Ophold uden for den kompetente stat - Tilbagevenden eller flytning til en  

 anden medlemsstat efter ulykkestilfældets eller erhvervssygdommens indtræden  

 - Nødvendigheden af at rejse til en anden medlemsstat for at få den fornødne  

 behandling 1. En arbejdstager eller en selvstændig  

 erhvervsdrivende, der er ramt af en arbejdsulykke eller har pådraget sig en  

 erhvervssygdom, og:
 har ret til:
 ii)kontantydelser, der udbetales af den kompetente institution efter den  

 for denne institution gældende lovgivning; efter aftale mellem den kompetente  

 institution og opholds- eller bopælsstedets institution kan disse ydelser dog  

 udbetales af den sidstnævnte institution for den førstnævnte institutions  

 regning efter reglerne i den kompetente stats lovgivning.
 2. Den ifølge stk. 1, litra b), krævede tilladelse kan  

 kun nægtes, såfremt det dokumenteres, at den pågældendes flytning må antages  

 at kunne bringe hans helbredstilstand i fare eller vanskeliggøre en  

 gennemførelse af lægebehandlingen.
 Den ifølge stk. 1, litra c), krævede tilladelse kan ikke nægtes, når den  

 fornødne behandling ikke kan ydes den pågældende på den medlemsstats område,  

 hvor han er bosat.
Artikel 56 Ulykkestilfælde på vej til eller fra arbejdet Et ulykkestilfælde indtruffet på vej til eller fra arbejdet i en anden  

 medlemsstat end den kompetente stat anses for indtruffet på den kompetente  

 stats område.
Artikel 57 Ydelser i anledning af en erhvervssygdom, når den pågældende har været  

 udsat for den samme risiko i flere medlemsstater 1. Når en person, der har pådraget sig en  

 erhvervssygdom, har været beskæftiget ved et arbejde, der i kraft af sin art  

 må antages at kunne forårsage den pågældende sygdom, under lovgivningen i to  

 eller flere medlemsstater, skal de ydelser, som den pågældende eller hans  

 efterladte kan gøre krav på, alene tilkendes efter den stats lovgivning, hvis  

 betingelser den pågældende senest har opfyldt, i givet fald under iagttagelse  

 af bestemmelserne i stk. 2 til 5.
 2. Er tilkendelse af ydelser i anledning af en  

 erhvervssygdom efter en medlemsstats lovgivning betinget af, at den  

 pågældende sygdom første gang er lægeligt konstateret på dens område, anses  

 denne betingelse for opfyldt, når sygdommen første gang er konstateret på en  

 anden medlemsstats område.
 3. Er tilkendelse af ydelser for en erhvervssygdom  

 efter en medlemsstats lovgivning betinget af, at den pågældende sygdom er  

 konstateret inden for et bestemt tidsrum efter ophøret af den seneste  

 beskæftigelse, som antages at kunne forårsage en sådan sygdom, skal den  

 kompetente institution ved undersøgelsen af, hvornår denne seneste  

 beskæftigelse har fundet sted, i fornødent omfang tage hensyn til en under  

 lovgivningen i enhver anden medlemsstat udøvet beskæftigelse af samme art,  

 som om den havde været udøvet under den førstnævnte stats lovgivning.
4. Er tilkendelse af ydelser for en erhvervssygdom  

 efter en medlemsstats lovgivning betinget af, at en beskæftigelse, der må  

 antages at kunne forårsage den pågældende sygdom, har været udøvet i et  

 tidsrum af en vis varighed, skal den kompetente institution i den pågældende  

 medlemsstat i fornødent omfang medregne perioder, i hvilke en sådan  

 beskæftigelse har være udøvet under lovgivningen i enhver anden medlemsstat,  

 som om den havde været udøvet under den førstnævnte stats lovgivning; 5. I tilfælde af sclerogen pneumoconiose fordeles  

 udgifterne ved kontantydelser, herunder renter, på de kompetente  

 institutioner i de medlemsstater, hvor den pågældende har været beskæftiget  

 ved et arbejde, der må antages at kunne forårsage den pågældende sygdom.  

 Denne fordeling sker efter forholdet mellem længden af de  

 alderdomsforsikringsperioder, der er tilbagelagt efter lovgivningen i hver af  

 disse stater, og den samlede længde af de forsikrings- eller bopælsperioder,  

 der er tilbagelagt efter lovgivningen i samtlige disse stater på tidspunktet  

 for den første udbetaling af ydelser.
 6. På forslag af Kommissionen træffer Rådet med  

 enstemmighed afgørelse om, hvilke andre erhvervssygdomme bestemmelserne i  

 stk. 5 skal udvides til at omfatte.
Artikel 58 Beregning af kontantydelser 1. Den kompetente institution i en medlemsstat, efter  

 hvis lovgivning kontantydelser beregnes på grundlag af en  

 gennemsnitsindtjening, fastsætter denne gennemsnitsindtjening alene på  

 grundlag af de konstaterede indtjeningsbeløb i de perioder, der er  

 tilbagelagt efter den nævnte lovgivning.
 2. Den kompetente institution i en medlemsstat, efter  

 hvis lovgivning kontantydelser beregnes på grundlag af en fikseret  

 indtjening, skal alene basere beregningen på den fikserede indtjening, eller  

 i givet fald på gennemsnittet af de fikserede indtjeningsbeløb, der svarer  

 til de perioder, der er tilbagelagt efter den nævnte lovgivning.
 3. Den kompetente institution i en medlemsstat, efter  

 hvis lovgivning størrelsen af kontantydelser afhænger af antallet af  

 familiemedlemmer, skal ligeledes tage familiemedlemmer, der er bosat på en  

 anden medlemsstats område i betragtning, som om de pågældende var bosat på  

 den kompetente stats område.
Artikel 59 Udgifter ved den tilskadekomnes transport 1. Den kompetente institution i en medlemsstat, hvis  

 lovgivning indeholder bestemmelser om overtagelse af udgifterne ved den  

 tilskadekomnes transport, enten til hans bopæl eller til et hospital,  

 afholder sådanne transportudgifter til det tilsvarende sted i en anden  

 medlemsstat, på hvis område den tilskadekomne er bosat, forudsat at  

 institutionen i forvejen har givet sit samtykke til en sådan transport under  

 behørig hensyntagen til de grunde, der taler herfor.
Et sådant samtykke er  

 ikke påkrævet, hvor det drejer sig om grænsearbejdere.
 2. Den kompetente institution i en medlemsstat, hvis  

 lovgivning indeholder bestemmelser om overtagelse af udgifterne ved transport  

 til begravelsesstedet i tilfælde af den tilskadekomnes død, afholder sådanne  

 transportudgifter til det tilsvarende sted i en anden medlemsstat, på hvis  

 område den tilskadekomne var bosat, da ulykkestilfældet indtraf, efter den  

 for denne institution gældende lovgivning.
AFDELING 2 Forværring af en erhvervssygdom, for hvilken der er ydet erstatning Artikel 60 1. I tilfælde af forværring af en erhvervssygdom, for  

 hvilken en arbejdstager eller en selvstændig erhvervsdrivende har modtaget  

 eller modtager erstatning efter en medlemsstats lovgivning, gælder følgende  

 regler:
 2. I tilfælde af forværring af en erhvervssygdom,  

 hvorpå artikel 57, stk. 5, har fundet anvendelse, gælder følgende regler:
AFDELING 3 Forskellige bestemmelser Artikel 61 Regler for anvendelsen af særbestemmelser i visse lovgivninger 1. Såfremt der i den medlemsstat, på hvis område den  

 pågældende befinder sig, ikke findes nogen forsikring mod arbejdsulykker  

 eller erhvervssygdomme, eller såfremt der ikke under en bestående  

 forsikringsordning er oprettet nogen institution, der udreder naturalydelser,  

 skal disse ydelser udredes af den institution på opholds- eller bopælsstedet,  

 som det påhviler at udrede naturalydelser i sygdomstilfælde.
 2. Såfremt helt gratis naturalydelser efter den  

 kompetente stats lovgivning er betinget af, at modtageren gør brug af en af  

 arbejdsgiveren etableret lægetjeneste, skal de naturalydelser, der udredes i  

 de i artikel 52 og artikel 55, stk. 1, omhandlede tilfælde, anses for udredet  

 gennem en sådan lægetjeneste.
 3. Såfremt den kompetente stats lovgivning omfatter en  

 ordning vedrørende arbejdsgiverens forpligtelser, skal de naturalydelser, der  

 udredes i de i artikel 52 og artikel 55, stk. 1, omhandlede tilfælde, anses  

 for udredet på den kompetente institutions begæring.
 4. Såfremt den kompetente stats ordning vedrørende  

 erstatning for arbejdsulykker ikke har karakter af en tvungen forsikring,  

 udredes naturalydelserne direkte af arbejdsgiveren eller af det  

 forsikringsorgan, der træder i hans sted.
 5. Såfremt tidligere indtrådte eller konstaterede  

 arbejdsulykker eller erhvervssygdomme efter en medlemsstats lovgivning  

 udtrykkeligt eller stiltiende skal tages i betragtning ved fastsættelse af  

 invaliditetsgraden, af retten til ydelser eller af disses størrelse, skal den  

 kompetente institution i den pågældende stat ligeledes tage arbejdsulykker  

 eller erhvervssygdomme, der tidligere er indtruffet eller konstateret under  

 lovgivningen i en anden medlemsstat, i betragtning, som om de var indtruffet  

 eller konstateret under den for denne institution gældende lovgivning.
 6. Såfremt senere indtrådte eller konstaterede  

 arbejdsulykker eller erhvervssygdomme efter en medlemsstats lovgivning  

 udtrykkeligt eller stiltiende skal tages i betragtning ved fastsættelse af  

 invaliditetsgraden, af retten til ydelser eller af disses størrelse, skal den  

 kompetente institution i den pågældende stat ligeledes tage arbejdsulykker  

 eller erhvervssygdomme, der senere er indtruffet eller konstateret under  

 lovgivningen i en anden medlemsstat, i betragtning, som om de var indtruffet  

 eller konstateret under den for denne institution gældende lovgivning, på  

 betingelse af:
1. at der ikke for den tidligere indtrådte eller  

 konstaterede arbejdsulykke eller erhvervssygdom er tilkendt erstatning i  

 henhold til den for institutionen gældende lovgivning, og 2. at der for den senere indtrådte eller konstaterede  

 arbejdsulykke eller erhvervssygdom, uanset bestemmelserne i stk. 5, ikke  

 tilkendes erstatning i henhold til den i den anden medlemsstat gældende  

 lovgivning, under hvis bestemmelser ulykken eller sygdommen er indtrådt eller  

 konstateret.
Artikel 62 Bestemmelserne af, hvilken ordning der skal finde anvendelse i tilfælde,  

 hvor der er flere ordninger i bopæls- eller opholdslandet - Tidsbegrænsninger  

 af ydelser 1. Såfremt lovgivningen i opholds- eller bopælslandet  

 omfatter flere forsikringsordninger, er det ordningen for arbejdere i  

 stålindustrien, der skal finde anvendelse på de i artikel 52 eller artikel  

 55, stk. 1, omhandlede arbejdstagere og selvstændige erhvervsdrivende.  

 Såfremt den nævnte lovgivning omfatter en særordning for personer beskæftiget  

 i miner eller dermed ligestillede virksomheder, finder denne ordning dog  

 anvendelse på nævnte kategori af beskæftigede, når den institution på  

 opholds- eller bopælsstedet, som den pågældende retter henvendelse til, er  

 kompetent med hensyn til administrationen af denne ordning.
 2. Såfremt retten til at modtage ydelser efter en  

 medlemsstats lovgivning er tidsbegrænset, kan den institution, for hvilken  

 denne lovgivning gælder, medregne det tidsrum, i hvilket institutionen i en  

 anden medlemsstat allerede har udredet ydelserne.
AFDELING 4 Refusion mellem institutionerne Artikel 63 1. Det påhviler den kompetente institution at  

 refundere udgifterne ved naturalydelser, der er ydet for dens regning i  

 medfør af artikel 52 og artikel 55, stk. 1.
 2. De i stk. 1 omhandlede refusioner fastsættes og  

 gennemføres efter de regler, der er fastsat i den i artikel 98 omhandlede  

 gennemførelsesforordning, mod dokumentation for de faktiske udgifter.
 3. To eller flere medlemsstater eller deres kompetente  

 myndigheder kan aftale andre refusionsregler eller give afkald på enhver  

 refusion mellem de under disse hørende institutioner.
-------------------------------------------------------------------- BILAG 2 De særlige bestemmelser om arbejdsskade (arbejdsulykke og erhvervssygdom)  

 i gennemførelsesforordningen.
ARBEJDSULYKKER OG ERHVERVSSYGDOMME Gennemførelse af forordningens artikel 52 og 53 Artikel 60 Naturalydelser i tilfælde af bopæl i en anden medlemsstat end den  

 kompetente stat For at opnå naturalydelser i medfør af forordningens artikel 52, litra a),  

 skal arbejdstageren eller den selvstændige erhvervsdrivende for bopælsstedets  

 institution fremlægge attest om, at han har ret til disse naturalydelser.  

 Denne attest udstedes af den kompetente institution, eventuelt på grundlag af  

 oplysninger fra arbejdsgiveren.
Dersom lovgivningen i den kompetente stat  

 kræver det, skal arbejdstageren eller den selvstændige erhvervsdrivende  

 endvidere for bopælsstedets institution fremlægge et bevis fra den kompetente  

 institution for modtagelse af anmeldelsen af ulykkestilfældet eller  

 erhvervssygdommen.
Fremlægger han ikke disse bevisligheder, retter  

 bopælsstedets institution henvendelse til den kompetente institution for at  

 fremskaffe dem, og i mellemtiden tilkender den ham naturalydelser som  

 sygeforsikringsydelser, for så vidt han opfylder de nødvendige betingelser  

 for ret til sådanne ydelser.
2. Denne attest bevarer sin gyldighed, så længe  

 bopælsstedets institution ikke har modtaget meddelelse om, at den ikke  

 længere er gyldig.
Når den nævnte attest er udstedt af en fransk institution,  

 er den dog kun gyldig i et tidsrum af et år regnet fra datoen for dens  

 udstedelse og skal fornyes hvert år.
 3. Dersom den pågældende er sæsonarbejder, er den i  

 stk. 1 omhandlede attest gyldig, så længe sæsonarbejdet vedvarer, medmindre  

 den kompetente institution i mellemtiden har meddelt bopælsstedets  

 institution, at den ikke længere er gyldig.
 4. Ved enhver begæring om naturalydelser skal  

 arbejdstageren eller den selvstændige erhvervsdrivende fremlægge de  

 bevisligheder, der kræves for tilkendelse af naturalydelser efter  

 lovgivningen i den medlemsstat, på hvis område han er bosat.
 5. I tilfælde af hospitalsindlæggelse underretter  

 bopælsstedets institution - inden tre dage efter at den er bekendt hermed -  

 den kompetente institution om datoen for hospitalsindlæggelsen,  

 hospitalsopholdets forventede varighed samt udskrivningsdatoen.
 6. Bopælsstedets institution underretter på forhånd  

 den kompetente institution om enhver afgørelse vedrørende tilkendelse af  

 naturalydelser, når de forventede eller faktiske omkostninger overstiger et  

 fast beløb, som fastsættes og revideres med jævne mellemrum af Den  

 Administrative Kommission.
Den kompetente institution kan, inden 15 dage efter afsendelsen af denne  

 meddelelse, fremsende en begrundet indsigelse; har bopælsstedets institution  

 ikke modtaget nogen indsigelse ved udløbet af denne frist, tilkender den  

 naturalydelserne.
Dersom det er tvingende nødvendigt at udrede sådanne  

 naturalydelser straks, underretter bopælsstedets institution øjeblikkeligt  

 den kompetente institution herom.
7. Arbejdstageren eller den selvstændige  

 erhvervsdrivende har pligt til at underrette bopælsstedets institution om  

 enhver forandring i sine forhold, der må antages at berøre hans ret til  

 naturalydelser, navnlig om ethvert arbejdsophør eller overgang til ny  

 beskæftigelse eller selvstændig virksomhed eller enhver forandring af bopæls-  

 eller opholdssted.
Den kompetente institution underretter ligeledes  

 bopælsstedets institution, dersom den pågældende ikke længere er forsikret,  

 eller hans ret til naturalydelser er bortfaldet.
Bopælsstedets institution  

 kan når som helst afkræve den kompetente institution alle oplysninger  

 vedrørende den pågældendes forsikringsforhold eller ret til naturalydelser.
 8. Hvor det drejer sig om grænsearbejdere, kan  

 lægemidler, bandager, briller, mindre proteser samt laboratorieundersøgelser  

 kun udleveres eller foretages i den medlemsstat, hvor de er ordineret efter  

 bestemmelserne i denne medlemsstats lovgivning.
 9. To eller flere medlemsstater eller deres kompetente  

 myndigheder kan efter udtalelse fra Den administrative Kommission aftale  

 andre gennemførelsesregler.
Artikel 61 Kontantydelser, bortset fra renter, i tilfælde af bopæl i en anden  

 medlemsstat end den kompetente stat 1. For at opnå kontantydelser (bortset fra renter) i  

 medfør af forordningens artikel 52, litra b), skal arbejdstageren eller den  

 selvstændige erhvervsdrivende inden tre dage efter uarbejdsdygtighedens  

 indtræden rette henvendelse til bopælsstedets institution med en meddelelse  

 om, at han er ophørt med at arbejde, eller - såfremt dette er foreskrevet i  

 den lovgivning, som gælder for den kompetente institution eller bopælsstedets  

 institution - en erklæring om uarbejdsdygtighed udstedt af den behandlende  

 læge.
 2. Dersom de behandlende læger i bopælslandet ikke  

 udsteder attest om uarbejdsdygtighed, henvender den pågældende sig direkte  

 til bopælsstedets institution inden for den frist, der er foreskrevet i den  

 lovgivning, der gælder for den.
Denne institution foranlediger straks den pågældende lægeundersøgt med  

 henblik på konstatering af hans uarbejdsdygtighed samt udfærdigelse af den i  

 stk. 1 omhandlede erklæring.
Denne erklæring, som skal angive den forventede  

 varighed af uarbejdsdygtigheden, sendes straks til den kompetente  

 institution.
3. I de tilfælde, hvor stk. 2 ikke finder anvendelse,  

 skal bopælsstedets institution snarest muligt og under alle omstændigheder  

 inden tre dage efter, at arbejdstageren eller den selvstændige  

 erhvervsdrivende har henvendt sig til den, lade ham kontrolundersøge af en  

 læge, som om det drejede sig om en af dens egne forsikrede.
Den  

 kontrollerende læges erklæring, der navnlig skal indeholde oplysning om den  

 forventede varighed af uarbejdsdygtigheden, sendes af bopælsstedets  

 institution til den kompetente institution inden tre dage efter datoen for  

 kontrolundersøgelsen.
4. Bopælsstedets institution iværksætter senere om  

 fornødent en administrativ eller lægelig kontrol af den pågældende, som om  

 det drejede sig om en af dens egne forsikrede.
Så snart den har konstateret,  

 at arbejdstageren eller den selvstændige erhvervsdrivende på ny er  

 arbejdsdygtig, underretter den straks den pågældende samt den kompetente  

 institution herom med angivelse af datoen for uarbejdsdygtighedens ophør.  

 Meddelelsen til arbejdstageren eller den selvstændige erhvervsdrivende anses  

 for en afgørelse, der er truffet på den kompetente institutions vegne, jf.  

 dog bestemmelserne i stk. 6.
 5. Den kompetente institution bevarer under alle  

 omstændigheder retten til at lade den pågældende undersøge af en af den selv  

 udpeget læge.
 6. Dersom den kompetente institution beslutter at  

 afslå begæringen om kontantydelser, fordi arbejdstageren eller den  

 selvstændige erhvervsdrivende ikke har overholdt den fremgangsmåde, der er  

 foreskrevet i bopælslandets lovgivning, eller den konstaterer, at  

 arbejdstageren eller den selvstændige erhvervsdrivende på ny er  

 arbejdsdygtig, underretter den arbejdstageren eller den selvstændige  

 erhvervsdrivende om denne afgørelse og sender samtidig en genpart heraf til  

 bopælslandets institution.
 7. Når den pågældende genoptager sit arbejde,  

 underretter han den kompetente institution herom, såfremt dette er  

 foreskrevet i den lovgivning, som gælder for denne institution.
8. Den kompetente institution udbetaler  

 kontantydelserne på enhver egnet måde, fortrinsvis ved international  

 postanvisning, og underretter bopælsstedets institution samt den pågældende  

 herom.
Dersom kontantydelserne udbetales af bopælsstedets institution til  

 udgift for den kompetente institution, underretter den kompetente institution  

 arbejdstageren eller den selvstændige erhvervsdrivende om hans rettigheder,  

 samtidig med at den underretter bopælsstedets institution om  

 kontantydelsernes størrelse, hvornår de forfalder til udbetaling, samt for  

 hvor lang tid de højst kan tilkendes efter lovgivningen i den kompetente  

 stat.
 9. To eller flere medlemsstater eller deres kompetente  

 myndigheder kan efter indhentet udtalelse fra Den Administrative Kommission  

 aftale andre gennemførelsesregler.
Gennemførelse af forordningens artikel 55 Artikel 62 Naturalydelser i tilfælde af ophold i en anden medlemsstat end den  

 kompetente stat 1. For at opnå naturalydelser skal den i forordningens  

 artikel 14, stk. 2, litra a), omhandlede arbejdstager, der er beskæftiget ved  

 international transport, og som under udførelsen af sit arbejde befinder sig  

 i en anden medlemsstat end den kompetente stat, snarest muligt for  

 opholdsstedets institution fremlægge en særlig attest udstedt af  

 arbejdsgiveren eller dennes stedfortræder i samme kalendermåned eller inden  

 for de to forudgående kalendermåneder.
Denne attest skal især angive, hvor  

 arbejdstageren har tiltrådt sin beskæftigelse hos den nævnte arbejdsgiver,  

 samt den kompetente institutions benævnelse og adresse.
Når arbejdstageren  

 har fremlagt denne attest, formodes han at opfylde betingelser for ret til  

 naturalydelser.
Dersom det ikke er muligt for arbejdstageren at henvende sig  

 til opholdsstedets institution før lægebehandlingen, har han alligevel ret  

 til denne behandling ved fremlæggelse af den nævnte attest, som om han var  

 forsikret i denne institution.
 2. Opholdsstedets institution retter inden tre dage  

 henvendelse til den kompetente institution for at få oplyst, om den i stk. 1  

 omhandlede arbejdstager opfylder betingelserne for ret til naturalydelser.  

 Den er forpligtet til at udrede naturalydelserne, indtil den modtager svar  

 fra den kompetente institution, dog højst for et tidsrum af 30 dage.
3. Den kompetente institution skal svare  

 opholdsstedets institution inden 10 dage efter modtagelsen af dens  

 forespørgsel.
Dersom svaret er bekræftende, angiver den kompetente  

 institution i givet fald, for hvor lang tid naturalydelser højst kan  

 tilkendes efter den for denne institution gældende lovgivning, og  

 opholdsstedets institution udreder fortsat de nævnte ydelser.
 4. De naturalydelser, der udredes på grundlag af den i  

 stk. 1 nævnte formodning, er genstand for refusion i henhold til  

 forordningens artikel 36, stk. 1.
 5. Istedet for den i stk. 1 omhandlede attest kan den  

 i nævnte stk. omhandlede arbejdstager for opholdsstedets institution  

 fremlægge den i stk. 6 omhandlede attest.
6. For at opnå naturalydelser i medfør af  

 forordningens artikel 55, stk. 1, litra a), i), - bortset fra de tilfælde,  

 hvor ydelserne tilkendes på grundlag af den i stk. 1 nævnte formodning - skal  

 arbejdstageren eller den selvstændige erhvervsdrivende for opholdsstedets  

 institution fremlægge en attest, der bekræfter, at han har ret til  

 naturalydelser.
Denne attest, der udstedes af den kompetente institution, om  

 muligt før arbejdstageren eller den selvstændige erhvervsdrivende forlader  

 den medlemsstats område, hvor han er bosat, skal i givet fald navnlig angive,  

 for hvor lang tid naturalydelserne højst kan tilkendes efter den kompetente  

 stats lovgivning.
Fremlægger den pågældende ikke denne attest, retter  

 opholdsstedets institution henvendelse til den kompetente institution for at  

 fremskaffe den.
 7. Bestemmelserne i gennemførelsesforordningens  

 artikel 60, stk. 5, 6, og 9 finder tilsvarende anvendelse.
Artikel 63 Naturalydelser til arbejdstagere eller selvstændige erhvervsdrivende, som  

 flytter, eller som vender tilbage til bopælslandet, samt til arbejdstagere  

 eller selvstændige erhvervsdrivende, der har fået tilladelse til at rejse til  

 en anden medlemsstat med henblik på behandling For at opnå naturalydelser i medfør af forordningens artikel 55, stk. 1,  

 litra b), i), skal arbejdstageren eller den selvstændige erhvervsdrivende for  

 bopælsstedets institution fremlægge attest for, at han fortsat har ret til  

 disse ydelser.
Denne attest, der udstedes af den kompetente institution, skal  

 i givet fald navnlig angive, for hvor lang tid naturalydelserne endnu kan  

 udredes efter den kompetente stats lovgivning.
Attesten kan udstedes efter  

 arbejdstagerens eller den selvstændige erhvervsdrivendes afrejse og på dennes  

 anmodning, hvis den på grund af force majeure ikke har kunnet udfærdiges  

 tidligere.
 2. Bestemmelserne i gennemførelsesforordningens  

 artikel 60, stk. 5, 6, og 9, finder tilsvarende anvendelse.
 3. Bestemmelserne i denne artikel finder tilsvarende  

 anvendelse ved udredelse af naturalydelser i de i forordningens artikel 55,  

 stk. 1, litra c), i) omhandlede tilfælde.
Artikel 64 Kontantydelser, bortset fra renter, ved ophold i en anden medlemsstat end  

 den kompetente stat Med hensyn til opnåelse af kontantydelser (bortset fra renter) i medfør af  

 forordningens artikel 55, stk. 1, litra a, ii), finder bestemmelserne i  

 gennemførelsesforordningens artikel 61 tilsvarende anvendelse.
En  

 arbejdstager eller en selvstændig erhvervsdrivende, der opholder sig på en  

 anden medlemsstats område uden at være erhvervsmæssigt beskæftiget der, er  

 dog ikke forpligtet til at fremlægge den i gennemførelsesforordningens  

 artikel 61, stk. 1, omhandlede anmeldelse om arbejdsophør.
Dette berører ikke  

 pligten til at fremlægge en erklæring om uarbejdsdygtighed.
Gennemførelse af forordningens artikel 52 - 56 Artikel 65 Anmeldelser, undersøgelser og udveksling af oplysninger mellem  

 institutionerne vedrørende en arbejdsulykke eller erhvervssygdom, der er  

 indtruffet i en anden medlemsstat end den kompetente stat 1. Når en arbejdsulykke indtræffer eller en  

 erhvervssygdom første gang lægeligt konstateres i en anden medlemsstat end  

 den kompetente stat, skal anmeldelsen af ulykkestilfældet eller  

 erhvervssygdommen foretages efter bestemmelserne i den kompetente stats  

 lovgivning, uden at dette berører lovbestemmelser, der måtte gælde i den  

 medlemsstat, hvor arbejdsulykken er indtruffet, eller erhvervssygdommen  

 første gang er lægeligt konstateret, og som fortsat finder anvendelse i et  

 sådan tilfælde.
 Nævnte anmeldelse indgives til den kompetente institution samtidig med, at  

 en genpart af den sendes til bopæls- eller opholdsstedets institution.
 2. Institutionen i den medlemsstat, på hvis område  

 arbejdsulykken er indtruffet, eller erhvervssygdommen første gang er lægeligt  

 konstateret, tilsender den kompetente institution i to eksemplarer de  

 lægeerklæringer, der er udfærdiget i denne stat, samt alle relevante  

 oplysninger, som den sidstnævnte institution måtte ønske at modtage.
3. Såfremt det, hvor det drejer sig om et  

 ulykkestilfælde indtruffet på vej til eller fra arbejdet i en anden  

 medlemsstat end den kompetente stat, er påkrævet at foretage en undersøgelse  

 på den førstnævnte medlemsstats område, kan den kompetente institution udpege  

 en person til at forestå denne undersøgelse, og den skal i så fald underrette  

 myndighederne i den pågældende medlemsstat herom.
Disse myndigheder yder den  

 pågældende bistand, navnlig ved at stille en medhjælp til rådighed for ham  

 med henblik på at gennemgå rapporten og alle øvrige dokumenter vedrørende  

 ulykkestilfældet.
4. Efter behandlingens afslutning sendes en udførlig  

 rapport med lægeerklæringer om de varige følger af ulykkestilfældet eller  

 sygdommen, navnlig om den pågældendes øjeblikkelige tilstand samt om,  

 hvorvidt læsionerne er helbredt eller konsolideret, til den kompetente  

 institution.
De hermed forbundne honorarer betales, alt efter  

 omstændighederne, af bopælslandets institution eller af opholdsstedets  

 institution efter den af den pågældende institution anvendte takst og til  

 udgift for den kompetente institution.
 5.Den kompetente institution skal efter anmodning underrette bopæls- eller  

 opholdsstedets institution, alt efter omstændighederne, om afgørelsen af,  

 hvornår læsionerne er helbredt eller konsolideret, samt - i givet fald - om  

 afgørelsen vedrørende tilkendelse af rente.
Artikel 66 Bestridelse af, at ulykkestilfældet eller sygdommen er arbejds- betinget 1. Når den kompetente institution i de i forordningens  

 artikel 52 eller artikel 55, stk. 1, omhandlede tilfælde bestrider, at  

 ulykkestilfældet eller sygdommen er omfattet af lovgivningen om  

 arbejdsulykker og erhvervssygdomme, skal den straks underrette bopælsstedets  

 institution eller opholdsstedets institution, der har udredet  

 naturalydelserne; disse ydelser betragtes derefter som sygeforsikringsydelser  

 og udredes fortsat som sådanne på grundlag af de i  

 gennemførelsesforordningens artikler 20 og 21 omhandlede attester.
2. Når der er truffet endelig afgørelse af dette  

 spørgsmål, underretter den kompetente institution straks bopælsstedets  

 institution eller opholdsstedets institution, der har udredet  

 naturalydelserne.
Dersom der ikke er tale om en arbejdsulykke eller  

 erhvervssygdom, skal denne institution fortsat udrede disse naturalydelser  

 som sygeforsikringsydelser, såfremt arbejdstageren eller den selvstændige  

 erhvervsdrivende i øvrigt er berettiget hertil.
I modsat fald betragtes de  

 naturalydelser, som den pågældende har modtaget i henhold til  

 sygeforsikringen, som ydelser ved arbejdsulykker og erhvervssygdomme.
Gennemførelse af forordningens artikel 57 Artikel 67 Fremgangsmåden i tilfælde af, at den pågældende i flere medlemsstater har  

 været udsat for at pådrage sig en erhvervssygdom 1. I det i forordningens artikel 57, stk. 1,  

 omhandlede tilfælde indgives anmeldelsen af en erhvervssygdom enten til den  

 institution, der er kompetent vedrørende erhvervssygdomme, i den medlemsstat,  

 hvor en person senest har været beskæftiget ved et arbejde, der kan forårsage  

 den pågældende sygdom, eller til bopælsstedets institution, som sender  

 anmeldelsen til den nævnte kompetente institution.
 2. Dersom den i stk. 1 omhandlede kompetente  

 institution konstaterer, at en person senest har været beskæftiget ved et  

 arbejde, der kan forårsage den pågældende erhvervssygdom, under lovgivningen  

 i en anden medlemsstat, sender den anmeldelsen med bilag til den tilsvarende  

 institution i denne medlemsstat.
 3. Når institutionen i den medlemsstat, under hvis  

 lovgivning en person senest har været beskæftiget ved et arbejde, der kan  

 forårsage den pågældende erhvervssygdom, konstaterer, at den pågældende eller  

 hans efterladte ikke opfylder betingelserne i denne medlemsstats lovgivning  

 under hensyntagen til bestemmelserne i forordningens artikel 57, stk. 2, 3 og  

 4, skal den nævnte institution:
a)straks sende anmeldelsen med samtlige bilag, herunder resultaterne af de  

 lægelige observationer og undersøgelser, som den førstnævnte institution har  

 ladet foretage, samt en genpart af den i litra b) nævnte afgørelse, til  

 institutionen i den medlemsstat, under hvis lovgivning den pågældende  

 tidligere har været beskæftiget ved et arbejde, der kan forårsage den  

 pågældende erhvervssygdom; b)samtidig underrette den pågældende om sin afgørelse, navnlig med  

 angivelse af begrundelsen for afslag og med angivelse af klageadgangen og  

 fristerne for indgivelse af klage samt datoen for sagens oversendelse til den  

 i litra a) nævnte institution.
 4. Det kan i givet fald være nødvendigt efter samme  

 fremgangsmåde at gå tilbage til den tilsvarende institution i den  

 medlemsstat, hvor den pågældende først har været beskæftiget ved et arbejde,  

 der kan forårsage den pågældende erhvervssygdom.
Artikel 68 Udveksling af oplysninger mellem institutioner i tilfælde af klage over  

 afslag på begæring om ydelser.
Ydelse af forskud i tilfælde af en sådan klage 1. I tilfælde af klage over en afgørelse, hvorved der  

 gives afslag på begæring om ydelser, truffet af institutionen i en af de  

 medlemsstater, hvor en person har været beskæftiget ved et arbejde, der kan  

 forårsage den pågældende erhvervssygdom, skal denne institution underrette  

 den institution, hvortil anmeldelsen efter den i gennemførelsesforordningens  

 artikel 67, stk. 3, fastsatte fremgangsmåde er sendt, og skal senere  

 underrette den om den endelige afgørelse i sagen.
2. Såfremt der under hensyntagen til bestemmelserne i  

 forordningens artikel 57, stk. 2, 3 og 4, er erhvervet ret til ydelser efter  

 den for den sidstnævnte institution gældende lovgivning, udbetaler denne  

 institution forskud med et beløb, der i givet fald fastsættes efter høring af  

 den institution, hvis afgørelse er påklaget, Den sidstnævnte institution  

 refunderer det ydede forskudsbeløb, hvis den som følge af klageinstansens  

 afgørelse er forpligtet til at udbetale ydelserne.
Dette beløb indeholdes  

 derefter i de ydelser, der tilkommer den pågældende.
Artikel 69 Fordeling af udgifterne ved kontantydelser i anledning af sclerogen pneumoconiose For så vidt angår anvendelsen af forordningens artikel 57, stk. 5, gælder  

 følgende regler.
Gennemførelse af forordningens artikel 58, stk. 3 Artikel 70 Attestation vedrørende de familiemedlemmer, der skal tages i betragtning  

 ved beregningen af kontantydelser, herunder renter 1. Anvendelsen af bestemmelserne i forordningens  

 artikel 58, stk. 3, er betinget af, at ansøgeren fremlægger attest vedrørende  

 de af hans familiemedlemmer, der er bosat i en anden medlemsstat end den,  

 hvor institutionen, som det påhviler at fastsætte kontantydelser, er  

 beliggende.
Denne attest udstedes af sygeforsikringsinstitutionen på  

 familiemedlemmernes bopælssted eller af en anden institution, på hvis område  

 familiemedlemmerne er bosat.
Bestemmelserne i gennemførelsesforordningens  

 artikel 25, stk. 2, andet og tredje afsnit, finder tilsvarende anvendelse.
 I stedet for den i første afsnit omhandlede attest kan institutionen, som  

 det påhviler at fastsætte kontantydelser, afkræve ansøgeren dokumenter, der  

 indeholder personlige oplysninger af nyere dato om de af hans  

 familiemedlemmer, der er bosat i en anden medlemsstat end den, hvor den  

 nævnte institution er beliggende.
 Dersom det efter den lovgivning, som gælder for den pågældende  

 institution, i det i stk. 1 omhandlede tilfælde kræves, at familiemedlemmerne  

 bor hos ansøgeren, skal den omstændighed, at disse familiemedlemmer, når de  

 ikke opfylder nævnte betingelse, dog i overvejende grad forsørges af  

 ansøgeren, godtgøres ved dokumenter, hvoraf det fremgår, at ansøgeren  

 regelmæssigt sender dem en del af sin indtjening.
Gennemførelse af forordningens artikel 60 Artikel 71 Forværring af en erhvervssygdom 1. I de i forordningens artikel 60, stk. 1, omhandlede  

 tilfælde skal arbejdstageren eller den selvstændige erhvervsdrivende meddele  

 den institution i en medlemsstat, over for hvilken han gør krav på ydelser,  

 alle oplysninger vedrørende tidligere tilkendte ydelser i anledning af den  

 pågældende erhvervssygdom.
 Denne institution kan rette henvendelse til enhver anden institution, der  

 tidligere har været kompetent for at fremskaffe de oplysninger, som den anser  

 for nødvendige.
 2. I det i forordningens artikel 60, stk. 1, litra c),  

 omhandlede tilfælde underretter den kompetente institution, som det påhviler  

 at udbetale kontantydelserne, under vedlæggelse af fornøden dokumentation den  

 anden berørte institution om det beløb, som den sidstnævnte institution skal  

 afholde som følge af den indtrådte forværring, med henblik på godkendelse.  

 Ved udløbet af hvert kalenderår sender den førstnævnte institution den anden  

 institution en opgørelse over de kontantydelser, der er udbetalt i løbet af  

 det pågældende regnskabsår, med angivelse af det beløb, som skal afholdes af  

 den sidstnævnte institution, der refunderer beløbet snarest muligt og senest  

 inden tre måneder.
 3. I det i forordningens artikel 60, stk. 2, litra b),  

 første punktum, omhandlede tilfælde underretter den for udbetaling af  

 kontantydelser ansvarlige institution under vedlæggelse af fornøden  

 dokumentation de berørte institutioner om de ændringer, der er foretaget i  

 den tidligere fordeling af udgifterne med henblik på godkendelse.
 4. I det i forordningens artikel 60, stk. 2, litra b),  

 andet punktum, omhandlede tilfælde finder bestemmelserne i stk. 2 tilsvarende  

 anvendelse.
Gennemførelse af forordningens artikel 61, stk. 5, og 6 Artikel 72 Fastsættelse af invaliditetsgraden i tilfælde af en tidligere eller senere  

 indtruffet arbejdsulykke eller erhvervssygdom 1. Med henblik på fastsættelse af invaliditetsgraden  

 af retten til ydelser eller af disses størrelse i de i forordningens artikel  

 61, stk. 5 og 6, omhandlede tilfælde skal arbejdstageren eller den  

 selvstændige erhvervsdrivende meddele den kompetente institution i den  

 medlemsstat, af hvis lovgivning han var omfattet, da arbejdsulykken indtraf,  

 eller erhvervssygdommen først blev konstateret, alle oplysninger vedrørende  

 arbejdsulykker eller erhvervssygdomme, som tidligere eller senere måtte være  

 overgået ham, medens han var omfattet af lovgivningen i enhver anden  

 medlemsstat, uanset hvilken invaliditetsgrad disse tidligere eller senere  

 tilfælde har medført.
 2. Med henblik på erhvervelse af ret til ydelser og  

 fastsættelse af disses størrelse tager den kompetente institution, i  

 overensstemmelse med bestemmelserne i den for institutionen gældende  

 lovgivning, hensyn til den invaliditetsgrad, som disse tidligere eller senere  

 tilfælde har medført.
 3. Den kompetente institution kan rette henvendelse  

 til enhver anden institution, der tidligere eller senere har været kompetent,  

 for at fremskaffe de oplysninger, som den anser for nødvendige.
Når en tidligere eller senere uarbejdsdygtighed er forårsaget af et  

 ulykkestilfælde, der er indtruffet, medens den pågældende var omfattet af  

 lovgivningen i en medlemsstat, der ikke foretager nogen sondring efter  

 uarbejdsdygtighedens årsag, skal den institution, der er kompetent vedrørende  

 den tidligere eller senere uarbejdsdygtighed, eller det organ, der er udpeget  

 af den kompetente myndighed i den pågældende medlemsstat, efter anmodning af  

 den kompetente institution i en anden medlemsstat tilvejebringe oplysninger  

 om den tidligere eller senere uarbejdsdygtighed var en følge af et  

 ulykkestilfælde efter den lovgivning, der gjaldt for institutionen i den  

 anden medlemsstat.
Er dette tilfældet, finder bestemmelserne i stk. 2  

 tilsvarende anvendelse.
Gennemførelse af forordningens artikel 62, stk. 1 Artikel 73 De institutioner, hvortil arbejdstagere beskæftiget i miner og lignende  

 virksomheder kan rette henvendelse i tilfælde af ophold eller bopæl i en  

 anden medlemsstat end den kompetente stat 1. I de i forordningens artikel 62, stk. 1, omhandlede  

 tilfælde kan arbejdstagere beskæftiget i miner og lignende virksomheder  

 henvende sig til den nærmeste institution på den medlemsstats område, hvor  

 den pågældende opholder sig eller er bosat, og som er anført i bilag 3 til  

 gennemførelsesforordningen, selv om nævnte institution hører under ordningen  

 for arbejdere i stålindustrien, under forudsætning af, at de ydelser, der i  

 opholds- eller bopælslandet er fastsat i den for arbejdere i stålindustrien  

 etablerede ordning vedrørende arbejdsulykker og erhvervssygdomme, svarer til  

 ydelserne efter særordningen for arbejdstagere beskæftiget i miner og  

 lignende virksomheder.
Den pågældende institution er i så fald pligtig at  

 udrede ydelserne.
2. Når ydelserne efter særordningen for arbejdstagere  

 beskæftiget i miner og lignende virksomheder er mere gunstige, kan de  

 pågældende arbejdstagere henvende sig enten til den institution, som det  

 påhviler at administrere denne ordning, eller til den nærmeste institution på  

 den medlemsstats område, hvor de opholder sig eller er bosat, og som  

 administrerer ordningen for arbejdere i stålindustrien.
I sidstnævnte  

 tilfælde skal den pågældende institution gøre den pågældende opmærksom på, at  

 han kan opnå mere gunstige ydelser ved at henvende sig til den institution,  

 som det påhviler at administrere den nævnte særordning, og skal endvidere  

 oplyse ham om denne institutions betegnelse og adresse.
Gennemførelse af forordningens artikel 62, stk. 2 Artikel 74 Medregning af den periode, hvori der allerede er udredet ydelser af  

 institutionen i en anden medlemsstat For så vidt angår anvendelse af bestemmelserne i forordningens artikel 62,  

 stk. 2, kan institutionen i en medlemsstat, der skal udrede ydelser, afkræve  

 institutionen i en anden medlemsstat oplysninger om den periode, hvori den  

 sidstnævnte institution allerede har udredet ydelser for det samme  

 ulykkestilfælde eller den samme erhvervssygdom.
Indgivelse og behandling af begæringer om renter, bortset fra renter i  

 anledning af de i forordningens artikel 57 omhandlede erhvervssygdomme Artikel 75 1. For at få rente eller tillæg til en rente efter  

 lovgivningen i en medlemsstat skal arbejdstageren, den selvstændige  

 erhvervsdrivende eller hans efterladte, der er bosat på en anden medlemsstats  

 område, indgive begæringen enten til den kompetente institution eller til  

 bopælsstedets institution, der sender den til den kompetente institution.
For  

 begæringens indgivelse gælder følgende regler:
 2. Den kompetente institution underretter ansøgeren om  

 sin afgørelse enten direkte eller gennem den kompetente stats kontaktorgan;  

 samtidig sender den en genpart af afgørelsen til kontaktorganet i den  

 medlemsstat, på hvis område ansøgeren er bosat.
Administrativ og lægelig kontrol Artikel 76 1. Den administrative og lægelige kontrol samt de  

 lægeundersøgelser, der er foreskrevet i tilfælde af en ændring af renterne,  

 foretages på den kompetente institutions anmodning af institutionen i den  

 medlemsstat, på hvis område modtageren befinder sig, efter reglerne i den  

 lovgivning, som gælder for den sidstnævnte institution.
 Den kompetente institution bevarer dog retten til at lade modtageren  

 undersøge af en af den selv udpeget læge.
 2. Enhver, der modtager rente - til sig selv eller til  

 et barn, der har mistet begge forældre eller en af dem - skal underrette den  

 forpligtede institution om enhver forandring i sine eller barnets forhold,  

 som kan berøre retten til rente.
Udbetaling af renter Artikel 77 Renter, som en medlemsstats institution skal udrede til personer, der er  

 bosat på en anden medlemsstats område, udbetales efter reglerne i  

 gennemføjjrelsesforordningens artikel 53 - 58.
