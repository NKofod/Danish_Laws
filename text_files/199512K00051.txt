Nr LSF 51 Forslag til Lov om ændring af lov om kemiske stoffer og produkter  

 (Forbudsprocedure) Fremsat af miljø- og energiministeren (Svend Auken) den 1. november 1995 Vedtaget ved tredjebehandling den 15. december 1995 Lov nr. 1087 af 20/12/1995 § 1 I lov om kemiske stoffer og produkter, jf. lovbekendtgørelse nr. 583 af 9.  

 juli 1993, som ændret ved lov nr. 1111 af 22. december 1993, lov nr. 438 af  

 1. juni 1994 og § 45 i lov nr. 416 af 14. juni 1995, foretages følgende  

 ændringer:
 1. § 35 d, stk. 3, ophæves.
 2. Efter § 35 d indsættes:
» § 35 e.
Den administrative behandling af sager efter § 35 d,  

 stk. 1, nr. 1, sker på grundlag af reglerne i stk. 2-4. Reglerne i  

 forvaltningslovens § 11 og §§ 19-21 finder ikke anvendelse.
Stk. 2. Miljøstyrelsen udarbejder en grundvurdering af midlet på  

 grundlag af de undersøgelsesresultater og andre data, der er indsendt af  

 ansøgeren eller godkendelsesindehaveren til Miljøstyrelsen eller er indhentet  

 af Miljøstyrelsen.
Ansøgeren eller godkendelsesindehaveren kan inden seks  

 uger fra modtagelsen af grundvurderingen fremkomme med en udtalelse hertil.  

 Miljøstyrelsen udarbejder på grundlag heraf et tillæg til grundvurderingen.  

 Miljøstyrelsen inddrager ikke yderligere undersøgelsesresultater og andre  

 data i sagsbehandlingen.
Når ganske særlige omstændigheder taler herfor, kan  

 Miljøstyrelsen helt undtagelsesvis beslutte at inddrage sådanne oplysninger.
Stk. 3. Miljøstyrelsen indhenter en ekstern ekspertudtalelse om  

 grundvurderingen med eventuelt tillæg.
Eksperten skal alene udtale sig om  

 Miljøstyrelsens vægtning og anvendelse af de undersøgelsesresultater og andre  

 data, der til brug for udarbejdelsen af grundvurderingen er indsendt af  

 ansøgeren eller godkendelsesindehaveren til Miljøstyrelsen eller er indhentet  

 af Miljøstyrelsen.
Eksperten skal alene udtale sig om dem af midlets  

 egenskaber, der fører til, at Miljøstyrelsen anser midlet for at være særlig  

 farligt for sundheden eller særlig skadeligt for miljøet, jf. § 35, stk. 1.  

 Eksperten skal ikke udtale sig om andre forhold, herunder ikke om generelle  

 eksponeringsmodeller, acceptniveauer eller sikkerhedsfaktorer.
Ansøgeren,  

 godkendelsesindehaveren eller Miljøstyrelsen har ikke adgang til at stille  

 spørgsmål til eksperten.
Eksperten afgiver inden tre måneder en udtalelse.
 Stk. 4. Bekæmpelsesmiddelrådet afgiver en udtalelse i sagen.
 Stk. 5. Ministeren kan fastsætte nærmere regler om behandlingen af  

 sager efter stk. 1-4 og § 35 d, herunder fastsætte frister for parters  

 deltagelse i sagsbehandlingen.
§ 35 f.
Ministeren kan i særlige tilfælde godkende, jf. § 33, at  

 bekæmpelsesmidler, der indeholder aktivstoffer, der er omfattet af bilag 2,  

 kan sælges og anvendes i Danmark under nærmere fastsatte vilkår.« 3. I § 38, stk. 1, udgår »eller nye oplysninger  

 skønnes at gøre det nødvendigt«, og efter 1. pkt. indsættes som nye  

 punktummer:
»Hvis nye oplysninger fører til, at et godkendt middel anses for  

 særlig farligt for sundheden eller særlig skadeligt for miljøet, jf. § 35,  

 stk. 1, behandles sagen efter § 35 d og § 35 e uden forudgående  

 tilbagekaldelse af den eksisterende godkendelse.
Hvis midlet optages på bilag  

 2, liste A, bortfalder godkendelsen.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Miljø- og Energiministeriets bekendtgørelse nr. 115 af 20.  

 februar 1995 om ændring af bekendtgørelse nr. 768 af 23. august 1994 om  

 bekæmpelsesmidler ophæves.
 Stk. 3. Sager, hvori der inden 1. november 1995 er indgivet  

 anmodning om ekspertbedømmelse efter § 44 b i Miljø- og Energiministeriets  

 bekendtgørelse nr. 768 af 23. august 1994 om bekæmpelsesmidler, som ændret  

 ved bekendtgørelse nr. 115 af 20. februar 1995, behandles efter de hidtil  

 gældende regler.
Oprindeligt fremsat forslag § 1 I lov om kemiske stoffer og produkter, jf. lovbekendtgørelse nr. 583 af 9.  

 juli 1993 som ændret ved lov nr. 1111 af 22. december 1993, lov nr. 438 af 1.  

 juni 1994 og § 45 i lov nr. 416 af 14. juni 1995 om afgift af  

 bekæmpelsesmidler, foretages følgende ændringer:
 1. § 35 d, stk. 3 ophæves.
 2. Efter § 35 d indsættes:
» § 35 e.
Den administrative behandling af sager efter § 35 d,  

 stk. 1, nr. 1 sker på grundlag af reglerne i stk. 2 - 4. Reglerne i  

 forvaltningslovens § 11 og §§ 19 - 21 finder ikke anvendelse.
Stk. 2. Miljøstyrelsen udarbejder en grundvurdering af midlet på  

 grundlag af de undersøgelsesresultater og andre data, der er indsendt af  

 ansøgeren eller godkendelsesindehaveren til Miljøstyrelsen, eller er  

 indhentet af Miljøstyrelsen.
Ansøgeren eller godkendelsesindehaveren kan  

 inden seks uger fra modtagelsen af grundvurderingen fremkomme med en  

 udtalelse hertil.
Miljøstyrelsen udarbejder på grundlag heraf et tillæg til  

 grundvurderingen.
Miljøstyrelsen inddrager ikke yderligere  

 undersøgelsesresultater og andre data i sagsbehandlingen.
Når ganske særlige  

 omstændigheder taler herfor, kan Miljøstyrelsen helt undtagelsesvis beslutte  

 at inddrage sådanne oplysninger.
Stk. 3. Miljøstyrelsen indhenter en ekstern ekspertudtalelse om  

 grundvurderingen med eventuelt tillæg.
Eksperten skal alene udtale sig om  

 Miljøstyrelsens vægtning og anvendelse af de undersøgelsesresultater og andre  

 data, der til brug for udarbejdelsen af grundvurderingen er indsendt af  

 ansøgeren eller godkendelsesindehaveren til Miljøstyrelsen, eller er  

 indhentet af Miljøstyrelsen.
Eksperten skal alene udtale sig om de af midlets  

 egenskaber, der fører til, at Miljøstyrelsen anser midlet for at være særligt  

 farligt for sundheden eller særligt skadeligt for miljøet, jf. § 35, stk. 1.  

 Eksperten skal ikke udtale sig om andre forhold, herunder ikke om generelle  

 eksponeringsmodeller, acceptniveauer eller sikkerhedsfaktorer.
Ansøgeren,  

 godkendelsesindehaveren eller Miljøstyrelsen har ikke adgang til at stille  

 spørgsmål til eksperten.
Eksperten afgiver inden tre måneder en udtalelse.
 Stk. 4. Bekæmpelsesmiddelrådet afgiver en udtalelse i sagen.
 Stk. 5. Ministeren kan fastsætte nærmere regler om behandlingen af  

 sager efter § 35 d og § 35 e, herunder fastsætte frister for parters  

 deltagelse i sagsbehandlingen.
§ 35 f.
Ministeren kan i særlige tilfælde godkende, jf. § 33, at  

 bekæmpelsesmidler, der indeholder aktivstoffer, der er omfattet af bilag 2,  

 kan sælges og anvendes i Danmark under nærmere fastsatte vilkår.« 3. I § 38, stk. 1 udgår: » eller nye oplysninger  

 skønnes at gøre det nødvendigt. » og i stedet indsættes: ».  

 Hvis nye oplysninger fører til, at et godkendt middel anses for særligt  

 farligt for sundheden eller særligt skadeligt for miljøet, jf. § 35, stk. 1,  

 behandles sagen efter § 35 d og § 35 e uden forudgående tilbagekaldelse af  

 den eksisterende godkendelse.
Hvis midlet optages på bilag 2, liste A,  

 bortfalder godkendelsen.« § 2 Loven træder i kraft dagen efter bekendtgørelsen i Lovtidende.
 Stk. 2. Miljø- og Energiministeriets bekendtgørelse nr. 115 af 20.  

 februar 1995 om ændring af bekendtgørelse nr. 768 af 23. august 1994 om  

 bekæmpelsesmidler ophæves.
 Stk. 3. Sager, hvori der inden 1. november 1995 er indgivet  

 anmodning om ekspertbedømmelse efter § 44 b i Miljø- og Energiministeriets  

 bekendtgørelse nr. 768 af 23. august 1994 om bekæmpelsesmidler som ændret ved  

 bekendtgørelse nr. 115 af 20. februar 1995, behandles efter de hidtil  

 gældende regler.
Bemærkninger til lovforslaget Almindelige bemærkninger Igennem de senere år har Miljø- og Energiministeriet arbejdet med en  

 revurdering af bekæmpelsesmidler, der markedsføres på grundlag af gamle og  

 forældede principper fra den første bekæmpelsesmiddellov fra 1961. Det er  

 midler, som kun er vurderet med hensyn til menneskers og husdyrs sundhed - og  

 ikke med hensyn til midlernes effekter på miljøet.
Blandt andet for at fremskynde afslutningen af revurderingen vedtog  

 Folketinget lov nr. 438 af 1. juni 1994. Med loven blev midler, der  

 indeholder syv forskellige aktivstoffer, forbudt ved optagelse på lovens  

 bilag 2, liste A.
Samtidig blev miljø- og energiministeren tillagt den  

 endelige afgørelse af alle fremtidige typer af sager om bekæmpelsesmidler,  

 der af Miljøstyrelsen bliver vurderet til at udgøre en uacceptabel risiko af  

 sundheds- eller miljømæssige årsager i henhold til lovens § 35, stk. 1. Af  

 forarbejderne til loven fremgår, hvilken administrativ procedure der skal gå  

 forud for ministerens afgørelse, og proceduren er udmøntet ved en ændring af  

 bekendtgørelse om bekæmpelsesmidler - Miljø- og Energiministeriets  

 bekendtgørelse nr. 115 af 20. februar 1995.
Det har nu vist sig, at proceduren ikke som tilsigtet opfylder lovens  

 formål om en fagligt forsvarlig og hurtig afgørelse vedrørende de særligt  

 sundhedsfarlige og miljøskadelige midler.
Hovedproblemet er, at  

 virksomhedernes ret til at stille spørgsmål til eksperter har vist sig at  

 medføre, at eksperterne ikke kan overholde lovbemærkningernes tidsfrist om to  

 måneders sagsbehandling.
Det foreslås derfor, at procedurereglerne ændres, og  

 at det sker i form af en ændring af lov om kemiske stoffer og produkter.
Ændringen indebærer, at der fremover i alle sager, der følger  

 forbudsproceduren, på Miljøstyrelsens foranledning - ud over en udtalelse fra  

 virksomheden - vil blive indhentet en ekstern ekspertudtalelse, når  

 Miljøstyrelsen har udarbejdet en grundvurdering af et middel.
I konsekvens  

 heraf udgår virksomhedens mulighed for at stille spørgsmål til eksperterne.  

 Desuden foreslås en præcisering af forholdet mellem forbudsproceduren i § 35  

 d, stk. 1, nr. 1 og tilbagekaldelsesreglen i § 38, stk. 1.
I.
Baggrunden for lovændringen Proceduren forud for miljø- og energiministerens afgørelse om forbud mod  

 et bekæmpelsesmiddel forløber under de gældende regler således:
Miljøstyrelsen udarbejder en grundvurdering af midlet, som ansøgeren eller  

 godkendelsesindehaveren får tre måneder til at kommentere.
På baggrund af  

 kommentarerne gennemgår Miljøstyrelsen sagen igen og meddeler ansøgeren eller  

 godkendelsesindehaveren sine bemærkninger.
Ansøgeren eller  

 godkendelsesindehaveren har herefter fjorten dages frist til at anmode  

 Miljøstyrelsen om at indhente en ekspertudtalelse om Miljøstyrelsens faglige  

 behandling af den pågældende sag.
Af forarbejderne til lov nr. 438 og af bekendtgørelse nr. 115 fremgår, at  

 Forskningsrådene udpeger en række eksperter, at eksperterne skal udtale sig  

 på basis af præciserede spørgsmål, og at det skal ske inden for en frist på  

 to måneder.
En præciseret anmodning skulle afgrænse og konkretisere opgaven,  

 så eksperten ikke var nødt til at gennemgå hele sagen forfra.
Når eksperten  

 har afgivet udtalelse, skal sagen drøftes i Bekæmpelsesmiddelrådet.
I en række konkrete sager har det nu vist sig, at virksomhedernes adgang  

 til at stille præciserede spørgsmål til eksterne eksperter medfører, at  

 eksperterne ikke kan afgive udtalelse inden for fristen på to måneder.  

 Omfanget og arten af de stillede spørgsmål bevirker, at eksperterne skønner,  

 at deres tidsforbrug i stedet bliver syv til otte måneder.
Et sådant  

 tidsforbrug er i modstrid med formålet med lov nr. 438 om en hurtigere  

 afgørelse af sager om forbud mod de særligt sundhedsfarlige og miljøskadelige  

 bekæmpelsesmidler.
Miljø- og energiministeren har derfor meddelt Folketingets  

 Miljø- og Planlægningsudvalg, at regeringen vil fremsætte forslag til  

 lovændring på området, for så vidt angår fremtidige sager.
II.
Forslagets hovedprincipper Med dette forslag til ændring af lov om kemiske stoffer og produkter har  

 ansøgeren eller godkendelsesindehaveren fortsat mulighed for at fremsætte  

 sine bemærkninger til Miljøstyrelsens grundvurdering af et middel.
Endvidere  

 vil der fremover i alle forbudssager blive indhentet en ekstern  

 ekspertudtalelse om grundvurderingen.
Ekspertudtalelsen bliver hermed  

 obligatorisk, og som en konsekvens heraf udgår virksomhedens adgang til at  

 stille spørgsmål til eksperterne, ligesom det præciseres, at heller ikke  

 Miljøstyrelsen kan stille dem spørgsmål.
Ekspertudtalelsen indhentes på foranledning af Miljøstyrelsen, når en  

 eventuel udtalelse fra ansøgeren er gennemgået, og dermed et eventuelt tillæg  

 til grundvurderingen er udarbejdet.
Forslaget indebærer således, at  

 virksomheden får mulighed for inden seks uger at fremkomme med en udtalelse  

 til Miljøstyrelsens grundvurdering, hvorefter eksperten har tre måneder til  

 at afgive udtalelse om grundvurderingen.
Hvis virksomheden benytter sig af  

 adgangen til at afgive udtalelse, vil udtalelsen og Miljøstyrelsens vurdering  

 heraf tilgå eksperten i form af ovennævnte tillæg til grundvurderingen.  

 Blandt andet på baggrund heraf drøfter Bekæmpelsesmiddelrådet sagen.
De specielle bemærkninger til § 35 e dels ændrer og dels præciserer  

 eksperternes opgave yderligere, idet eksperterne for fremtiden skal afgive en  

 udtalelse, der kan sammenlignes med den udtalelse, der afgives om fagfællers  

 videnskabelige artikler før offentliggørelsen eller afgives om en  

 Ph.D.-afhandling.
Der henvises i øvrigt til de specielle bemærkninger til §  

 35 e.
III.
Forslagets konsekvenser 1. Administrative og økonomiske konsekvenser Miljø- og Energiministeriets bekendtgørelse nr. 115 af 20. februar 1995  

 ophæves ved lovens ikrafttræden.
 Omfanget af sagsbehandlingen i Miljøstyrelsen i forbindelse med  

 administrationen af forbudsproceduren vil ikke blive ændret nævneværdigt.
 Lovforslaget medfører ingen økonomiske konsekvenser for staten, idet  

 honoraret til eksterne eksperter dækkes af provenuet fra den afgift på  

 bekæmpelsesmidler, importører og danske producenter betaler.
Det er vanskeligt at vurdere omkostningerne vedrørende honorering af de  

 eksterne eksperter, idet antallet af forbudssager ikke kan forudsiges med  

 nogen større sikkerhed.
Det kan endvidere ikke forudsiges, hvilket  

 tidsforbrug der medgår, da det afhænger af problemstillingerne i de konkrete  

 sager.
 Hvis det dog eksempelvis forudsættes, at der årligt indhentes ti  

 ekspertudtalelser, anslås den samlede årlige udgift at andrage i  

 størrelsesorden 100.000- 200.000 kr.
2. Miljømæssige konsekvenser Forslaget præciserer den administrative ramme, der blev fastlagt i  

 bemærkningerne til lov nr. 438 af 1. juni 1994. Forslaget muliggør, at  

 markedsføring og anvendelse af de særligt sundhedsfarlige eller  

 miljøskadelige midler hurtigere og mere effektivt end under de gældende  

 regler kan hindres.
Som for lov nr. 438 gælder, at forslaget er en opfølgning  

 af målsætningen i miljøministerens handlingsplan for bekæmpelsesmidler fra  

 1986 om, at særligt sundhedsfarlige eller miljøskadelige bekæmpelsesmidler  

 ikke må sælges og anvendes i Danmark.
I Danmark betragtes alt grundvand som potentielt drikkevand.
De tidligere  

 års brug af bekæmpelsesmidler og eventuelle skader som følge deraf kan ikke  

 ændres med lovforslaget, og det kan forventes, at forurening stammende fra  

 tidligere brug kan bestå i årtier.
Desuden går der ofte lang tid fra brug af  

 bekæmpelsesmidler, til forurening kan konstateres, fordi grundvandet dannes  

 over lange tidsrum.
Det ønskes ikke at gennemføre en omfattende og særdeles  

 udgiftskrævende rensning af grundvandet, før det kan bruges som drikkevand.
 Når salg og anvendelse af uacceptable bekæmpelsesmidler forhindres,  

 mindskes belastningen af sundhed og miljø. Af de konkrete sager fremgår,  

 hvilke uønskede sundheds- eller miljømæssige effekter det pågældende middel  

 har, og som ved et forbud kan undgås.
3. Forholdet til EU-regler Forslaget er som tidligere omtalt en præcisering af den administrative  

 procedure, der blev fastlagt i bemærkningerne til lov nr. 438 af 1. juni  

 1994. Forslaget indeholder derfor ikke regler, der selvstændigt skal vurderes  

 i forhold til EU's regler om bekæmpelsesmidler, herunder direktiv 91/414/EØF  

 med bilag I-VI (PBM-direktivet), der indeholder regler for markedsføring af  

 plantebeskyttelsesmidler.
 Vurderingen af denne gruppe bekæmpelsesmidler sker fortsat i henhold til  

 overgangsreglen i art. 8, stk. 2, hvilket blandt andet medfører, at  

 medlemsstaterne vurderer midlerne på basis af nationale principper, dog inden  

 for rammerne af de helt overordnede principper i art. 4, 1, b). Principperne  

 omtaler for eksempel, at midlerne skal være tilstrækkeligt effektive, og at  

 de ikke må have nogen direkte eller indirekte skadevirkning på menneskers  

 eller dyrs sundhed, på grundvandet eller på miljøet.
PBM-direktivets bilag VI om ensartede principper for godkendelse af  

 plantebeskyttelsesmidler er fastlagt ved direktiv 94/43/EØF.
Ifølge  

 PBM-direktivets art. 4, 1, a) skal medlemsstaterne først anvende de ensartede  

 principper for godkendelse af et middel, når det aktivstof, der indgår i  

 midlet, via EU's revurderingsprocedure er godkendt og dermed optaget på  

 PMB-direktivets bilag I (positivlisten). Der er endnu ikke opført  

 aktivstoffer på bilag I.
IV.
Høring Forslaget har været til høring hos følgende myndigheder og organisationer:
 Justitsministeriet, Landbrugs- og Fiskeriministeriet, Skov- og  

 Naturstyrelsen, Miljøklagenævnet, Forskningsrådene, Bekæmpelsesmiddelrådet,  

 Dansk Agrokemisk Forening, Landbrugsrådet, De Danske Landboforeninger, Dansk  

 Familielandbrug, Dansk Erhvervsjordbrug, Dansk Erhvervsgartnerforening, De  

 samvirkende danske Frøavlerforeninger, Dansk Skovforening, Dansk  

 Erhvervsfrugtavl, Specialarbejderforbundet i Danmark, Danmarks  

 Naturfredningsforening, Dansk Ornitologisk Forening, NOAH, Greenpeace Danmark  

 og Verdensnaturfonden.
Specielle bemærkninger Til § 1, nr. 1 Forslaget er en følge af, at bestemmelsen er ændret og flyttet til  

 forslagets § 35 e, stk. 5.
Til § 1, nr. 2 Til § 35 e, stk. 1 Bemærkningerne til lov nr. 438 af 1. juni 1994 gør rede for, at der i  

 sager om forbud mod bekæmpelsesmidler skal følges en særlig, administrativ  

 procedure.
I forlængelse heraf præciserer forslaget, at den administrative  

 behandling af disse sager følger forslaget til § 35 e, stk. 2-4. Der henvises  

 til de specielle bemærkninger herom.
Proceduren følges som hidtil såvel i  

 sager om revurdering af gamle bekæmpelsesmidler og sager om godkendelse af  

 nye midler som i sager om eksisterende godkendelser, hvor der kommer nye  

 oplysninger, jf. § 38, stk. 1.
Den særlige, administrative procedure i såvel bemærkningerne til lov nr.  

 438 som i nærværende forslag er en følge af et konstateret behov for, at  

 sager om bekæmpelsesmidler afgøres hurtigere, end den hidtidige  

 administrative ordning på området gav mulighed for.
Med lov nr. 438 blev det  

 præciseret, at en afgørelse af disse sager ikke længere måtte kunne udsættes  

 gang på gang med henvisning til, at der forelå nye oplysninger om det  

 pågældende middels egenskaber.
Forslaget præciserer derfor tillige, at den foreslåede administrative  

 procedure træder i stedet for reglerne i forvaltningslovens § 11 og §§ 19 -  

 21, der således ikke finder selvstændig anvendelse.
Disse regler pålægger  

 myndigheden at udsætte sagens afgørelse, indtil parten - det vil her sige  

 ansøgeren eller godkendelsesindehaveren - henholdsvis har haft lejlighed til  

 at sætte sig ind i sagens dokumenter, er blevet hørt i sagen, og har haft  

 adgang til at fremkomme med en udtalelse.
Forslaget følger imidlertid i hovedtræk principperne i forvaltningsloven,  

 idet ansøgeren eller godkendelsesindehaveren altid gøres bekendt med den  

 udarbejdede grundvurdering.
Grundvurderingen indeholder en gennemgang af  

 sagens oplysninger og Miljøstyrelsens foreløbige vurdering heraf.
Ansøgeren  

 eller godkendelsesindehaveren har på dette grundlag adgang til at udtale sig,  

 og udtalelsen kan vedrøre såvel sagens oplysninger som Miljøstyrelsens  

 vurdering heraf.
Der henvises nærmere til de specielle bemærkninger til § 35  

 e, stk. 2.
Hertil kommer, at Miljøstyrelsen altid forelægger disse sager for eksterne  

 eksperter og Bekæmpelsesmiddelrådet, inden der træffes afgørelse, hvilket  

 også medvirker til at sikre, at der træffes en afgørelse på et forsvarligt  

 grundlag.
Herom henvises nærmere til de specielle bemærkninger til § 35 e,  

 stk. 3 og stk. 4.
Ansøgeren eller godkendelsesindehaveren kan derimod ikke afgive udtalelse  

 senere i proceduren.
Parten kan således ikke afgive udtalelse og fremkomme  

 med oplysninger for eksempel i tilknytning til de udtalelser, en ekstern  

 ekspert og Bekæmpelsesmiddelrådet udarbejder.
Herom henvises nærmere til de  

 specielle bemærkninger til § 35 e, stk. 2.
Ministeren træffer afgørelse på grundlag af en indstilling fra  

 Miljøstyrelsen.
Med indstillingen følger: Miljøstyrelsens grundvurdering med  

 eventuelt tillæg, jf. § 35 e, stk. 2, en eventuel udtalelse fra ansøgeren  

 eller godkendelsesindehaveren, jf. § 35 e, stk. 2, notat om  

 erhvervsøkonomiske konsekvenser for brugerne og eventuelle kommentarer  

 hertil, jf. de specielle bemærkninger til § 35 e, stk. 2, ekspertudtalelse,  

 jf. § 35 e, stk. 3 og endelig formanden for Bekæmpelsesmiddelrådets  

 skriftlige sammenfatning af rådets drøftelse, jf. § 35 e, stk. 4. Før  

 ministeren træffer afgørelse, vil Folketingets Miljø- og Planlægningsudvalg  

 blive orienteret i lighed med den orientering, der kendes fra  

 genteknologisager, når der gives konkrete udsætningstilladelser.
 Ministerens afgørelse om forbud fører til udstedelse af en bekendtgørelse,  

 der supplerer bilag 2, liste A.
Det kan forventes, at vurderingen af en del midler vil resultere i, at et  

 bekæmpelsesmiddel, der før var godkendt for eksempel til brug i en række  

 forskellige afgrøder eller i en bestemt dosering, efter revurdering eller  

 efter ansøgning om fornyet godkendelse kun kan godkendes til få afgrøder  

 eller ikke længere kan godkendes i den ansøgte, høje dosering.
Der kan tænkes  

 en række andre, lignende eksempler.
Den administrative ordning er her, at  

 såfremt forbudsproceduren fører til et forbud, optages midlet på bilag 2,  

 liste A for så vidt angår de afgrøder eller den dosering eller andet, der  

 ikke længere kan godkendes.
Når optagelse på listen er besluttet af  

 ministeren, underrettes ansøgeren eller godkendelsesindehaveren om, at dette  

 er tilfældet, og at godkendelsen af midlet derfor er bortfaldet.
For de  

 afgrøder eller den dosering eller andet, der fortsat kan godkendes, udsteder  

 Miljøstyrelsen derefter en godkendelse.
Godkendelsen vil være at betragte som  

 en godkendelse af et nyt middel, fordi det nu kun må anvendes til visse  

 afgrøder, i en lavere dosering eller andet.
Miljøstyrelsen vil derfor  

 samtidig kræve, at midlet ændrer salgsnavn, jf. lovens § 35, stk. 6, så det  

 nu godkendte middel ikke kan forveksles med det, der er optaget på liste A.
Til § 35 e, stk. 2 Miljøstyrelsens grundvurdering af et bekæmpelsesmiddel indeholder:
1) gennemgang af sagens oplysninger, der omfatter de  

 undersøgelsesresultater og andre data, der til brug for udarbejdelsen af  

 grundvurderingen er indsendt af ansøgeren eller godkendelsesindehaveren til  

 Miljøstyrelsen, eller er indhentet af Miljøstyrelsen og 2) vurdering af  

 sagens oplysninger.
Grundvurderingen indeholder desuden en risikovurdering,  

 når de til enhver tid gældende regler stiller krav om, at en sådan foretages.
En risikovurdering omfatter en effektvurdering sammenholdt med en  

 eksponeringsvurdering.
Ved en risikovurdering bedømmes, hvilke effekter et  

 bekæmpelsesmiddel har på en art (for eksempel pattedyr, fugle eller fisk),  

 når man inddrager, hvilke mængder af midlet arten udsættes for ved den  

 konkret søgte anvendelse (eksponeringsvurdering). I forbindelse med  

 risikovurderingen inddrages de effekter, der er fundet ved forskelllige  

 undersøgelser, og som fremgår af sagens oplysninger, og det vurderes, om  

 disse effekter har betydning for den art, der udsættes for midlet  

 (effektvurdering). Risikovurderingen bør i så høj grad som muligt udtrykke  

 sandsynligheden for, at en effekt af en given størrelse indtræffer.
Miljøstyrelsens vurdering af bekæmpelsesmidler sker under varetagelse af  

 de samme hensyn og under udøvelse af de samme skøn, hvad enten der er tale om  

 sager, der afgøres med en godkendelse eller sager, der fører til indstilling  

 om forbudsprocedure.
Grundvurderingen udleveres til ansøgeren eller  

 godkendelsesindehaveren, der inden seks uger kan fremkomme med en udtalelse.  

 Hvis ansøgeren eller godkendelsesindehaveren benytter sig af muligheden for  

 at afgive en udtalelse, udarbejder Miljøstyrelsen på grundlag heraf et tillæg  

 til grundvurderingen, hvori udtalelsen indgår.
Det foreslås, at yderligere oplysninger, det vil sige  

 undersøgelsesresultater og andre data, ikke skal kunne inddrages i  

 sagsbehandlingen, så længe sagen behandles i forbudsprocedure; det vil sige  

 fra grundvurderingens dato.
Dette skal ses i sammenhæng med, at  

 Miljøstyrelsens grundvurdering i alt væsentligt er baseret på materiale  

 fremsendt af ansøgeren eller godkendelsesindehaveren.
I tilknytning hertil foreslås, at Miljøstyrelsen under ganske særlige  

 omstændigheder kan beslutte at inddrage yderligere oplysninger i løbet af  

 forbudsproceduren.
Her tænkes på den situation, at der undtagelsesvis  

 fremkommer helt nye oplysninger, der efter Miljøstyrelsens opfattelse  

 afgørende ændrer vurderingen af midlets egenskaber.
Denne undtagelsesmulighed  

 indebærer således ikke en generel forpligtelse for Miljøstyrelsen til at  

 behandle yderligere oplysninger, der måtte fremkomme efter grundvurderingens  

 dato.
 Såfremt der efter afslutningen af forbudsproceduren fremkommer nye  

 oplysninger, der afgørende ændrer vurderingen af midlets egenskaber, kan der  

 altid indgives en ny ansøgning om godkendelse af midlet.
Det samme gælder de sager, hvor ansøgeren eller godkendelsesindehaveren  

 efter modtagelsen af Miljøstyrelsens grundvurdering søger om en ny vurdering  

 af midlet med den begrundelse, at doseringen - det vil sige den konkrete  

 mængde, der udbringes - kan nedsættes.
For begge eksempler gælder således, at  

 sagerne behandles efter og uafhængigt af forbudsproceduren.
Begrundelsen er i  

 begge tilfælde, at der kræves en helt ny sagsbehandling fra Miljøstyrelsens  

 side.
Der kan tænkes at forekomme andre situationer, der kan sidestilles  

 hermed.
Miljøstyrelsen udarbejder efter høring af Landbrugs- og Fiskeriministeriet  

 et notat om de erhvervsøkonomiske konsekvenser for brugerne ved et helt eller  

 delvist forbud mod midlet og med forslag til afviklingsfrister.
Notatet  

 udleveres til ansøgeren eller godkendelsesindehaveren og relevante  

 interesseorganisationer, herunder brugerorganisationer, der inden seks uger  

 fra følgebrevets dato kan fremsætte deres kommentarer.
I sager om godkendelse  

 af et nyt stof udarbejdes notatet ikke.
Til § 35 e, stk. 3 Når grundvurderingen er udarbejdet, og ansøgerens eller  

 godkendelsesindehaverens frist på 6 uger til at afgive udtalelse er udløbet,  

 indhenter Miljøstyrelsen en ekspertudtalelse i sagen.
Ministeren vil således  

 fremover for alle stoffer, der indgår i midler, der indstilles til  

 forbudsproceduren, få eksterne eksperters udtalelse om sagen, forinden  

 ministeren træffer afgørelse.
Eksperten har ifølge forslaget tre måneder til  

 at udarbejde udtalelsen, der udarbejdes på grundlag af Miljøstyrelsens  

 grundvurdering.
I de sager, hvor der foreligger en udtalelse fra ansøgeren  

 eller godkendelsesindehaveren, indgår udtalelsen og Miljøstyrelsens  

 bemærkninger hertil som et tillæg til grundvurderingen, jf. de specielle  

 bemærkninger til § 35 e, stk. 2.
 Det Sundhedsvidenskabelige, Det Naturvidenskabelige og Det Jordbrugs- og  

 Veterinærvidenskabelige Forskningsråd udpeger i fællesskab et antal eksperter  

 inden for områderne sundhedsmæssig effekt af bekæmpelsesmidler, miljømæssig  

 effekt af bekæmpelsesmidler, vurdering af dokumentation vedrørende  

 eksponering samt vurdering af dosering og udbringning af bekæmpelsesmidler.  

 Miljøstyrelsen beskikker ad hoc blandt de udpegede en eller flere eksperter  

 fra relevante fagområder.
Af hensyn til afgrænsningen af ekspertens opgave, foreslås regler for,  

 hvad eksperten henholdsvis skal afgive udtalelse om og ikke afgive udtalelse  

 om.
Afgrænsningen er foretaget således, at eksperten ikke skal sætte sin  

 udtalelse i relation til de politisk betonede rammer for vurderingen af  

 bekæmpelsesmidler.
Eksperten skal alene udtale sig om Miljøstyrelsens  

 vægtning og anvendelse af de undersøgelsesresultater og andre data, der til  

 brug for udarbejdelsen af grundvurderingen er indsendt af ansøgeren eller  

 godkendelsesindehaveren til Miljøstyrelsen, eller er indhentet af  

 Miljøstyrelsen, jf. § 35 e, stk. 2 og bemærkningerne hertil.
Eksperten skal endvidere alene udtale sig om de af midlets egenskaber, der  

 fører til, at Miljøstyrelsen anser midlet for at være særligt farligt for  

 sundheden eller særligt skadeligt for miljøet, jf. § 35, stk. 1. Som eksempel  

 kan nævnes, at Miljøstyrelsen indstiller et middel til forbudsprocedure,  

 fordi midlet er svært nedbrydeligt (persistent) i jord.
Eksperten skal kun  

 udtale sig på dette ene punkt, og ekspertens opgave og dermed udtalelsens  

 indhold består af:
1) En stillingtagen til grundvurderingens punkt 2: »vurdering af  

 sagens oplysninger«, hvor Miljøstyrelsen vægter og anvender  

 dokumentationsmaterialet.
Eksperten udtaler sig altså om, hvorvidt  

 Miljøstyrelsens vægtning og anvendelse af dokumentation er fagligt  

 forsvarlig.
Eksperten skal ikke undersøge, om der i øvrigt findes  

 dokumentation på området, som hverken ansøgeren, godkendelsesindehaveren  

 eller Miljøstyrelsen har henholdsvis indsendt eller indhentet til brug for  

 udarbejdelsen af grundvurderingen.
2) En stillingtagen til, om Miljøstyrelsens konklusioner vedrørende midlet  

 og aktivstoffet er fagligt forsvarlige på basis af den anvendte  

 dokumentation.
Det skal dog understreges, at eksperten i den forbindelse ikke  

 skal udtale sig om de sikkerhedsfaktorer, generelle eksponeringsmodeller og  

 acceptniveauer, Miljøstyrelsen inddrager i den skønsmæssige vurdering af  

 bekæmpelsesmidler.
En sikkerhedsfaktor korrigerer for, at der kun laves undersøgelser af  

 midlets effekter på en eller få arter, og faktoren skal således beskytte de  

 ikke undersøgte arter i økosystemerne.
En eksponeringsmodel fastlægges ud fra  

 generelle overvejelser over, i hvilket omfang mennesker og dyr udsættes for  

 påvirkninger fra det konkrete bekæmpelsesmiddel ved den konkret ansøgte  

 dosering og anvendelse.
Et acceptniveau angiver niveauet for de effekter, der  

 på baggrund af en risikovurdering accepteres i miljøet ved brug af et konkret  

 middel.
Hertil hører for eksempel EU's grænseværdi for indholdet af  

 pesticider i drikkevand.
De nævnte dele af grundvurderingen, som eksperten ikke skal udtale sig om,  

 er baseret på Miljøstyrelsens vurderingsgrundlag, der har været forelagt  

 Bekæmpelsesmiddelrådet og Folketingets Miljø- og Planlægningsudvalg.  

 Eksperten skal således udtale sig under hensyntagen til, at de nævnte  

 faktorer, modeller og niveauer er givne.
Eksperten udarbejder herefter sin  

 udtalelse på baggrund af sin stillingtagen under 1) og 2).
For yderligere at styrke grundlaget for afgørelsen af forbudssager, vil  

 det vurderingsgrundlag, Miljøstyrelsen anvender, årligt blive forelagt  

 Folketingets Miljø- og Planlægningsudvalg.
Udvalget vil herved blive  

 informeret om vurderingsgrundlagets aktuelle indhold.
En ekspertudtalelse skal ikke tage stilling til, om Miljøstyrelsens  

 konklusioner om et bekæmpelsesmiddels egenskaber er videnskabeligt bevist.  

 Kemikalieloven stiller ikke krav om, at et bekæmpelsesmiddels sundhedsfarlige  

 eller miljøskadelige egenskaber skal være videnskabeligt beviste, for at  

 midlet kan indstilles til forbudsproceduren.
Det er tilstrækkeligt at  

 begrunde et forbud med, at midlet på grundlag af foreliggende undersøgelser  

 eller erfaringer formodes at være særligt farligt for sundheden eller  

 særligt skadeligt for miljøet, jf. § 35, stk. 1, som der henvises til i § 35  

 d, stk. 1, nr. 1.
En ekspertudtalelse om Miljøstyrelsens grundvurdering af et  

 bekæmpelsesmiddel kan sammenlignes med den udtalelse, eksperter udarbejder,  

 når de udtaler sig om fagfællers videnskabelige artikler, eller udtaler sig  

 om en afhandling, der er indleveret til opnåelse af Ph.D.-graden.
Ekspertens  

 tidsforbrug i sager om bekæmpelsesmidler afhænger af karakteren af den  

 konkrete forbudssag, men det er på baggrund af ovenstående realistisk at  

 forvente, at eksperten kan udtale sig om et bekæmpelsesmiddel inden for  

 tidsfristen på tre måneder.
Ekspertens overholdelse af tidsfristen på tre måneder er afgørende for, om  

 formålet med lov nr. 438 af 1. juni 1994 og formålet med nærværende  

 lovforslag kan overholdes, nemlig at sager om forbud mod bekæmpelsesmidler  

 skal afgøres hurtigt, så de særligt sundhedsfarlige eller miljøskadelige  

 midler kan fjernes fra markedet.
I tilknytning hertil foreslås det  

 præciseret, at hverken ansøgeren, godkendelsesindehaveren eller  

 Miljøstyrelsen kan stille spørgsmål til eksperten.
Miljøstyrelsen vil endvidere ikke udpege en ekspert, der på forhånd  

 tilkendegiver, at tidsfristen ikke kan overholdes for den pågældendes  

 vedkommende.
Hvis det efter udpegningen viser sig, at en ekspert for eksempel  

 på grund af længerevarende sygdom eller andet forfald ikke kan overholde  

 fristen, vil Miljøstyrelsen udpege en anden med den følge, at en ny  

 tre-måneders frist begynder.
Ekspertudtalelsen sendes til ansøgeren eller  

 godkendelsesindehaveren til orientering.
Til § 35 e, stk. 4 Inden ministeren træffer afgørelse om et eventuelt forbud mod et  

 bekæmpelsesmiddel, skal sagen forelægges for Bekæmpelsesmiddelrådet til  

 udtalelse.
En sådan forelæggelse er betinget af, at Miljøstyrelsen  

 opretholder grundvurderingens indstilling om, at midlet bør forbydes.
Der vil  

 i den forbindelse blive lagt betydelig vægt på ekspertudtalelsens indhold.
 Bekæmpelsesmiddelrådets drøftelse sker på baggrund af følgende materiale:
 Miljøstyrelsens grundvurdering med eventuelt tillæg, jf. § 35 e, stk. 2,  

 ekspertudtalelsen og notat om erhvervøkonomiske konsekvenser ved et helt  

 eller delvist forbud mod midlet med eventuelle kommentarer, jf. de specielle  

 bemærkninger til § 35 e, stk. 2. Formanden for Bekæmpelsesmiddelrådet  

 udarbejder en skriftlig sammenfatning af rådets debat.
Til § 35 e, stk. 5 Forslaget svarer indholdsmæssigt til bemyndigelsesbestemmelsen i den  

 gældende lovs § 35 d, stk. 3.
Til § 35 f Forslaget er identisk med dispensationsbestemmelsen i den gældende lovs §  

 35 e.
Til § 1, nr. 3 Forslaget præciserer, at tilbagekaldelsesproceduren i § 38, stk. 1 ikke  

 anvendes, når et godkendt middel på baggrund af nye oplysninger vurderes som  

 uacceptabelt for sundhed eller miljø, jf. § 35 d, stk. 1, nr. 1. Derimod  

 bortfalder godkendelsen, hvis det af godkendelsen omfattede middel optages på  

 bilag 2, liste A.
Godkendelsens bortfald er en konsekvens af, at midler, der  

 optages på liste A, ikke længere må sælges eller anvendes i Danmark, jf. § 35  

 c.
Ordlyden af § 38 blev imidlertid ikke ved vedtagelsen af § 35 c og d i lov  

 nr. 438 konsekvensrettet i overensstemmelse hermed.
Der er i en klage til Folketingets Ombudsmand rejst tvivl om, hvorvidt  

 nye, belastende oplysninger om allerede godkendte midler kan føre til  

 umiddelbar iværksættelse af forbudsproceduren, eller om denne type sager i  

 stedet skulle følge den tidligere procedure med tilbagekaldelse af  

 godkendelsen og med efterfølgende klageadgang til Miljøklagenævnet.  

 Sagsbehandlingen i Miljøklagenævnet kunne i så fald efterfølgende suppleres  

 med en sagsbehandling efter forbudsproceduren og herunder med ekstern  

 ekspertudtalelse.
Med den foreslåede konsekvensændring af § 38, stk. 1  

 tydeliggøres, at tilbagekaldelsesproceduren efter denne bestemmelse ikke  

 anvendes i forbindelse med midler, der indstilles til forbudsprocedure.
Til § 2 De sager, hvor der inden den 1. november 1995 i overensstemmelse med § 44  

 b i bekendtgørelse nr. 115 af 20. februar 1995, er indleveret anmodning om  

 ekspertudtalelse på basis af præciserede spørgsmål, vil blive behandlet efter  

 de hidtil gældende regler i bekendtgørelsen.
