Betænkning afgivet af Indfødsretsudvalget den 11. maj 2006 Betænkning over Forslag  

 til lov om indfødsretsprøve [af integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 30. marts 2006 og var til 1.  

 behandling den 19. april 2006. Lovforslaget blev efter 1. behandling henvist  

 til behandling i Indfødsretsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, integrationsministeren har ikke sendt dette udkast til udvalget.
Den  

 5.  

 april 2006 sendte integrationsministeren et høringsnotat til udvalget.
Den  

 19.  

 april 2006 sendte integrationsministeren de indkomne høringssvar til  

 udvalget.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller forslaget til  

  

 forkastelse  

  

 ved 3. behandling.
 Socialdemokratiets medlemmer af udvalget finder, at det er  

 utilfredsstillende, at der fremsættes et lovforslag med så lidt konkret  

 indhold,  

 som tilfældet er med lovforslaget om en indfødsretsprøve.
 Grundideen, nemlig at der skal laves en såkaldt indfødsretsprøve,  

 kunne såmænd godt have en vis sympati hos Socialdemokratiet, specielt hvis  

 prøven  

 indgik i den almindelige undervisning og var en del af et forløb med  

 undervisning  

 i det danske sprog.
Men i lovforslaget konstateres det blot, at ministeren skal lave  

 noget, der skal have navnet »indfødsretsprøve«, mens alt andet stort set  

 lægges  

 frit ud til ministerens afgørelse.
Det er en god tradition i det danske  

 undervisningssystem, at der er faglighed og ensartethed (pensum, niveau osv.)  

 i  

 prøveforhold, således at man reelt kan bedømme resultaterne og anvende dem  

 efter deres formål.
Dette gælder på ingen måde det præsenterede lovforslag om  

 en indfødsretsprøve.
Det Radikale Venstres medlem af udvalget er grundlæggende  

 positiv over for ideen om, at nye danske statsborgere skal undervises i  

 danske  

 samfundsforhold.
Det Radikale Venstre har tidligere foreslået, at det skulle  

 ske i forbindelse med danskundervisningen.
Hvad angår forslaget om en  

 skriftlig  

 prøve, er Det Radikale Venstre af den opfattelse, at en prøve i danske  

 samfundsforhold med fordel ville kunne kombineres med den mundtlige prøve i  

 danskkundskaber.  

 På den måde ville der mere blive tale om en diskussion og en egentlig  

 forståelsesprøve.
Det Radikale Venstre er bekymret for, at den skriftlige  

 prøve  

 i for høj grad lægger op til udenadslære og vil give lejlighed til flere  

 misforståelser.
Ud over det rent indholdsmæssige er Det Radikale Venstre også  

 stærkt kritisk over for selve lovforslagets kvalitet.
Således er der stort  

 set  

 tale om en ren ministerbemyndigelse, hvor Folketinget ikke har den ringeste  

 indsigt i den konkrete udformning og de tanker, der måtte ligge bag en sådan.
Socialistisk Folkepartis medlem af udvalget udtaler, at SF som  

 udgangspunkt ikke har noget imod, at der bliver lavet en indfødsretsprøve, og  

 dette  

 har SF allerede foreslået for flere år siden.
For at SF ville kunne stemme  

 for  

 det foreliggende lovforslag, ville det dog kræve, at man rent faktisk ud fra  

 lovforslaget kunne læse, hvad prøvens indhold gik ud på.
SF vil ikke lægge  

 sig  

 fladt ned på ryggen og udskrive en blankocheck til ministeren til at lave en  

 prøve som formentlig bliver præget mere af Dansk Folkepartis end af SFs  

 værdier.
Enhedslistens medlem af udvalget vender sig mod de generelt  

 strammere regler for at opnå dansk statsborgerskab.
Enhedslisten er imod, at  

 en  

 prøve i dansk kultur, historie og samfundsforhold skal være en måde at skabe  

 integration.
Enhedslisten finder desuden, at bemyndigelsen til ministeren til  

 at fastsætte indhold af undervisning og prøve, hvis beståelse skal være en  

 forudsætning for statsborgerskab, udgør en urimelig politisering af adgangen  

 til statsborgerskab.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Britta Schall Holberg (V)   

 Karsten Nonbo (V)   

 Irene Simonsen (V)   

 Eyvind Vesselbo (V)   

 Søren Krarup (DF)  

  

  nfmd.  

  

 Jesper Langballe (DF)   

 Allan Niebuhr (KF)  

  

  fmd.  

  

 Henriette Kjær (KF)   

 Henrik Sass Larsen (S)   

 Poul Andersen (S)   

 John Dyrby (S)   

 Morten Bødskov (S)   

 Lene Hansen (S)   

 Simon Emil Ammitzbøll (RV)   

 Kamal Qureshi (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 180 Bilagsnr.
