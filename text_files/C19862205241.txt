 FAG:
Læreplan for undervisningsfaget DATABEHANDLING FORMÅL:
 Formålet med undervisningen er at skabe et datamatisk grundlag for  

 arbejdet med edb-systemer i forskellige erhvervsfunktioner.
 At sætte eleverne i stand til at forstå og at arbejde med datamatiske  

 systemer.
 At sætte eleverne i stand til at medvirke som brugerrepræsentant ved  

 konstruktion og implementering af systemer, herunder valg af datamatisk  

 udstyr.
 At sætte eleverne i stand til ud fra et givet databehandlingsbehov at  

 kunne deltage i vurdering og valg af et applikationssystem.
 At give eleverne indblik i informationsteknologiens udvikling.
 INDHOLD:
1. APPLIKATIONSSYSTEMER Eleverne skal være i stand til selvstændigt at arbejde med terminaludstyr  

 eller mikrodatamatudstyr i forbindelse med kørsel af applikationssystemer.
 Eleverne skal være bekendt med principper for opbygning af  

 applikationssystemer og applikationssystemers integrationsmuligheder.
 Eleverne skal kunne udføre de mest forekommende funktioner i et  

 administrativt standardsystem.
 Eleverne skal kende principperne for opbygning af moderne  

 databasesystemer, herunder relationsdatabaser.
 Eleverne skal kunne foretage simpel informationsbehandling i et  

 databasesystem.
 Eleverne skal kunne foretage mindre konsekvensberegninger i et  

 regnearksystem.
 Eleverne skal kunne anvende hovedfunktionerne i et tekstbehandlingssystem.
 Eleverne skal være bekendt med principper for opbygningen af  

 brugervejledninger samt kunne arbejde med disse.
 Eleverne skal forstå datadisciplinens betydning samt nødvendigheden af  

 såvel fysiske som systemmæssige sikkerhedsforanstaltninger.
2. TEKNOLOGIFORSTÅELSE Eleverne skal opnå forståelse af begrebet systemarkitektur.
 Eleverne skal opnå kendskab til standardiserede styresystemer.
 Eleverne skal opnå forståelse af datamatens opbygning og virkemåde samt  

 den forventede teknologiske udvikling.
 Eleverne skal opnå forståelse af konfigurationsprincipper (leveranceform  

 og driftsform).
 Eleverne skal opnå forståelse af sammenhængen mellem brugerens krav til  

 applikationer og krav til maskinel.
 Eleverne skal opnå forståelse af datakommunikationens hovedelementer  

 (datatransmission og lokale netværk).
Eleverne skal opnå kendskab til fremtidssikring af udstyr og programmel  

 (åben systemarkitektur), herunder - udvidelsesmuligheder - kompatibilitet samt - ydelsessikring.
 Eleverne skal kunne opbygge strukturerede programmer af mindre omfang for  

 at opnå en forståelse af dialogen mellem bruger og maskine.
3. SYSTEMKONSTRUKTION Eleverne skal have kendskab til faseopdeling af systemarbejde, herunder  

 organisation af projektarbejde og brugermedvirken.
 Eleverne skal opnå kendskab til systemstrukturering og skal kunne anvende  

 beskrivelsesværktøjer i tilknytning hertil.
 Eleverne skal have kendskab til strukturer og indhold i registre.
 Eleverne skal kunne medvirke ved udarbejdelse af hensigtsmæssige  

 uddataformer, herunder skærmbilleder og terminaldialoger.
 Eleverne skal have kendskab til opbygning af datamatiske systemer ved  

 hjælp af prototyper.
 Eleverne skal have kendskab til principper for test af systemer.
4. IMPLEMENTERING AF APPLIKATIONSSYSTEMER Eleverne skal kunne medvirke ved analyse af et givet databehandlingsbehov  

 og have forståelse af elementerne, der indgår i et tilbudsgrundlag for et  

 system (både maskinel og programmel).
 Eleverne skal have forståelse af kriterier, der indgår i vurdering og valg  

 mellem indkomne tilbud.
 Eleverne skal have kendskab til igangsætningsformer og konvertering af  

 systemer samt have forståelse af de tilhørende sikkerhedsaspekter.
 Eleverne skal opnå forståelse af, at en effektiv brugeruddannelse og en  

 effektiv opfølgning er af afgørende betydning for driftssituationen.
5. INFORMATIONSSAMFUNDET Eleverne skal have kendskab til muligheder og problemer i forbindelse med  

 den stigende anvendelse af elektroniske kommunikationsværktøjer og  

 informationsdatabaser, herunder transmissionsmuligheder, sammenkobling af  

 systemer og forespørgselssprog.
 Eleverne skal opnå en solid baggrund for at kunne følge og forstå  

 udviklingen dels i forhold til informationsteknologiens  

 anvendelsesmuligheder, dels i forhold til samfundsudviklingen.
 Eleverne skal opnå et indgående kendskab til love og aftaler om teknologi.
6. STØRRE SAMMENFATTENDE OPGAVE Eleverne skal arbejde med datamatiske hovedelementer i en større  

 erhvervsrelevant sammenhæng.
 Denne læreplan finder første gang anvendelse for de elever, der påbegynder  

 det 2-årige kursus i august 1986.
 P.d.v.
 e.b.
N.H.
Tetzschner underv.insp.
