(Finansieringscirkulæret) Indledning I kapitel VII i byfornyelsesloven, jfr. lovbekendtgørelse nr. 342 af 10.  

 juli 1985, er fastsat bestemmelser dels om arten og omfanget af den  

 offentlige støtte, som kan ydes til finansiering af foranstaltninger, der er  

 besluttet med hjemmel i loven, dels om støttens fordeling mellem kommunen og  

 staten.
Ifølge loven er det primærkommunerne, der tager initiativ til og bærer  

 ansvaret for byfornyelse, boligforbedring og kondemnering.
Beslutningerne  

 herom træffes af kommunalbestyrelsen, og kommunen afholder som hovedregel  

 alle offentlige udgifter forbundet dermed.
Statsstøtten ydes som hel eller  

 delvis refusion af de af kommunen afholdte udgifter med fradrag af indtægter.  

 Der er mulighed for, at statens andel af støtten forskudsvis kan stilles til  

 rådighed for kommunen.
 En forudsætning for kommunernes beslutninger efter byfornyelsesloven er,  

 at det nødvendige finansieringsgrundlag på forhånd er sikret, herunder at der  

 er sikret statsstøtte i form af rentebidrag og udgiftsrefusion inden for de  

 beløbsrammer, der i medfør af lovens § 67, stk. 2, er tildelt den enkelte  

 kommune af den samlede årlige ramme på finansloven for støtte til byfornyelse  

 og boligforbedring m.v.
 For at kommunen kan planlægge byfornyelsens og boligforbedringens omfang  

 og prioritere opgaverne i forhold til hinanden, er det nødvendigt, at der  

 tilvejebringes et tilstrækkeligt beslutningsgrundlag, svarende til de  

 forskellige beslutningsfaser, til vurdering af beslutningernes økonomiske  

 konsekvenser.
Det er et hovedprincip i byfornyelsesloven, at ejere, lejere, andelshavere  

 og andre brugere inddrages i planlægningen og gennemførelsen af byfornyelse  

 og boligforbedring.
En nødvendig forudsætning for deres stillingtagen til  

 kommunens byfornyelses- og boligforbedringsbeslutninger er, at beslutningerne  

 ledsages af realistiske oplysninger om de økonomiske konsekvenser for de  

 berørte ejere og lejere m.v.
Byfornyelsesloven stiller derfor krav om, at  

 forslag til kommunens beslutninger skal være ledsaget af oplysning om  

 reglerne for offentlig støtte til gennemførelse af disse beslutninger.
 Cirkulæret indeholder:
Indholdsfortegnelse Økonomiske aktivitetsrammer for kommunens  

 beslutninger 1.1. Statsstøttebevillingen som aktivitetsramme Det fremgår af byfornyelseslovens § 8, stk. 2, jfr. § 67, at en  

 kommunalbestyrelse ikke kan lade en byfornyelsesbeslutning efter § 7, stk. 1,  

 eller § 7 a, stk. 1, træde i kraft, medmindre den inden for den ramme for  

 offentlig støtte, som kommunen har fået stillet til rådighed af  

 boligstyrelsen, samtidig kan meddele tilsagn om ydelse af offentlig støtte  

 til beslutningens gennemførelse efter reglerne i lovens kapitel VII.
Dette  

 gælder også for boligforbedringsbeslutninger, jfr. § 32, stk. 1, samt for  

 påbud om afhjælpning af sundhedsfare eller brandfare, jfr. § 72, og for påbud  

 om nedrivning, jfr. § 74.
Med § 8, stk. 3, er der dog skabt hjemmel for, at kommunalbestyrelsen kan  

 lade beslutningen træde i kraft uden statsstøtte, såfremt kommunen yder  

 støtten udelukkende for egen regning.
Der henvises herom til pkt. 1.6.
 På de årlige finanslove bemyndiges boligministeren til indenfor en angiven  

 ramme at meddele kommunerne tilsagn om statsstøtte til byfornyelse og  

 boligforbedring samt kondemnering (og i en overgangsperiode også til  

 sanering.). Rammen fastlægger det overordnede økonomiske omfang af den  

 samlede aktivitet, som kommunernes beslutninger vil kunne resultere i.
 Hensigten med bestemmelsen om, at statsstøttebevillingen og dens fordeling  

 til kommunerne skal overholdes som aktivitetsramme, er at sikre, at de  

 kommunale beslutninger om byfornyelse og boligforbedring ikke træffes i  

 videre omfang, end det er muligt umiddelbart at følge op økonomisk.
Jo længere tid der går, fra en beslutning træffes, til den gennemføres, jo  

 mere forrykkes de økonomiske forudsætninger, der er knyttet til beslutningen,  

 og forudsætningerne for ejernes og lejernes dispositioner.
Omkostningerne ved  

 beslutningernes gennemførelse vokser sædvanligvis i den tid, der går, fra  

 byfornyelse af et område kommer på tale, til den faktisk gennemføres.
Beboere og erhvervsdrivende begynder at søge bort med deraf følgende  

 risiko for driftstab, og ejerens interesse for bygningernes vedligeholdelse  

 svækkes.
Især kan udgifterne til istandsættelse af tomme, uopvarmede  

 bygninger stige voldsomt på kort tid.
1.1.1.  Rammebelastende aktiviteter Rammen belastes kun med de byfornyelses- og boligforbedringsudgifter,  

 hvortil der ydes statsstøtte.
Det er hele den med aktiviteten forbundne  

 nettoudgift (udgifter med fradrag af eventuelle indtægter, jfr. pkt. 2.2.),  

 der ligger til grund for statsstøttens beregning, som belaster rammen, og  

 ikke kun den del af udgiften, som dækkes af staten.
Statsstøtte til  

 aktiviteter, der udføres med hjemmel i anden lovgivning, f.eks. gårdrydning  

 efter byggeloven, jfr. pkt. 5.5., belaster rammen med det beløb, som ligger  

 til grund for statsstøttens beregning.
Rentebidrag, jfr. pkt. 4.6.3, belaster rammen med den støtteberettigede  

 udgift, hvortil der kan ydes rentebidrag.
Afdragsbidrag, jfr. pkt 4.6.4, ydes  

 kun i forbindelse med rentebidrag og belaster derfor ikke rammen særskilt.
Er  

 rentebidrag på forhånd udelukket - f.eks. når kommunen råder over en  

 ejerbolig, som sælges, når forbedringsarbejderne er gennemført, jfr. pkt.  

 2.7.2.4. - belaster aktiviteten kun rammen med den del af  

 forbedringsudgiften, som er tabsgivende og støttes i kraft heraf.
1.1.2.  Aktiviteter, som ikke belaster rammen De udgifter, som kommunen kan afholde med hjemmel i byfornyelsesloven, men  

 som ikke med hjemmel i denne lov er refusionsberettigede, jfr. ovenfor pkt.  

 1.1.1. og pkt. 2.7.4., falder således uden for rammen.
Dette gælder også  

 udgifter i forbindelse med beslutninger, som udelukkende støttes af kommunen  

 selv, jfr. pkt. 1.6.
 Beslutninger, som ikke medfører udgifter for det offentlige, f.eks.  

 beslutning om forbud mod beboelse og ophold efter lovens § 73, er naturligvis  

 også uden for rammen.
 Endelig følger det modsætningsvis af § 8, stk. 2, at kommunen kan foretage  

 indledende skridt til byfornyelse af et område, herunder træffe  

 byfornyelsesbeslutning, så længe rammen ikke belastes ved, at kommunen lader  

 beslutningen træde i kraft.
 Kommunen kan således:
a. orientere ejere og lejere inden der træffes beslutning efter § 7 a,  

 stk. 1, om afståelse af grunde og bygninger m.v., b. udarbejde § 9-redegørelse og offentliggøre denne, c. udarbejde forslag, jfr. § 9, stk. 3, til byfornyelsesbeslutning efter §  

 7, stk. 1, og offentliggøre dette med den følgevirkning, jfr. § 11, stk. 2,  

 at ejere af ejeranvendte erhvervsejendomme har ret til straks efter  

 orientering i medfør af § 9, stk. 5, at forlange erhvervsejendommen overtaget  

 af kommunen, d. træffe beslutning, jfr. § 9, stk. 8, om byfornyelse efter § 7, stk. 1, e. bekendtgøre byfornyelsesbeslutningen, jfr. § 10, med de virkninger, der  

 derved udløses, jfr. § 11, stk. 1, som giver ejerne adgang til straks at  

 forlange, at kommunen overtager ejendomme, der efter beslutningen skal rådes  

 over, og § 12, stk. 1 og stk. 2, om stop for retlig eller faktisk råden og  

 for prioritering uden kommunalbestyrelsens samtykke.
Fælles for de under a.-e. nævnte dispositioner er, at de stort set ikke  

 medfører rammebelastende udgifter, bortset fra udgifter til administration,  

 information og eventuelt godtgørelse til erhvervslejere efter § 37 og § 40,  

 stk. 2. Overtagelse af ejendomme til handelsværdien, som ejere kan kræve  

 efter c. og e., er ikke isoleret set en refusionsberettiget  

 byfornyelsesudgift, og belaster derfor ikke rammen.
De rammebelastende  

 udgifter viser sig først ved byfornyelsesforanstaltningernes gennemførelse  

 jfr. pkt. 2.2. Om refusion af administrations- og informationsudgifter m.m.,  

 hvis arbejdet udføres af et byfornyelsesselskab, henvises til punkterne  

 2.7.1.16. og 2.9. Af pkt. 2.7.1.17. fremgår, at der ikke er refusionsmulighed  

 for disse udgifter, hvis kommunen selv udfører arbejdet.
Loven forudsætter, at de indledende skridt til byfornyelse følges op af  

 gennemførelsesforanstaltninger inden for et kortere tidsrum.
Dette fremgår  

 f.eks. af § 12, stk. 3, hvorefter forbud mod, at der retligt eller faktisk  

 etableres forhold, som kan hindres ved en byfornyelsesbeslutning, forudsættes  

 fulgt op inden for 2 år, og af boligstyrelsens cirkulære nr. 57 af 11. maj  

 1983 om byfornyelsesbeslutningers indhold, hvori det i pkt. 2 nævnes, at det  

 område, som omfattes af en byfornyelsesbeslutning, ikke bør være større, end  

 at beslutningen kan gennemføres inden for en overskuelig tid, f.eks. 3-4 år.
 Ifølge § 13 påhviler det kommunalbestyrelsen efter den tidsfølge, der er  

 angivet i byfornyelsesbeslutningen, jfr. § 7, stk. 4, at træffe fornødne  

 foranstaltninger til gennemførelsen.
Kommunalbestyrelsen skal derfor, inden der tages skridt til byfornyelse  

 med statsstøtte, sikre sig, at der af statens samlede rammer til støtte til  

 byfornyelse kan stilles midler til rådighed for gennemførelse af de  

 rammebelastende initiativer, som kommunen planlægger.
Der henvises herom til  

 pkt. 1.3.
1.1.3.  Ikrafttrædelsesforanstaltninger Når byfornyelsesbeslutningen er truffet, tager kommunen initiativ til  

 beslutningens gennemførelse, jfr. §§ 14-30. Disse foranstaltninger er direkte  

 omfattet af § 8. Det er således en betingelse for, at kommunen gyldigt kan  

 bruge byfornyelsesbeslutningen som grundlag for  

 gennemførelsesforanstaltninger af enhver art - såsom anvisning af  

 erstatningsboliger, ekspropriation, nedrivning, opfordring til  

 ombygning/godkendelse af projekt, påbud osv. - at kommunen enten har plads  

 inden for den ramme for offentlig støtte, som kommunen har fået tildelt,  

 eller er i stand til at gennemføre beslutningen udelukkende med kommunal  

 støtte, jfr. pkt. 1.6., således at kommunen kan knytte tilsagn om ydelse af  

 offentlig støtte til arbejdernes gennemførelse efter reglerne i lovens  

 kapitel VII.
1.2.  Rammens fordeling mellem kommunerne Det er kommunerne, som tager initiativet til foranstaltninger efter  

 byfornyelsesloven.
I overensstemmelse hermed tager boligstyrelsen  

 udgangspunkt i kommunernes ønsker, jfr. § 67, stk. 1, ved fordeling mellem  

 kommunerne af rammen på finansloven.
 Da kommunernes ønsker om sanering og byfornyelse m.v. i de senere år har  

 oversteget den samlede ramme, har boligstyrelsen måttet foretage en  

 prioritering ved rammens fordeling mellem kommunerne.
 Prioriteringen vil tage udgangspunkt i kommunernes relative behov for  

 byfornyelse og boligforbedring, således som behovet er belyst i Bygnings- og  

 Boligregistrets oplysninger om bygningernes tilstand i den enkelte kommune,  

 suppleret med andre systematisk tilvejebragte oplysninger, f.eks.  

 oplysninger, som kommunen har tilvejebragt ved tilslutning til  

 Informationssystemet vedrørende byfornyelse, som er beskrevet i  

 boligministeriets publikation nr. 65: »Byfornyelse og boligforbedring,  

 beslutningsgrundlaget« fra november 1983.
 Oplysninger om byfornyelsesbehovets fordeling og karakter, som fremgår af  

 regionplanerne og de dertil knyttede redegørelser, vil også kunne indgå i  

 fordelingsgrundlaget.
1.2.1.  Indberetning af kommunens ønsker om byfornyelse og  

 boligforbedring I henhold til lovens § 67, stk. 1, skal kommuner, som ønsker at gennemføre  

 aktiviteter med støtte efter byfornyelsesloven, hvert år fremsende et  

 overslag over de udgifter, som kommunen forventer at skulle afholde til  

 nærmere bestemte byfornyelses- og boligforbedringsarbejder i hvert af de  

 følgende 4 år.
Samtidig oplyses, hvor stor en del af de årlige udgifter, der  

 vedrører boligforbedringsarbejder, som finansieres med indekslån med  

 rentebidrag efter § 59, og til hvilke øvrige udgifter, der ønskes  

 statsrefusion efter § 66, stk. 3.
På grundlag af kommunernes indberetning bevilger boligstyrelsen derefter  

 kommunalbestyrelserne refusion efter § 66, stk. 3, af udgifter til  

 byfornyelses- og boligforbedringsarbejder.
Boligstyrelsen bemyndiger samtidig  

 kommunalbestyrelserne til at give tilsagn om rentebidrag og afdragsbidrag til  

 finansiering af forbedringsarbejder inden for et bestemt beløb af den på  

 årets finanslov fastsatte beløbsramme, jfr. § 67, stk. 1, i det omfang  

 arbejderne er besluttet i henhold til byfornyelseslovens kapitel II, III  

 eller VIII og påregnes iværksat i årets løb eller inden for de følgende 3  

 finansår og afsluttet inden for samme periode.
1.2.2.  Indberetningernes indhold Det fremgår af loven, at kommunernes indberetning skal indeholde en  

 nærmere specifikation af de påtænkte arbejder og deres art, af de med  

 arbejderne forbundne udgifter, af støtteformen (rentebidrag/refusion) og af  

 tidspunktet for arbejdernes påbegyndelse og afslutning.
Bestemmelserne herom  

 har til formål at tjene som grundlag dels for fordeling af rammen, dels for  

 den årlige indberetning om kommunernes byfornyelsesaktiviteter, som skal  

 indsendes til boligstyrelsen i henhold til § 67, stk. 3.
 For at opnå et ensartet grundlag for fordeling af rammer og bedømmelse af  

 byfornyelsesprocessens forløb er det hensigtsmæssigt, at oplysningerne fra  

 kommunerne er let tilgængelige og gives på et ensartet grundlag, så de er  

 umiddelbart sammenlignelige fra år til år og kommunerne imellem.
 Der er derfor behov for:
at oplysningerne gives i standardiseret form, at formen er tilpasset kommunens eget oplysningsbehov, bevillingsmæssige  

 styring og budget- og regnskabssystem, herunder kontoplan, at oplysningerne muliggør en samlet bevillingsmæssig tilrettelæggelse af  

 byfornyelsesaktiviteterne, at oplysningerne er tilstrækkeligt detaljerede som erfaringsgrundlag for  

 den fremtidige byfornyelse og til statistisk behandling, at oplysningerne umiddelbart kan sammenholdes med eksisterende  

 oplysninger, f.eks.
BBR-registeret og Informationssystemet.
I skemaer og formularer angives overslagsbeløb i samme prisniveau som  

 finansloven for det pågældende år, dvs. prisniveauet medio finansåret.
Dette  

 prisniveau anvendes også for de efterfølgende finansår på skemaerne.
Afholdte  

 udgifter angives i faktiske tal.
Overslag reguleres med indekset for  

 montagebyggeri eller efter et nyt revideret skøn over udgiften.
1.3.  Den bevillingsmæssige tilrettelæggelse Til brug for den ordinære bevillingsmæssige tilrettelæggelse af  

 byfornyelsesaktiviteten, jfr. især § 67, og til dækning af det i pkt. 1.2.2.  

 nævnte oplysningsbehov, anvendes et skemasæt bestående af følgende 6 skemaer:
 Skema I : Finansieringsoversigt for en byfornyelses- eller  

 boligforbedringsbeslutning.
 Skema II : Støtteoversigt for en byfornyelses- eller  

 boligforbedringsbeslutning.
 Skema III : Ejendomsskema for en byfornyelsesbeslutning.
 Skema IV : 4-årsindberetning for igangværende  

 byfornyelsesbeslutninger m.v.
 Skema V : 4-årsindberetning for nye byfornyelsesbeslutninger m.v.
Skema VI : Finansierings- og støttebehov for kap.
VIII-beslutning  

 eller et-årig kap.
III-beslutning.
 Den enkelte byfornyelsessag gennemløber i bevillingsmæssig henseende tre  

 hovedfaser, der i det følgende benævnes planlægningsfasen,  

 beslutningsfasen og gennemførelsesfasen .
 I det følgende gennemgås først i hovedtræk forløbet af en byfornyelsessag  

 i disse faser, og skemaernes anvendelse i forbindelse hermed (pkt. 1.3.1).  

 Derefter gennemgås de enkelte skemaers indhold. (pkt. 1.3.2.).
 Der gælder særlige principper for tildeling af tilsagnsrammer til  

 beslutninger efter lovens kapitel VIII jfr. pkt. 1.3.3. og skema VI og efter  

 lovens kapitel III jfr. pkt. 1.3.4 og skema VI.
1.3.1.  De bevillingsmæssige faser a.
Planlægningsfasen En byfornyelsessag indgår i bevillingstilrettelæggelsen op til 4 år før  

 det forventede beslutningstidspunkt.
Hvert år i begyndelsen af november  

 anmelder kommunen til boligstyrelsen de planlagte nye byfornyelses- og  

 boligforbedringsaktiviteter for de efterfølgende 4 år.
 Dette sker ved anvendelse af skema V (4-årsindberetning for nye  

 beslutninger m.v.) .
I denne fase kan skønnet over ombygningsudgifter tages fra  

 Informationssystemet i de områder, som er omfattet deraf.  

 Ombygningsudgiftsskønnet suppleres med skøn over ejendomsværdier,  

 grundværdier, nedrivnings- og retableringsudgifter, (eventuelt ud fra  

 gennemsnitlige m2-priser eller lignende), samt udgifter til  

 friarealforbedring.
Endvidere skal der skønnes over diverse godtgørelser og  

 tilskud efter byfornyelsesloven, samt administrationsudgifter m.v.
Skemaet kan således i denne fase typisk anvendes uden en detaljeret  

 budgettering for hver enkelt ejendom.
Imidlertid kan det nøjagtige  

 støttebehov ikke opgøres, før en detailbudgettering er foretaget.
På grundlag af samtlige indkomne indberetninger, tilrettelægger  

 boligstyrelsen et foreløbigt bevillingsprogram for 4-årsperioden og giver  

 kommunen en vejledende tilbagemelding om mulighederne for iværksættelse af  

 nye aktiviteter.
Denne tilbagemelding har form af dels en vejledende  

 tilsagnsramme for hele 4-årsperioden under eet, dels en vejledende 1-årig  

 tilsagnsramme for det første år . Tilbagemeldingen finder sted, efter at  

 finansloven for det første år i 4-årsperioden er vedtaget, og sker med  

 forbehold for størrelsen af de samlede rammer på de efterfølgende 3 års  

 finanslove.
Om principperne for fordeling af den samlede ramme mellem  

 kommunerne henvises til afsnit 1.2. ovenfor.
Denne vejledende tilsagnsramme fungerer som  

planlægningsgrundlag for kommunen ved den videre tilrettelæggelse af  

 aktiviteterne i 4-årsperioden.
Er den vejledende tilsagnsramme ikke  

 tilstrækkelig til at iværksætte alle de ønskede aktiviteter på det ønskede  

 tidspunkt, må kommunen tage stilling til hvilke aktiviteter, der skal  

 beskæres eller udskydes.
Da der er tale om en vejledende tilsagnsramme, er betingelsen i § 8, stk.  

 2 hvorefter en byfornyelsesbeslutning kun kan træde i kraft, såfremt kommunen  

 indenfor sin ramme for offentlig støtte kan meddele tilsagn om ydelse af  

 offentlig støtte til arbejdernes gennemførelse (eller kommunen selv kan yde  

 støtten efter § 8, stk. 3) - ikke opfyldt, blot fordi der er plads indenfor  

 kommunens vejledende tilsagnsramme.
Det samme gælder ved  

 boligforbedringsbeslutninger jfr. § 32 og beslutninger efter kapitel VIII.
 For at betingelsen i § 8, stk. 2, kan anses for opfyldt, kræves der  

 tildeling af en bindende tilsagnsramme til den konkrete beslutning efter den  

 nedenfor under b. beskrevne procedure .
b.
Beslutningsfasen Umiddelbart før eller efter at en byfornyelses-, boligforbedrings- eller  

 kapitel VIII sag behandles i kommunalbestyrelsen med henblik på beslutning  

 efter § 7, § 7 a, § 32 eller kapitel VIII, kan boligstyrelsen ansøges om  

 tildeling af en bindende tilsagnsramme til den konkrete sag, så det  

 kan bekræftes, om beløbet står til rådighed.
Såfremt det ansøgte beløb kan  

 rummes indenfor kommunens eet-årige vejledende tilsagnsramme, vil tildeling  

 af den bindende tilsagnsramme normalt være uproblematisk og kunne ske  

 omgående.
 Såfremt beløbet derimod overstiger den eet-årige vejledende tilsagnsramme,  

 (men kan rummes indenfor kommunens samlede 4-årige vejledende tilsagnsramme),  

 forudsætter boligstyrelsens stillingtagen til ansøgningen en samlet  

 revurdering af den bevillingsmæssige situation på ansøgningstidspunktet, og  

 behandlingen kan derfor tage noget længere tid.
 Ansøgninger om tildeling af en bindende tilsagnsramme, der overstiger  

 kommunens vejledende 4-årige tilsagnsramme, kan normalt ikke forventes  

 imødekommet.
Anmodning om tildeling af en bindende tilsagnsramme til beslutninger efter  

 lovens kapitel II og kapitel III sker ved indsendelse af skema I  

 (Finansieringsoversigt) og skema II (Støtteoversigt) , som viser den med  

 beslutningen forbundne bruttoinvestering, bruttoinvesteringens midlertidige  

 og endelige finansiering, den rammebelastende del af investeringen og  

 størrelsen og fordelingen af de refusionsberettigede udgifter samt  

 rentebidragsgrundlaget.
Det vil være et vilkår for tildeling af en bindende  

 tilsagnsramme til byfornyelses- og boligforbedringsbeslutninger, at  

 budgetoplysninger svarende til skema I og II foreligger.
For tildeling af  

 tilsagnsrammer til kapitel VIII-beslutninger m.v. gælder særlige principper  

 jfr. pkt. 1.3.3.
Der stilles ikke bestemte krav til grundlaget for tilvejebringelsen af  

 budgetoplysningerne.
Normalt vil det imidlertid være hensigtsmæssigt at  

 udarbejde et budget for aktiviteten på hver enkelt ejendom, der omfattes af  

 beslutningen.
Til dette formål kan anvendes  skema III  

 (Ejendomsskemaet) , hvorfra ialt-kolonnerne kan overføres direkte til de  

 tilsvarende rubrikker på skema I og II.
Anvendelsen af skema III er dog ikke  

 obligatorisk.
Den bindende beløbsramme tildeles til hele den støtteberettigede  

 investering, under forudsætning af at denne påregnes gennemført inden for  

 maksimalt 4 år.
Den belaster rammen på finansloven i det finansår, hvori  

 beslutningens gennemførelse påbegyndes.
Af hensyn til de efterfølgende udgiftsmæssige konsekvenser for stat og  

 kommune, opdeles tilsagnsrammen i henholdsvis refusionsberettigede udgifter  

 og udgifter, hvortil der ydes rentebidrag.
Disse udgifter fordeles i  

 udgiftsrammer for de enkelte år i gennemførelsesperioden.
Kommunen har dermed  

 fuld sikkerhed for at kunne gennemføre hele den trufne beslutning, og for at  

 statsstøtten vil være til rådighed i overensstemmelse med budgettets  

 tidsplan.
c.
Gennemførelsesfasen På grundlag af den bindende tilsagnsrammes fordeling på de enkelte år  

 (udgiftsrammerne) lader kommunen beslutningen træde i kraft, og  

 gennemførelsen påbegyndes.
Under gennemførelsesfasen kan det tænkes, at de økonomiske forudsætninger  

 ændrer sig.
Såfremt den udgiftsramme, der er bevilget i et givet finansår  

 ikke udnyttes fuldt ud, kan restbeløbet, med boligstyrelsens godkendelse,  

 overføres til det umiddelbart efterfølgende år.
Det bør dog tilstræbes, at  

 overførslerne bliver så små som muligt.
Overførsel ud over et år er ikke  

 mulig, og den ubrugte del af rammen fortabes.
 Derimod vil det normalt ikke kunne godkendes, at der tages  

 »forskud« på de efterfølgende års udgiftsrammer, såfremt  

 gennemførelsen forløber hurtigere end forventet.
 Som udgangspunkt er gennemførelsen således bundet til den tidsplan,  

 der er budgetteret med, og som er lagt til grund for det bindende tilsagn  

 .
Der kan endvidere opstå merudgifter som følge af prisstigninger,  

 følgearbejder eller ændrede forudsætninger.
I det omfang sådanne merudgifter  

 ikke kan dækkes af mindreudgifter på andre aktiviteter indenfor samme  

 beslutning, må der søges om forhøjelse af de tildelte bindende tilsagns- og  

 udgiftsrammer.
Der kan ikke overføres beløb mellem de enkelte byfornyelses-  

 og boligforbedringsbeslutninger.
Overførsel mellem refusionsberettigede  

 udgifter og rentebidragsberettigede udgifter kan kun ske efter ansøgning på  

 skema IV som reguleringsbeløb.
Der kan eventuelt også blive behov for at anmode om nedsættelse af de  

 tildelte udgiftsrammer, såfremt der, f.eks. som konsekvens af lejermodstand,  

 jfr. § 19, stk. 5, opstår mindreudgifter eller bortfald af aktiviteter, som  

 ikke opvejes af merudgifter på andre aktiviteter.
Mindreudgifter af  

 betydeligt omfang bør indberettes til boligstyrelsen, så snart kommunen  

 konstaterer forholdet.
Indberetning om behov for overførsler og for reguleringer af udgiftsrammer  

 (forhøjelser og nedsættelser) foretages på skema IV (4-årsindberetning for  

 igangværende byfornyelsesbeslutninger m.v.) . Indberetningen sker  

 samtidig med indberetningen om nye aktiviteter på skema V (4-års  

 indberetning for nye byfornyelsesbeslutninger m.v.)  i begyndelsen af  

 november.
Kommunerne må således skønne over udgiftsforløbet i november og  

 december, og det skønnede beløb må ikke overskrides.
Overførslerne angives på  

 dette tidspunkt som overslagsbeløb.Eventuelle mindreforbrug reguleres ved det  

 følgende års indberetning.
I det omfang summen af reguleringerne af udgiftsrammerne på skema IV for  

 den enkelte beslutning ligger ud over den bindende tilsagnsramme, som er  

 tildelt til den pågældende beslutnings gennemførelse, f.eks. fordi  

 prisstigninger overstiger besparelser, må den nødvendige forhøjelse af den  

 bindende tilsagnsramme søges ved, at der samtidig med skema IV fremsendes  

 revideret skema II for beslutningen.
Forhøjelse af tilsagn, der som led heri  

 bevilges, belaster rammen i det nye finansår.
Det skal understreges, at den statslige tilbagemelding på skema IV  

 (4-årsindberetning for igangværende byfornyelsesbeslutninger m.v.) med evt.  

 tilhørende skema II altid er en bindende tilbagemelding, i modsætning til den  

 statslige tilbagemelding på skema V (4-årsindberetning for nye beslutninger),  

 der altid er vejledende 1.3.2.  Gennemgang af skemaerne Skema I: Finansieringsoversigt for en byfornyelses- eller  

 boligforbedringsbeslutning Finansieringsoversigten viser i hovedtal størrelsen af den  

 bruttoinvestering, der skal foretages, hvorledes udgifterne finansieres i  

 gennemførelsesperioden, den endelige finansiering af udgifterne samt den  

 tilsagnsrammebelastende investering.
 I skemaets forspalte er den samlede investering opdelt i 6  

 hovedaktiviteter (A, B 1, B 2, C 1, C 2 og C 3), som er indbyrdes forskellige  

 med hensyn til den måde, hvorpå de med investeringen forbundne udgifter og  

 indtægter indgår i finansieringsoversigten.
 I skemaets hoved er de forskellige finansierings- og støtteformer anført i  

 kolonnerne 1-7.
Gruppe A omfatter udgifter vedrørende de aktiviteter, der ikke er  

 forbundet med indtægter, og hvor udgifterne derfor refunderes straks, jfr.  

 pkt. 2.5. a.
Disse udgifter er identiske med de udgifter, der konteres på den  

 kommunale kontoplans funktion 0.15, gruppe 05, 10, 15 og 20.
Gruppe B omfatter aktiviteter, der er forbundet med en indtægt, og  

 hvor aktiviteten ikke indekslånefinansieres.
Der skelnes imellem nedrivninger  

 (B 1) og ombygning af overtagne »andre ejendomme« (B 2), f.eks.  

 ombygning af en ejerbolig.
Finansieringsmæssigt består forskellen alene i, at  

 ombygningsudgiften på B 2 aktiviteter finansieres midlertidigt med byggelån.
 Gruppe C omfatter de aktiviteter, der helt eller delvist  

 indekslånefinansieres, dvs. ombygning af overtagne udlejnings- eller  

 andelsboligejendomme, private udlejnings- eller andelsboligejendomme samt  

 private »andre ejendomme«.
De betegnelser på udgifter og indtægter, der anvendes i forspalten,  

 defineres nærmere ved hjælp af den forrest i forspalten anførte kobling til  

 den kommunale kontoplans gruppering, og dermed til de definitioner og  

 afgrænsninger, der er fastlagt i forbindelse hermed.
Udgifter og indtægter i  

 forbindelse med aktiviteter af type C 2 og C 3 afholdes af private bygherrer  

 og indgår derfor ikke direkte i kommunens regnskab.
 Summen af i alt-beløbene i kolonne 4, 5 og 6 (indeksfinansiering med  

 renteog afdragsbidrag samt refusionsberettigede udgifter) udgør den samlede  

 tilsagnsrammebelastning, dvs. det beløb, der belaster tilsagnsrammen på  

 finansloven og som dermed »forbruger« af kommunens vejledende  

 tilsagnsramme til nye aktiviteter.
 Ved korrekt udfyldning af skemaet skal summen af kolonne 1 og 2  

 (bruttoudgifter i alt) være lig med summen af kolonne 3, 4, 5 og 6 (den  

 endelige finansiering af udgifterne). Der henvises i øvrigt til gennemgangen  

 af støtteregler og udmåling for de forskellige aktivitetstyper i cirkulærets  

 øvrige kapitler.
Skema II: Støtteoversigt for en byfornyelses- eller  

 boligforbedringsbeslutning Oversigten over støttebehovet tager direkte sigte på tildelingen af  

 bindende tilsagns- og udgiftsrammer til de refusionsberettigede udgifter og  

 rentebidragsberettigede udgifter i forbindelse med konkrete byfornyelses-  

 eller boligforbedringsbeslutninger.
 Til brug herfor anføres på skemaet en tidsmæssig fordeling af det samlede  

 støttebehov, som overføres fra skema I, kolonne 4, 5 og 6. Støttebehovet  

 fordeles på 4 år, dvs. det finansår, hvori beslutningen efter § 7 eller § 32  

 forventes truffet i kommunalbestyrelsen og iværksat samt de efterfølgende 3  

 finansår, (eller færre, såfremt beslutningen planlægges gennemført på kortere  

 tid).
Normalt bør en beslutning ikke omfatte aktiviteter, der strækker sig ud  

 over 4 finansår.
Der er imidlertid i skemaet afsat plads til at anføre  

 udgiftsbeløb, der forventes afholdt senere end udløbet af det 4. år, da det i  

 nogle tilfælde kan være hensigtsmæssigt at træffe beslutninger med en længere  

 tidshorisont.
Disse beløb medtages imidlertid ikke i ialt-beløbene, og de  

 indgår ikke i de bindende tilsagnsrammer, der tildeles til beslutningens  

 gennemførelse.
Dette betyder, at kommunen ikke med sikkerhed kan påregne  

 at kunne gennemføre den del af beslutningen, der ligger ud over 4-års  

 perioden.
Efter hvert års forløb kan der tildeles bindende tilsagns- og  

 udgiftsramme til yderligere eet år.
 Vedrørende den tidsmæssige fordeling af den bindende ramme gælder følgende  

 hovedprincipper:
Udgifter vedrørende aktiviteter uden indtægt (A 1-4) placeres i det  

 finansår, hvori udgiften afholdes og statsrefusionen udbetales.
Det bemærkes  

 dog, at for udgifter afholdt i oktober kvartal i et finansår, udbetales  

 refusionen af det pågældende års finanslovsbevilling, såfremt  

 refusionsbegæringen indsendes til Hypotekbanken senest den 15. januar.  

 Refusionsbegæringer, vedrørende udgifter afholdt i oktober kvartal, som  

 modtages efter nævnte dato, vil blive udbetalt af det nye finansårs  

 bevilling.
 For så vidt angår nettoudgifter vedrørende aktiviteter med indtægt, kan  

 kommunen vælge enten at placere disse beløb i det finansår, hvori de enkelte  

 aktiviteter påbegyndes (forskudsvis refusion, jfr. pkt. 2.5. b) eller  

 i det år, hvori aktiviteten afsluttes , og indtægten opnås (endelig  

 refusion). Da størrelsen og fordelingen af de bindende udgiftsrammer for  

 beslutningens gennemførelse er afhængige af kommunens valg af refusionsform,  

 vil det valg, der træffes i forbindelse med udarbejdelsen af  

 støtteoversigten, være bindende for kommunen under gennemførelsen.
For aktiviteter med indeksfinansiering (C 1, C 2 og C 3) er princippet, at  

 det beløb, der udgør rentebidragsgrundlaget for en given ejendom, placeres i  

 det år, hvori kommunen forventer at meddele støttetilsagnet til bygherren,  

 jfr. § 59. Beløbet skal således henføres til det finansår, hvori tilsagnet  

 gives, uanset om arbejdernes fysiske gennemførelse evt. strækker sig over  

 flere finansår.
En undtagelse kan dog fremkomme, såfremt arbejderne på en  

 ejendom planlægges etapedelt i flere selvstændige byggesager, der tilsagns-  

 og støttemæssigt holdes adskilt.
For udlejnings- og andelsboligejendomme (C 1 og C 2) anføres tillige det  

 budgetterede rente- og afdragsbidragsgrundlag, som ligeledes skal henføres  

 til det finansår, hvor støttetilsagnet gives.
Beløbet »støttebehov i  

 alt« skal være lig med summen af i alt-beløbene i skema I kolonne 4, 5  

 og 6 (dvs. rammebelastende beløb).
Skema III: Ejendomsskema for byfornyelsesbeslutning Skema III er et ikke-obligatorisk hjælpeskema, som kan anvendes til at  

 beregne de hovedtal, der skal indgå i finansierings- og støtteoversigterne  

 (skema I og II).
 Skemaet omfatter B-aktiviteterne (nedrivninger samt ombygninger af  

 overtagne »andre ejendomme«), og C-aktiviteterne (ombygning af  

 overtagne udlejnings- og andelsboligejendomme samt private udlejnings- og  

 andelsboligejendomme og private »andre« ejendomme).
Aktiviteter af A-typen er ikke medtaget, da udgifterne hertil i hovedsagen  

 ikke kan henføres til de enkelte ejendomme, og da statsrefusionen ydes  

 direkte i forhold til de afholdte udgifter.
Som følge heraf er budgetteringen  

 og støtteberegningen for A-aktiviteterne enklere og kræver ikke særlige  

 mellemregninger.
Da B-aktiviteterne er forbundet med indtægter, skal der beregnes  

 nettoudgifter, som er grundlaget for statsrefusionen.
I skemaet er de første  

 kolonner anvendt til forskellige identifikationsoplysninger og øvrige  

 budgettering af de forskellige typer af bruttoudgifter, indtægter og  

 nettoudgifter (tab), som er forbundet med gennemførelsen af aktiviteten på  

 den enkelte ejendom.
Det drejer sig om køb af ejendom, driftstab,  

 nedrivnings- eller ombygningsudgift samt salg af ryddet grund eller ombygget  

 ejendom.
 For aktiviteter af C-typen (aktiviteter med indeksbelåning) skal der  

 ligeledes budgetteres udgifter og indtægter (dvs. køb af ejendom, driftstab,  

 ombygningsudgifter og salg af ombygget ejendom), og på grundlag heraf udmåles  

 rentebidragsgrundlag, afdragsbidragsgrundlag og evt. erstatningsgrundlag.
 Om de nøjagtige regler for udmåling af de forskellige støttetyper henvises  

 til cirkulærets øvrige afsnit.
 Når samtlige ejendomme, der er omfattet af beslutningen, er medtaget på  

 skemaet, sammentælles hver kolonne for sig, og i alt-beløbene overføres til  

 de tilsvarende rubrikker på skema I.
Som foran nævnt er den budgetopstilling for de enkelte ejendomme, der  

 anvendes på skema III, ikke obligatorisk.
I gennemførelsesfasen, hvor  

 budgettet årligt skal revurderes med henblik på regulering af de tildelte  

 beløbsrammer, vil det imidlertid være en hjælp, når faktisk afholdte udgifter  

 og indtægter på de enkelte ejendomme umiddelbart kan sammenholdes med de  

 budgetterede beløb.
 Skema IV: 4-årsindberetning, igangværende byfornyelsesbeslutninger  

 m.v.
 Hver enkelt igangværende byfornyelses- eller boligforbedringsbeslutning  

 anføres på 4-årsindberetningen med identifikation (dvs. områdenavn,  

 gadenavne, karreebetegnelse eller lignende) samt beslutningsdatoen (dvs. den  

 dato, hvor kommunalbestyrelsen har truffet beslutning i henhold til § 7, stk.  

 1, § 7 a, stk. 1, eller § 32). Den tidligere tildelte bindende  

 udgiftsrammefordeling over årene på refusions- og rentebidragsberettigede  

 udgifter anføres i første linje inkl. eventuelle godkendte overførsler fra  

 det foregående år.
Dernæst anføres det eventuelle anslåede behov for overførsler til det  

 følgende år.
Beløbet anføres under begge år, dvs. både før og efter pilen.
 Endvidere anføres i tredje linie behovet for reguleringer af  

 udgiftsrammerne (forhøjelser eller nedsættelser). Endelig lægges de tre beløb  

 sammen til nye ajourførte udgiftsrammer.
 Alle beløb specificeres på refusionsberettigede udgifter,  

 rentebidragsberettigede udgifter, og den del heraf, hvortil der tillige skal  

 ydes afdragsbidrag.
 Boligstyrelsen fastsætter herefter de nye udgiftsrammer som bindende  

 udgiftsrammer for aktiviteten i det umiddelbart påfølgende år.
 Om evt. forhøjelse af bindende tilsagnsrammer henvises til pkt. 1.3.1.c.
 Skema V: 4-årsindberetning, nye byfornyelsesbeslutninger m.v.
På dette skema anføres samtlige nye byfornyelses- og  

 boligforbedringsbeslutninger, der forventes truffet i 4-årsperioden.
For hver  

 beslutning skal opgives en samlet tilsagnsramme for den støtteberettigede  

 investering, opsplittet på refusionsberettigede udgifter og  

 rentebidragsberettigede udgifter, svarende til i alt-beløbene på skema II.  

 Desuden skal angives den del af rentebidragsbeløbet, hvortil der tillige skal  

 ydes afdragsbidrag.
Den samlede tilsagnsramme skal henføres til det finansår,  

 hvori beslutningen forventes truffet i kommunalbestyrelsen.
 Endvidere skal opgives en fordeling af den samlede tilsagnsramme i de  

 enkelte finansår (udgiftsrammer). Om principperne for fordelingen på finansår  

 henvises til det ovenfor under skema II anførte.
For nogle beslutningers vedkommende vil kun en del af de med beslutningen  

 forbundne aktiviteter finde sted i 4-årsperioden.
Dette gælder især  

 beslutninger, som træffes sidst i perioden.
Hele den til beslutningen  

 nødvendige vejledende tilsagnsramme skal imidlertid anføres i skemaet under  

 det år, hvori beslutningen iværksættes, selv om de til fordelingen af  

 tilsagnsrammen svarende udgiftsrammer ikke fuldt ud kan anføres under de år,  

 skemaet omfatter.
 Såvel tilsagns- som udgiftsrammerne tælles sammen på begge leder af  

 skemaet.
 Boligstyrelsen meddeler på denne baggrund en vejledende  

 tilsagnsramme for nye aktiviteter i 4-årsperioden.
 Endvidere meddeles en vejledende tilsagnsramme for det første år i  

 4-årsperioden.
 Om grundlaget for fastsættelsen af de vejledende rammer henvises til  

 afsnit 1.2. ovenfor.
 Skema VI: Oversigt over finansierings- og støttebehov for beslutninger  

 efter lovens kapitel VIII og etårige beslutninger efter lovens kapitel  

 III .
 Der henvises herom til pkt. 1.3.3. og pkt. 1.3.4.
 1.3.3.  Tilsagnsrammer til beslutninger efter lovens kapitel VIII om  

 kondemnering m.v.
Kommunalbestyrelsens beslutninger om påbud efter lovens § 72  

 (foranstaltninger, der afhjælper sundheds- eller brandfare), § 73  

 (kondemnering) eller efter § 74, stk. 2 (påbud om nedrivning) adskiller sig  

 fra byfornyelses- og boligforbedringsbeslutninger i øvrigt, bl.a. ved at  

 aktivitetsomfanget ikke nødvendigvis kan planlægges på forhånd for en 4-årig  

 periode.
Nærmere bestemmelser herom findes i boligstyrelsens cirkulære om  

 afhjælpning af sundheds- og brandfarlige forhold i boliger og opholdsrum.
 I større kommuner med en ældre boligbestand af en vis størrelse vil man  

 dog ofte have en rimelig konstant aktivitet, og man kender erfaringsmæssigt  

 den gennemsnitlige størrelsesorden heraf.
 I mindre kommuner derimod vil anledningen til at træffe beslutning efter §  

 72, § 73 eller § 74 opstå mere uregelmæssigt, og det vil derfor være  

 vanskeligere at forudse aktivitetens omfang og tidsmæssige placering.
 Som følge af disse forskelligartede forhold i kommunerne vil der blive  

 mulighed for, at den enkelte kommune kan vælge imellem forskellige procedurer  

 for tildeling af rammer til beslutninger efter § 72, § 73 og § 74.
Alle kommuner, der har fået tildelt en vejledende 4-årig  

 tilsagnsramme  til byfornyelse og boligforbedring, kan udstede  

påbud efter § 72 og § 74 under forudsætning af, at de skønnede  

 udgifter kan holdes inden for den tildelte ramme.
Meddelelse af  

tilsagn  om rentebidrag efter § 72 og  afholdelse  af  

 refusionsberettigede udgifter efter § 74 forudsætter derimod, at der også  

 tildeles en bindende tilsagnsramme efter de nedenfor under a. eller b.  

 beskrevne procedurer.
Kommuner, der ikke har fået tildelt, eller som har  

 opbrugt den vejledende 4-årige tilsagnsramme, må følge den under c. beskrevne  

 procedure.
Et kapitel VIII-påbud, som udstedes indenfor allerede tildelte  

 vejledende tilsagnsrammer, vil så vidt muligt blive tilgodeset ved tildeling  

 af nye rammer, således at forbruget af den vejledende tilsagnsramme, der er  

 tildelt til kapitel II- og III-beslutninger og ikke til kapitel  

 VIII-påbuddet, suppleres op.
a.
Samlet bindende tilsagns- og udgiftsramme for eet finansår Såfremt kommunen med rimelig sikkerhed kan forudse en aktivitet af en  

 bestemt størrelsesorden, vil det være mest hensigtsmæssigt, at anmode om  

en samlet bindende tilsagns- og udgiftsramme til kapitel  

 VIII-aktiviteter i hele finansåret.
Da rammen til kapitel VIII-aktiviteter er  

 eetårig, bliver tilsagns- og udgiftsramme sammenfaldende.
Dette sker ved på skema IV (4-årsindberetning for igangværende  

 beslutninger) at udfylde rubrikken »kapitel VIII-beslutninger«.  

 Første gang, der ønskes tildelt en bindende ramme til kapitel VIII, anføres  

 det ønskede beløb som »ny ramme« for det første finansår i  

 4-årsperioden.
Det følgende år oplyses om evt. behov for overførsel, behovet  

 for regulering (forhøjelse eller nedsættelse) og dermed den samlede nye  

 bindende tilsagns- og udgiftsramme.
Reservering af bindende tilsagns- og  

 udgiftsramme for det første år bør altid suppleres med reservering af  

 vejledende tilsagns- og udgiftsramme for de efterfølgende 3 år på skema V  

 efter et skøn over behovet.
 Inden for den tildelte bindende udgiftsramme kan kommunalbestyrelsen  

 (eller boligkommissionen, såfremt den er bemyndiget hertil) give tilsagn om  

 rente- og afdragsbidrag/erstatning efter § 72, eller afholde  

 refusionsberettigede udgifter efter § 74 uden yderligere forelæggelse for  

 boligstyrelsen.
Det bemærkes, at denne fremgangsmåde forudsætter, at kommunen aktivt  

 følger sagen op, således at den bindende udgiftsramme i videst muligt omfang  

 anvendes i det finansår, hvori den er givet.
Det bør i denne forbindelse  

 tages i betragtning, at udarbejdelse og godkendelse af et forbedringsprojekt  

 oftest tager nogen tid.
Det vil ikke blive accepteret, at der igennem flere  

 år reserveres bindende udgiftsrammer, som ikke eller kun i ringe omfang  

 bliver anvendt.
b.
Vejledende tilsagnsramme plus løbende tildeling af bindende  

 tilsagns- og udgiftsramme til de enkelte beslutninger For kommuner, der nok kan forudse en vis kapitel VIII-aktivitet, men som  

 ikke med rimelig sikkerhed kan fastlægge aktivitetens omfang og tidsmæssige  

 placering, kan det anbefales at anføre et skøn over omfanget på skema V  

 (4-årsindberetning for nye beslutninger).
 De skønnede beløb vil herefter indgå i de vejledende 4-årige og 1-årige  

 tilsagnsrammer, som kommunen får tildelt på grundlag af skema V.  

 Kommunalbestyrelsen (eller boligkommissionen) kan indenfor de vejledende  

 rammer (uanset om disse er søgt til beslutninger efter kapitel VIII eller  

 efter kapitel II eller III) udstede påbud efter § 72 og § 74, jfr. ovenfor,  

 men kan imidlertid ikke disponere bindende på grundlag af den vejledende  

 tilsagnsramme.
 Når der derefter bliver behov for at meddele tilsagn om rente- og  

 afdragsbidrag/erstatning eller afholde refusionsberettigede udgifter, må der  

 søges om bindende tilsagns- og udgiftsrammer til den konkrete beslutning.  

 Dette sker ved anvendelse af skema VI , som er en finansierings- og  

 støtteoversigt, der i princippet svarer til skema I og II, men i forenklet  

 udgave.
Såfremt de ansøgte beløb kan rummes inden for den tildelte vejledende  

 eetårige tilsagnsramme, vil tildeling af de bindende rammer normalt være  

 uproblematisk og kunne ske omgående.
Er dette derimod ikke tilfældet, må der  

 trækkes på den samlede afsatte reservepulje til kapitel VIII-beslutninger,  

 jfr. nedenfor under c.
 Den beskrevne fremgangsmåde kan også anvendes af kommuner, der ikke i  

 øvrigt planlægger en byfornyelsesaktivitet, men som forventer en vis  

 aktivitet efter kapitel VIII.
c.
Ingen tilsagnsramme Såfremt en kommune ikke har anmodet om vejledende tilsagnsramme til  

 aktiviteter efter byfornyelsesloven, eller såfremt denne ramme er opbrugt, og  

 kommunen alligevel får brug for at udstede udgiftskrævende påbud efter  

 kapitel VIII, må den ansøge om tildeling af en bindende tilsagns- og  

 udgiftsramme til den konkrete aktivitet på  skema VI.  Ansøgningen må  

 fremsendes, før der udstedes påbud efter § 72 eller § 74, og påbuddet kan  

 først gives, når bindende ramme er meddelt, medmindre kommunen vælger selv at  

 yde støtten alene efter § 8, stk. 3, pkt. 1.6.
Boligstyrelsen afsætter en samlet reservepulje til imødekommelse af  

 sådanne »uventede« ansøgninger.
Da der på finansloven er afsat en  

 fællesramme til den samlede byfornyelsesaktivitet, og da der allerede ved  

 finansårets begyndelse er disponeret over hovedparten af denne, er  

 reservemulighederne begrænsede.
Det kan derfor ikke påregnes, at sådanne  

 ansøgninger altid kan imødekommes med det samme.
1.3.4.  Eet-årige beslutninger efter lovens kapitel III om forbedring  

 af utidssvarende boliger Kommunen kan vælge at anmode om vejledende eller bindende tilsagns- og  

 udgiftsramme efter samme principper som beskrevet under 1.3.3., pkt. a) og  

 b), til eet-årige kapitel III-aktiviteter.
Herved forstås  

 boligforbedringsbeslutninger for enkeltstående ejendomme i henhold til § 33,  

 stk. 1. Følges procedure b) kan anmodninger om tildeling af bindende  

 tilsagns- og udgiftsramme til konkrete aktiviteter (ligeledes på skema VI)  

 dog kun imødekommes i det omfang, der er plads på kommunens eet-årige  

 vejledende beløbsramme.
Procedure c) kan ikke  anvendes.
Den ovenfor  

 nævnte reservepulje er reserveret til kapitel VIII-aktiviteter.
1.4.  Afregning af statsstøtten Afregningen af statsstøtten sker dels løbende gennem kvartalsvis refusion  

 (ved store udgifter hyppigere, jfr. pkt. 2.5.), dels ved aktivitetens  

 afslutning ved fremsendelse af skemaerne I-II og eventuelt III med de  

 endelige regnskabstal.
Om revisionsbestemmelser henvises til pkt. 1.7.  

 Skemaoplysningerne må suppleres med oplysninger om boligforbedringerne  

 (oprindeligt overslag, sammenhold med faktiske udgifter, den forudsatte og  

 faktiske tidsplan, den forudsatte og endelige størrelse af rentebidrag og  

 afdragsbidrag/erstatning m.v.). Oplysningsbehovet vil fremgå af de til brug  

 ved sanering samt byfornyelse og boligforbedring udarbejdede  

 standardformularer:
 Ansøgning om rentebidrag m.v.
 Tilsagn om rentebidrag m.v.
 Ansøgning om godkendelse af byggeregnskab m.v.
 Godkendelse af byggeregnskab m.v.
1.5.  Fordeling af byfornyelsesudgifter i hovedstadsområdet For kommuner i hovedstadsområdet gælder, jfr. lovens § 68, at halvdelen af  

 kommunens egne udgifter til afdragsbidrag samt til refusionsberettigede  

 byfornyelsesudgifter, fordeles mellem kommunerne i området, når de er afholdt  

 og kan anmeldes til endelig statsrefusion jfr. pkt. 2.2. Fordelingen sker  

 efter samme regler, som i henhold til lov om individuel boligstøtte er  

 fastsat for fordeling af boligstøtteudgifter i hovedstadsområdet.
Disse  

 regler er senest fastsat i boligstyrelsens cirkulære nr. 160 af 30. august  

 1982 om individuel boligstøtte pkt. 18.7.
 Ingen af kommunens udgifter vedrørende beslutninger efter § 8, stk. 3,  

 jfr. pkt. 1.6. er omfattet af fordelingen, jfr. § 66, stk. 5.
Reglerne går i korthed ud på, at den enkelte kommunes andel fastsættes i  

 forhold til kommunernes skattepligtige indkomster for personer, således som  

 disse indkomster er opgjort i henhold til lovgivningen om kommunal udligning  

 i indkomståret forud for det finansår, fordelingen vedrører.
Fordelingen  

 omfatter Københavns og Frederiksberg kommuner og samtlige kommuner i  

 Københavns, Frederiksborg og Roskilde amter.
Anvisningen/opkrævningen af  

 refusionen foretages af Kongeriget Danmarks Hypotekbank og Finansforvaltning,  

 der gennem refusionsbegæringerne fra kommunerne modtager de nødvendige  

 oplysninger om de skattepligtige indkomster i de enkelte kommuner.
Om  

 størrelse og refusion af de refusionsberettigede byfornyelsesudgifter  

 henvises til afsnit II.
1.6.  Beslutninger med støtte fra kommunen alene I lovens § 8, stk. 3, er der åbnet mulighed for, at kommunalbestyrelsen  

 kan træffe beslutning efter § 7, stk. 1, og lade beslutningen træde i kraft,  

 såfremt kommunalbestyrelsen kan meddele tilsagn om kommunal støtte til  

 byfornyelsesarbejdernes gennemførelse efter lovens kapitel VII og § 52, stk.  

 3.
 Sådanne beslutninger falder udenfor den i pkt. 1.1. omhandlede  

 aktivitetsramme for statsstøttet byfornyelse.
Det er en betingelse for beslutningens ikrafttræden, at den forinden  

 indberettes til boligstyrelsen.
Til dækning af det i pkt. 1.2.2. nævnte  

 oplysningsbehov sker indberetning om beslutninger efter § 8, stk. 3 og om  

 deres forløb på samme måde som for beslutninger med statsstøtte.
Til gennemførelse af beslutninger efter § 8, stk. 3, ydes støtte i samme  

 omfang som til beslutninger med statsstøtte, men kommunen afholder selv  

alle  støtteudgifter uden statsrefusion.
Kommunen afholder således  

 også løbende udgifter til rentebidrag, og eventuelt afdragsbidrag, og  

 opkrævning heraf sker direkte hos kommunen.
 De af kommunen afholdte udgifter indgår ikke i den i § 68 nævnte  

 udgiftsfordeling mellem kommuner i hovedstadsområdet, jfr. § 66, stk. 5.
1.7.  Revision Revision af beregning af støtte efter byfornyelsesloven til byfornyelses-  

 og boligforbedringsbeslutninger sker ved kommunernes egen foranstaltning  

 efter samme principper som i de regler, der er fastsat for  

 boligstøtteregnskaber, senest i henhold til lovbekendtgørelse nr. 44 af 28.  

 januar 1983 om individuel boligstøtte, jfr. boligstyrelsens cirkulære af 30.  

 august 1982, pkt. 18.9.
 Revisionserklæring vedrørende udbetaling af statsstøtte afgives een gang  

 om året dækkende et kalenderår.
 Kommunerne drager tillige omsorg for, at de oplysninger, som modtages fra  

 tredjemand, og af kommunerne lægges til grund for støttens beregning, er  

 behørigt dokumenterede, om fornødent ved påtegning af statsautoriseret  

 revisor.
 Statsrefusion af udgifter til byfornyelse  

 og boligforbedring m.v.
2.1.  Generelt om byfornyelsesudgifter I medfør af byfornyelsesloven kan kommunen inden for de i afsnit I  

 omhandlede rammer, som er stillet til rådighed for kommunen, træffe en række  

 beslutninger om byfornyelse og boligforbedring.
Om kommunens adgang til at  

 træffe beslutninger alene med kommunal støtte uden statsrefusion henvises til  

 pkt. 1.6.
 Ved byfornyelsesudgifter forstås i det følgende de udgifter, som følger af  

 beslutningerne.
 Udgifter, som er en følge af dispositioner, som træffes, før der er  

 truffet beslutning efter reglerne i byfornyelsesloven, er byfornyelseslovens  

 støttebestemmelser uvedkommende og kan, medmindre andet udtrykkeligt er  

 angivet, ikke medtages til statsrefusion.
De udgifter, som følger af beslutningerne, afholdes i første omgang af  

 kommunen.
Undtagen herfra er dog rentebidrag og afdragsbidrag, som opkræves  

 samlet hos staten, der derefter opkræver kommunens andel svarende til  

 halvdelen af afdragsbidraget, jfr. pkt. 4.6.3. og 4.6.4.
 De udgifter, som kommunen har afholdt, dækkes delvist ved, at kommunen  

 dels oppebærer låneprovenuet i forbindelse med finansiering med indekslån af  

 de støtteberettigede ombygningsudgifter vedrørende de ejendomme, som kommunen  

 har rådet over, dels modtager den kontante del af salgssummen ved  

 ejendommenes afhændelse, jfr. pkt. 3.2. Resten af de af kommunen afholdte  

 statsstøttede udgifter dækkes ved, at udlægget anmeldes til refusion,  

 hvorefter staten refunderer sin andel af udgifterne, sædvanligvis 50 pct.
2.2.  Statsrefusion efter nettoprincip Inden for de årlige finanslovsbevillinger til byfornyelse og  

 boligforbedring ydes statsrefusionen af kommunens kontante udlæg afhængig af  

 udgifternes art efter et nettoprincip, jfr. § 57, stk. 2. Heraf følger, at en  

 række af kommunens udgifter, som ikke helt eller delvis forventes dækket af  

 en indtægt, kan anmeldes til endelig refusion straks efter, at udgiften er  

 afholdt af kommunen.
Må det derimod påregnes, at udgiften fører til en indtægt, kan udgiften  

 med fradrag af indtægten som udgangspunkt først anmeldes til endelig  

 refusion, når indtægten er gjort op og fratrukket udgifterne, således at kun  

 saldoen, hvad enten den er negativ eller positiv, medtages i den samlede  

 refusionsopgørelse.
Om muligheden for forskudsrefusion jfr. dog pkt. 2.5.
Det vil normalt ikke forekomme, at refusionsopgørelserne for et kalenderår  

 sammenlagt medfører tilbagebetaling til staten.
I givet fald bør  

 boligstyrelsen underrettes, så snart denne udvikling kan forudses.
2.3.  Låneadgang udover de gældende begrænsninger for kommunal  

 låntagning Kommunerne har adgang til, indtil refusion finder sted, at lånefinansiere  

 udlæg til byfornyelse og boligforbedring ud over det gældende kommunale  

 låneloft, jfr. § 2, stk. 1, litra d, i indenrigsministeriets bekendtgørelse  

 nr. 683 af 20. december 1982 om kommunernes låntagning og meddelelse af  

 garantier m.v.
For Københavns kommune gælder dog særlige regler, jfr. bekendtgørelsens §  

 3, hvorefter låneoptagelsen skal ske inden for en af indenrigsministeren for  

 det enkelte regnskabsår fastsat samlet ramme.
Ved rammefastsættelsen tages  

 imidlertid bl.a. hensyn til behovet for lån til byfornyelse og  

 boligforbedring.
2.4.  Refusion af renter I det omfang kommunen som følge af nettorefusionsprincippet har måttet stå  

 i forskud med byfornyelsesudgifter, kan kommunen, hvad enten udgiften har  

 været lånefinansieret eller ikke, medtage en rimelig renteudgift for  

 forskudsperioden.
Dette gælder dog ikke renteudgifter, som skal finansieres  

 med indekslån, jfr. pkt. 4.5.6. om byggelånsrenter.
I det omfang  

 renteudgiften ikke umiddelbart kan dokumenteres, f.eks. fordi kommunen selv  

 har lagt pengene ud, kan medtages en rente svarende til den af Danmarks  

 Nationalbank til enhver tid fastsatte diskonto med tillæg af 3 pct.
Renten  

 kan beregnes af den af kommunen afholdte udgift med fradrag af eventuelle  

 indtægter, f.eks. for salg af nedrivningsmaterialer, indtil udgiftssaldoen  

 med rentetillæg kan anmeldes til refusion.
2.5.  Refusionens tilrettelæggelse.
Forskudsrefusion Refusion efter nettoprincippet medfører, at tilsagns- og udgiftsrammerne  

 til byfornyelse og boligforbedring ikke belastes unødigt med udgifter, som  

 modsvares af indtægter.
 For på tilsvarende måde at undgå, at rammerne belastes med renteudgifter  

 af de kommunale udlæg, som ikke modsvares af indtægter, fastsættes  

 refusionsproceduren således:
a.
De af kommunen afholdte udgifter, som straks er berettiget til  

 statsrefusion, anmeldes samlet for hele kommunen til refusion kvartalsvis  

 bagud.
En refusionssaldo på mindst 500.000 kr. kan dog anmeldes til refusion  

 når som helst i kvartalet.
Der refunderes ikke renter af disse  

 refusionsbeløb.
b.
Udlæg, som efter nettoprincippet i § 57, stk. 2, først kan anmeldes til  

 endelig refusion, når indtægten er indgået, kan anmeldes til forskudsvis  

 refusion efter § 67, stk. 2, 2. pkt., efter samme regler som under a under  

 forudsætning af,  at  udgiften på anmeldelsestidspunktet ikke allerede  

 er eller inden for de næste 3 måneder kunne være dækket af indtægter fra  

 ejendommen, og  at  den samlede udgift, der anmeldes til refusion på  

 den enkelte ejendom, maksimalt udgør det beløb, som på grundlag af en  

 foreløbig finansieringsopstilling må forventes at kunne anmeldes, når  

 arbejderne på ejendommen er tilendebragt, og indtægten indgået.
c.
De særlige udgifter i forbindelse med byfornyelsesforsøgsprojekter,  

 jfr. § 69, kan medtages til refusion efter a, selv om byfornyelsesbeslutning  

 ikke er truffet.
Der henvises i øvrigt til pkt. 2.7.3.
 I kommunens refusionsanmodning skal udgifter, der anmeldes til refusion  

 efter b og c, opgives særskilt med beslutningsangivelse.
 Der vil ikke være mulighed for forskudsvis refusion i medfør af § 67, stk.  

 2, herunder for forskudsvis refusion af endnu ikke afholdte udgifter udover  

 den i b nævnte.
2.6.  Statsrefusionens størrelse Statsrefusionen udgør som hovedregel 50 pct. af den refusionsberettigede  

 udgift.
Rentebidrag og afdragsbidrag til lånefinansiering af ombygning og  

 istandsættelse med statsstøtte, indgår ikke i refusionsopgørelsen, idet  

 staten afholder udgiften, jfr. pkt. 4.6.3. og 4.6.4. og opkræver kommunens  

 andel af afdragsbidraget.
Statsrefusionen af merudgifter ved  

 byfornyelsesforsøgsprojekter kan forhøjes til maksimalt 100 pct.
Om udgifter,  

 som ikke er refusionsberettigede, se pkt. 2.7.4.
Løbende boligstøtteudgifter er kun refusionsberettigede efter  

 byfornyelsesloven, når det udtrykkeligt fremgår af dette cirkulære.
Der er  

 ikke i dette cirkulære taget stilling til, om refusion kan opnås efter anden  

 lovgivning.
2.7.  Gennemgang af udgifternes art, refusionstidspunkt og  

 refusionprocent I det følgende beskrives de udgifter, som kommunen kan afholde i medfør af  

 byfornyelsesloven, systematiseret efter, om udgiften kan refunderes straks,  

 jfr. pkt. 2.7.1., eller først senere, jfr. pkt. 2.7.2., eller slet ikke er  

 refusionsberettiget efter byfornyelseslovens regler, selv om udgiften er  

 afholdt med hjemmel i denne lov, jfr. pkt. 2.7.4.
Når der efter byfornyelsesloven er adgang til statsrefusion, udgør denne  

 50 pct.
Om udgifter til forsøg, se dog 2.5. c., 2.6., og 2.7.3.
 2.7.1.  Udgifter, som kan refunderes straks.
 Om refusionens tilrettelæggelse henvises til pkt. 2.5.
2.7.1.1.  Erstatning for bygninger m.v., der nedrives,  (§ 7 a, §  

 14, stk. 1, § 22, stk. 3, § 30, stk. 2 og § 74, stk. 4) I en række tilfælde har kommunen hjemmel til at overtage  bygninger  

  m.v. til nedrivning eller på anden måde foranledige bygninger nedrevet mod  

 erstatning, uden at ejerforholdet vedrørende ejendommen i øvrigt, dvs. grund  

 og resterende bygninger, ændres.
Bygningsnedrivning vil især forekomme som  

 led i tilvejebringelse af friarealer, jfr. herom afsnit V.
Erstatningsbeløb  

 vil kunne medtages til refusion straks efter afholdelsen.
Statsrefusionen  

 udgør 50 pct.
 I det omfang bygningsnedrivningen medfører indtægter, f.eks. ved salg til  

 tredjemand af bygningsmaterialer eller frigivelse af beløb på konto for  

 udvendig og indvendig vedligeholdelse, må sådanne indtægter modregnes i  

 udgifterne i den første af kommunens refusionsopgørelser, der fremsendes,  

 efter at indtægten er opnået.
 Om nedrivnings- og retableringsudgifterne henvises til pkt.erne 2.7.1.12  

 og 2.7.1.13.
a.  § 7 a og § 14, stk. 1,  (bygninger uden grundafståelse)  

 Kommunalbestyrelsen kan forlange, at bygninger, der tilhører private, helt  

 eller delvis skal afstås mod erstatning, når det er nødvendigt for  

 kommunalbestyrelsen at råde over dem af hensyn til byfornyelsesbeslutningens  

 gennemførelse, jfr. § 7, stk. 3, nr. 1, som er nærmere belyst i  

 boligstyrelsens cirkulære nr. 57 af 11. maj 1983 pkt. 4. om  

 byfornyelsesbeslutningers indhold, og § 7 a, som åbner mulighed for  

 nedrivning forud for en byfornyelsesbeslutning.
Erstatning for bygninger, der  

 er overtaget alene med henblik på nedrivning, kan medtages til refusion  

 straks efter afholdelsen og refunderes med 50 pct.
Om nedrivningsudgiften  

 henvises til pkt. 2.7.1.12.
b.  § 7 a og § 22, stk. 3,  (een ejendom) Kommunalbestyrelsen kan,  

 såfremt et påbud vedrørende en enkelt ejendom om gennemførelse af et godkendt  

 projekt efter § 22, stk. 1, ikke efterkommes, forlange, at grunde og  

 bygninger, der tilhører private, helt eller delvis skal afstås mod  

 erstatning, når det vil være af væsentlig betydning for gennemførelsen af  

 påbuddet.
Undtagelsesvis kan mindre bygninger være påbudt nedrevet som led i  

 projektets gennemførelse.
I de tilfælde, hvor kommunen forlanger afståelse og  

 betaler erstatning, kan erstatningen for bygninger medtages til refusion  

 straks efter afholdelsen, når det må påregnes, at erstatningsbeløbet ikke vil  

 blive modsvaret af en indtægt.
Refusionen udgør 50 pct.
c.  § 30, stk. 2,  (flere ejendomme) I medfør af § 25 skal  

 kommunalbestyrelsen opfordre ejerne af flere ejendomme til inden for en  

 fastsat frist i fællesskab - selv eller med bistand fra et  

 byfornyelsesselskab - at udarbejde et projektforslag til gennemførelse af de  

 foranstaltninger, som kommunalbestyrelsen har besluttet, og som forudsættes  

 gennemført af ejerne i fællesskab.
Såfremt ejerne ikke indsender  

 projektforslaget inden for fristen, kan kommunalbestyrelsen selv udarbejde  

 projektforslaget for ejerne, som underrettes skriftligt herom, jfr. § 26,  

 stk. 1 og 3. I begge tilfælde orienteres lejerne og beboerrepræsentanterne om  

 projektforslaget som anført i § 19, og når indsigelser og ændringsforslag,  

 som er modtaget før indsigelsesfristens udløb, er behandlet, vedtager  

 kommunalbestyrelsen projektforslaget med eventuelle ændringer og fastsætter  

 samtidig en frist for arbejdernes gennemførelse.
Såfremt ejerne ikke  

 overholder fristen, kan kommunalbestyrelsen gennemføre projektet for ejernes  

 regning.
Kommunalbestyrelsen har i denne forbindelse i § 30, stk. 2, en til §  

 22, stk. 3, svarende adgang til at forlange, at privatejede grunde og  

 bygninger helt eller delvis skal afstås mod erstatning, når det er af  

 væsentlig betydning for gennemførelsen af de i gennemførelsesprojektet  

 beskrevne arbejder.
I det omfang bygninger - typisk af mindre omfang eller  

 værdi - overtages til nedrivning, uden at modsvarende indtægter kan påregnes,  

 kan erstatningsbeløbet medtages til refusion straks efter afholdelsen.  

 Refusionen udgør 50 pct.
d.  § 74, stk. 4  (kondemnering) Kommunalbestyrelsens påbud til  

 ejeren om nedrivning af en bygning, der er kondemneret efter § 73, giver  

 ejeren ret til erstatning for bygningen samt for udgifter til nedrivning og  

 ryddeliggørelse af grunden, medmindre bygningen forvolder ulempe for de  

 omboende eller andre.
Erstatningen kan straks efter afholdelsen medtages til  

 refusion og refunderes med 50 pct.
Der henvises i øvrigt til pkt. 2.7.1.23.  

 og om det særlige § 56-tilskud til pkt. 2.7.1.11.
2.7.1.2.  Erstatning for private rettigheder,  (§ 14, stk. 1) Ekspropriationsbestemmelsen i lovens § 14, stk. 1, indeholder hjemmel til  

 at overtage eventuelle private rettigheder vedrørende de ejendomme, der i  

 henhold til en beslutning, jfr. § 7, skal rådes over, eller som skal afstås,  

 jfr. § 7 a.
Såfremt der, afhængig af rettighedernes karakter er grundlag for  

 udbetaling af erstatning for de overtagne rettigheder, kan erstatningen  

 straks efter afholdelsen anmeldes til refusion og refunderes med 50 pct.
 Vedrørende erstatning for opsigelse af lejemål henvises til pkt. 2.7.1.4.
2.7.1.3.  Erstatning for nedlæggelse af lejligheder med henblik på  

 fællesrum,  (§ 34, stk. 3) Kommunalbestyrelsen kan i medfør af lovens § 34, stk. 2, som et led i en  

 boligforbedringsbeslutning forlange nedlæggelse af lejligheder og ændret  

 anvendelse af lokaler med henblik på fremskaffelse af passende fællesrum for  

 beboerne.
Tilsvarende kan bestemmes i en byfornyelsesbeslutning efter § 7.  

 Hvis et sådant påbud om nedlæggelse af lejligheder medfører tab for ejeren,  

 herunder i form af lavere lejeindtægt, har ejeren ret til erstatning.  

 Erstatningen udbetales på grundlag af en af ejeren udarbejdet tabsopgørelse,  

 hvori der skal redegøres for såvel de indtægtstab som de indtægtsforhøjelser,  

 der følger af nedlægelsen og/eller den ændrede anvendelse.
 Sker lejlighedsnedlæggelsen og/eller den ændrede lokaleanvendelse som led  

 i en bygningsistandsættelse, hvorved ejendommens værdi forøges, vil  

 tabsberegningen dog ofte først kunne foretages, når den endelige støtte til  

 ombygningen fastsættes i forbindelse med den pågældende byggesags  

 regnskabsberigtigelse, jfr. afsnit IV.
Erstatning udbetales kontant og kan derefter medtages til refusion straks  

 efter afholdelsen.
Refusionen udgør 50 pct.
2.7.1.4.  Erstatning for opsigelse,  (§ 36) Til det tidspunkt en lejlighed eller et lokale, der er udlejet, skal  

 rømmes efter reglerne i byfornyelsesloven, skal udlejeren opsige lejeren,  

 hvad enten denne er beboelseslejer eller erhvervslejer.
Opsigelsen kan ske  

 med 3 måneders varsel, selv om den pågældende lejeaftale er indgået for et  

 bestemt tidsrum eller med længere opsigelsesvarsel.
Konsekvensen heraf kan være, at lejeren får krav på erstatning fra  

 udlejeren, f.eks. hvor det længere opsigelsesvarsel har til formål at sikre  

 en rimelig tid til afskrivning af forbedringer, som lejeren har betalt.  

 Udlejeren kan kræve, at den pågældende kommune, der har truffet  

 byfornyelsesbeslutningen, holder ham skadesløs for det beløb, der skal  

 udbetales i erstatning til lejeren.
En sådan erstatning, der fastsættes på  

 grundlag af en egentlig tabsopgørelse, udarbejdet af den pågældende lejer,  

 vil kunne udbetales af kommunen.
 Såfremt det lejede ikke udelukkende anvendes til beboelse, rettes  

 erstatningskrav direkte imod kommunen, jfr. § 36, stk. 2.
 Der henvises i øvrigt til pkt. 8.1. i boligstyrelsens cirkulære af 26.  

 november 1985 om erstatningsboliger m.v. pkt. 2.2.
 Hvis lejeren er en erhvervslejer med erhvervsbeskyttet lejemål, kan krav  

 om erstatning rejses i henhold til § 89 i lov om leje, jfr. lovbekendtgørelse  

 nr. 375 af 11. juli 1984.
Vedrørende den maksimale størrelse af erhvervserstatningen for good-will  

 kan vejledende oplyses, at denne normalt ikke overstiger 1 års nettooverskud,  

 beregnet som gennemsnittet for de sidste 3 år.
Såfremt nettooverskuddet i  

 nævnte 3 år afviger væsentligt fra år til år, må årsagen hertil nærmere  

 undersøges, før erstatningen fastsættes.
Udover erstatningen for good-will  

 kan der blive tale om erstatning for tab på inventar og installationer, for  

 eventuelt driftstab, som ikke kan afværges i flytteperioden, samt for  

 flytteudgifter.
 Erstatningen kan medtages til refusion straks efter udbetalingen og  

 refunderes med 50 pct.
2.7.1.5.  Erhvervsgodtgørelse,  (§ 37) Lejere, der driver erhverv fra lokaler, der skal rømmes efter § 36, eller  

 som modtager støtte efter lovens § 40, stk. 2, har ret til godtgørelse for  

 tab på inventar og installationer, driftstab i flytteperioden, flytteudgifter  

 samt rimelige udgifter til sagkyndig bistand.
Godtgørelsen nedsættes i det  

 omfang, der ydes erstatning for ekspropriation eller efter lov om leje.
Bestemmelsen i § 37 sigter på at gøre det muligt for erhvervsdrivende -  

 typisk mindre baggårdserhverv - at kunne føre virksomheden videre efter  

 flytningen.
Godtgørelsen kan derfor kun udbetales i det omfang, virksomheden  

 videreføres, og det kan dokumenteres, at der er lidt et tab, som ikke med  

 rimelighed kunne være undgået.
Ved fastsættelse af godtgørelsens størrelse må  

 det således tages i betragtning, om inventar og installationer er genbrugt i  

 rimeligt omfang, og om eventuelle fornyelser i forbindelse med flytningen  

 tilfører virksomheden driftsmæssige fordele, som eventuelt bør fragå i  

 godtgørelsen.
Også afskrivningsmæssige forhold på inventar og installationer kan kræves  

 belyst og taget i betragtning.
I beregningen af eventuel  

 driftstabsgodtgørelse skal indgå sparede omkostninger, og der skal redegøres  

 for, om der kan foretages fradrag i den skattepligtige indkomst for nogle af  

 de udgifter, der kan ydes godtgørelse for, og om der svares moms og skat af  

 godtgørelsen.
Det tilføjes, at ydelser efter § 37 efter ligningslovens § 7 F,  

 stk. 1, nr. 2, er fritaget for beskatning.
 Der henvises i øvrigt til cirkulære af 26. november 1985 om  

 erstatningsboliger m.v. pkt. 8.2.
 Godtgørelsen kan medtages til refusion straks efter afholdelsen og  

 refunderes med 50 pct.
2.7.1.6.  Godtgørelse til  

 husstande/erhvervslejere/erhvervsandelshavere, som selv finder anden  

 bolig/lokaler,  (§ 40, stk. 1-3) I medfør af lovens § 40, stk. 1, kan kommunalbestyrelsen give tilsagn om  

 en rimelig godtgørelse til husstande, som inden kommunens pligt til at anvise  

 en erstatningsbolig efter lovens § 38, stk. 5, indtræder, i stedet tilbyder  

 selv at skaffe sig anden bolig.
Reglerne er nærmere beskrevet i cirkulære af  

 26. november 1985 om erstatningsboliger m.v. pkt. 5.2.
På samme måde kan kommunalbestyrelsen i medfør af § 40, stk. 2 og 3, yde  

 en rimelig godtgørelse til den erhvervslejer eller erhvervsandelshaver, som  

 skal rømme sine lokaler på grund af en byfornyelsesbeslutning, og som selv  

 skaffer sig andre lokaler, der kan overtages før det fastsatte tidspunkt for  

 rømningen af de hidtidige lokaler.
Godtgørelsen kan dog højst udgøre lejen  

 for de hidtidige lokaler for en periode fra fraflytningen til det fastsatte  

 tidspunkt for rømningen.
Reglerne herom er nærmere beskrevet i cirkulære af  

 26. november 1985 om erstatningsboliger m.v. pkt. 8.3.
 Beløbene kan medtages til refusion straks efter afholdelsen og refunderes  

 af staten med 50 pct.
2.7.1.7.  Lejetab ved anvisning af erstatningsbolig,  (§ 43, stk.  

 2) Påhviler det en udlejer i henhold til lovens § 42 og § 43 i et vist omfang  

 at anmelde ledigblevne lejligheder til brug som erstatningsboliger, skal  

 kommunalbestyrelsen drage omsorg for, at det senest 2 uger efter, at en  

 lejlighed er blevet anmeldt ledig, meddeles udlejeren, om netop den anmeldte  

 lejlighed ønskes benyttet til erstatningsbolig.
Vælger kommunen at benytte  

 lejligheden til erstatningsbolig, afholdes et eventuelt lejetab for udlejeren  

 i forbindelse hermed af kommunen.
Reglerne herom er nærmere beskrevet i  

 cirkulære af 26. november 1985 om erstatningsboliger m.v., pkt. 4.3. og 4.6.
 Udgiften kan straks efter afholdelsen medtages til refusion og refunderes  

 med 50 pct.
2.7.1.8.  Forskelsleje ved midlertidig anvisning af  

 erstatningsbolig,  (§ 44, stk. 2 og § 44 a, stk. 2) Er forbedringsarbejdet i en beboelseslejlighed så omfattende, at  

 udlejeren i medfør af § 44, stk. 1, kan forlange, at husstanden i op til 3  

 måneder overtager en anden bolig, som kommunen anviser, betaler kommunen  

 lejeforskellen, hvis lejen i den midlertidige bolig overstiger lejen i den  

 hidtidige bolig.
Er forbedringsarbejdet i en bolig, der bebos af en ejer  

 eller en  andelshaver i en privat andelsboligforening, så omfattende,  

 at boligen vil være ubeboelig i indtil 3 måneder, kan kommunalbestyrelsen  

 forlange, at beboeren overtager en anden bolig, som kommunen anviser, mens  

 arbejdet står på.
Såfremt boligudgifterne derved overstiger den hidtidige  

 nettoboligudgift efter § 38, stk. 1, betaler kommunen forskellen.
 Udgifterne må ikke overstige forskellen i lejen eller nettoboligudgiften.  

 Der kan dog ydes et mindre tillæg, såfremt den anviste bolig er uden  

 kogemulighed.
 Udgifterne kan medtages til refusion straks efter afholdelsen og  

 refunderes med 50 pct.
 Der henvises til cirkulære af 26. november 1985 om erstatningsboliger m.v.  

 pkt. 3.6.
 Om driftstab udover 3 måneder under ombygning af udlejningsejendomme,  

 herunder ejerlejligheder, som udlejes, henvises til pkt. 2.7.2.3. og pkt.  

 4.5.7.
2.7.1.9  Godtgørelse for flytteudgifter,  (§ 45, stk. 1) Husstande, som har ret til at få anvist en erstatningsbolig, jfr. § 38,  

 har også ret til godtgørelse for flytteudgifter, jfr. § 45. Dette gælder også  

 husstande, som overtager en anden bolig midlertidigt, jfr. § 44 og § 44 a og  

 pkt. 2.7.1.8. samt ejere hvis ejendom kondemneres efter § 73.
 Kommunalbestyrelsen fastsætter selv størrelsen af en rimelig godtgørelse.  

 Reglerne er nærmere beskrevet i cirkulære af 26. november 1985 om  

 erstatningsboliger m.v. pkt. 5.3.
 Beløbet kan medtages til refusion med 50 pct. straks efter afholdelsen.
 Om udgifter i medfør af  § 45, stk. 2,  til depositum og lignende,  

 henvises til cirkulære af 26. november 1985 om erstatningsboliger m.v. afsnit  

 6. Udgifterne er ikke refusionsberettigede, jfr. pkt. 2.7.4. g.
 Opmærksomheden henledes på, at reglerne om støtte til depositum m.v. efter  

 § 45, stk. 2, overføres til lov om individuel boligstøtte pr. 1. januar 1987.
2.7.1.10  Løbende tilskud til andelshavere m.fl. samt til  

 erhvervslejere,  (§ 46, stk. 1 og 2, samt § 47) De særlige tilskudsarter, som er beskrevet i lovens § 46 og § 47 til  

 henholdsvis andelshavere m.fl. samt erhvervslejere, er nærmere behandlet i  

 cirkulære af 26. november 1985 om erstatningsboliger m.v. henholdsvis afsnit  

 7 og pkt. 8.4, hvortil henvises.
Tilskuddene refunderes løbende med 50 pct. og kan medtages til refusion  

 straks efter afholdelsen.
Tilskuddene belaster ikke kommunens  

 aktivitetsramme, jfr. pkt. 1.1.2.
 Opmærksomheden henledes på, at reglerne om tilskud efter § 46, overføres  

 til lov om individuel boligstøtte pr. 1. januar 1987.
2.7.1.11.  Tilskud ved afståelse af en ejendom, der er kondemneret  

  (§ 56) Når en kommune a. i forbindelse med gennemførelse af en beslutning om byfornyelse eller  

 boligforbedring overtager en ejendom, og ejendommen er kondemneret indenfor 2  

 år,  før en redegørelse i henhold til § 9 offentliggøres,  før  

 et forbud i medfør af § 12, stk. 3, nedlægges, eller  før der i medfør  

 af § 33, stk. 2, er orienteret om en planlagt boligforbedringsbeslutning,  

 eller b. påbyder en ejendom nedrevet efter § 74, stk. 2, og ejendommen ikke  

 forvolder ulempe, har ejeren krav på - ud over erstatning for ejendommens værdi - at modtage  

 et særligt tilskud.
Tilskuddet kan dog ikke ydes, såfremt grov misligholdelse  

 af bygningen har været af væsentlig betydning for kondemneringen.
Tilskuddet  

 udgør forskellen mellem den erstatning, som ejeren har krav på efter § 55, og  

 det afståedes værdi, opgjort efter bestemmelserne herom i § 56. Disse  

 bestemmelser er nærmere behandlet i afsnit 7 i boligstyrelsens cirkulære om  

 afhjælpning af sundheds- og brandfarlige forhold i boliger og opholdsrum.
Da tilskuddet ligger ud over ejendommens værdi, kan tilskuddet medtages  

 til refusion straks efter afholdelsen, hvorimod den efter § 55 beregnede  

 overtagelsesværdi først kan anmeldes til refusion, når en samlet opgørelse af  

 udgifter og indtægter vedrørende ejendommen foreligger.
Refusionen udgør 50  

 pct.
2.7.1.12.  Udgifter til nedrivning af bygninger uden indtægt,  (§  

 57, stk. 1) I de tilfælde, hvor en kommune ifølge den pågældende  

 byfornyelsesbeslutning forestår nedrivning af bygninger på privat grund, jfr.  

 § 7, stk. 3, nr. 1, vil nedrivningsudgifter, der ikke er forbundet med  

 indtægter, kunne medtages til refusion straks efter afholdelsen og refunderes  

 med 50 pct.
 Til nedrivningsudgifter hører også fjernelse af fundamenter og  

 belægninger, hvor dette er nødvendigt, bortkørsel af nedrevne bygningsdele  

 m.v.
 Nedrivning efter § 7, stk. 3, nr. 3 sker for ejerens regning, og  

 støttereglerne afhænger af arbejdernes karakter.
 Der henvises til pkt. 2.7.1.1. og 2.7.1.23. samt især til afsnit V om  

 friarealforbedringer.
2.7.1.13.  Retableringsudgifter,  (§ 57, stk. 1) Nedrivninger vil ofte nødvendiggøre retableringsarbejder.
Der vil kunne  

 være behov for opfyldning efter fjernede kældre eller fjernede belægninger  

 samt afpropning af stikledninger m.v.
Retableringen vil tillige kunne bestå i efterreparation efter beskadigelse  

 af tilbageværende bygninger, f.eks. portrum, bygningsfacader, lyskasser,  

 udvendige kældertrapper, bevarede hegnsmure og lignende, samt istandsættelse  

 og/eller afstivning af blottede facademure.
Retablering kan også bestå i  

 isolering af blottede facader.
Forbedret isolering, i forhold til tidligere,  

 må imidlertid betragtes som egentlige bygningsarbejder og finansieres som  

 sådan.
 Der henvises i øvrigt til pkt. 5.3.3.
 Retableringsudgifter kan medtages til refusion straks efter afholdelsen og  

 refunderes med 50. pct.
2.7.1.14.  Udgifter til friarealforbedring m.v.,  (§ 57, stk. 1) Der henvises herom til afsnit V.
2.7.1.15.  Udgifter i forbindelse med erstatningsboliger,  (§ 57,  

 stk. 1) Der henvises til refusionsbestemmelserne i pkt.erne 2.7.1.6.-10., 2.7.1.17  

 og 2.9. b. samt boligstyrelsens cirkulære af 26. november 1985 om  

 erstatningsboliger m.v. afsnit 4.
 Udgifter til nødvendige reparationer m.v. af midlertidige  

 erstatningsboliger, kan medtages til refusion i det omfang, disse udgifter  

 ikke skal betales af den midlertidige beboer eller andre.
2.7.1.16.  Byfornyelsesselskabernes administrationsudgifter,  (§  

 57, stk. 1) I det omfang et byfornyelsesselskab, som er godkendt i medfør af lovens §  

 48, stk. 1, varetager opgaver i henhold til byfornyelsesloven for den  

 pågældende kommunalbestyrelse, afholder kommunen selskabets  

 administrationsudgifter hertil, jfr. § 57, stk. 1. Udgifterne afholdes på  

 grundlag af en mellem kommunen og selskabet som led i en honorarkontrakt på  

 forhånd aftalt udbetalingsplan, som er tilpasset arbejdets omfang og  

 tidsmæssige afvikling.
Udgifterne kan medtages til refusion straks, efterhånden som udgifterne  

 (delhonorarer m.v.) afholdes, dog tidligst, når beslutning om byfornyelse er  

 truffet.
Refusionen udgør 50 pct.
 Honorarregler er behandlet særskilt i pkt. 2.9., hvortil henvises.
2.7.1.17.  Kommunale administrationsudgifter,  (§ 57, stk. 1, jfr.  

 § 66) I § 66, gøres op med, hvilke af de udgifter, som kommunen har afholdt  

 efter byfornyelsesloven, der er omfattet af statsrefusion og refusionens  

 størrelse.
Refusionen omfatter bl.a. de udgifter, som kommunen har afholdt  

 til byfornyelse efter § 57, herunder de godkendte byfornyelsesselskabers  

 administrationsudgifter, i det omfang selskaberne varetager  

 byfornyelsesopgaver for kommunalbestyrelsen.
 Det følger heraf, at kommunens egne udgifter til administration af  

 byfornyelsesloven som hovedregel ikke kan anmeldes til refusion, når det  

 drejer sig om opgaver, der er nævnt under pkt. 2.9.
 Herfra gælder dog følgende undtagelser:
a.
I medfør af § 57, stk. 1, kan kommunen, i det omfang den selv har  

 udgifter til administration af anvisning (modsat tilvejebringelse, se herom  

 pkt. 2.7.4. f.) af erstatningsboliger, medtage disse udgifter til refusion,  

 jfr. cirkulære af 26. november 1985 om erstatningsboliger m.v. pkt. 2.3.2.,  

 såfremt udgifterne klart kan udskilles fra kommunens øvrige  

 administrationsudgifter.
Udgifterne kan højst medtages med et beløb, svarende  

 til det under pkt. 2.9. b. for byfornyelsesselskabernes administration  

 fastsatte.
b.
Kommunens udgifter til tinglysningsgebyrer og -afgifter, retsafgifter,  

 udgifter til sagers behandling ved taksationskommissioner, advokatsalærer,  

 samt ejendomsmæglersalærer kan medtages til refusion alt under forudsætning  

 af, at arbejdet ikke udføres af kommunen selv, jfr. pkt. 2.7.4. j.
 I det omfang udgifterne ikke skal medtages som byggeudgift under de i pkt.  

 4.5. ff, nævnte støtteberettigede udgifter i forbindelse med bolig- og  

 bygningsforbedring og finansieres med indekslån i forbindelse med  

 forbedringen, kan udgifterne medtages til refusion straks efter afholdelsen  

 og refunderes med 50 pct.
2.7.1.18.  Erstatning for tab ved bygningsforbedring,  (§ 62, stk.  

 3) Erstatning for tab ved forbedring af andre ejendomme end  

 udlejningsejendomme og andelsboliger kan medtages til refusion straks, efter  

 at udgiften er afholdt af kommunen, når byggeregnskabet er berigtiget på  

 grundlag af en endelig opgørelse af de støtteberettigede udgifter, og  

 erstatningens størrelse er fastlagt.
 Refusionen udgør 50 pct.
 Der henvises i øvrigt til pkt. 4.6. ff, om rentebidrag og afdragsbidrag.
2.7.1.19.  Erstatning i forbindelse med indretning af lokaler for  

 bydelens serviceerhverv,  (§ 64, stk. 2, jfr. § 52, stk. 3) For lokaler, som er omfattet af en byfornyelsesbeslutning, og som anvendes  

 til eller skønnes egnede til brug for erhvervsvirksomhed, der skal tilgodese  

 bydelens forsyning med servicefunktioner, kan kommunalbestyrelsen i medfør af  

 § 64, stk. 1, fastsætte en leje, der muliggør en sådan anvendelse.
 Kan den fastsatte leje med tillæg af rentebidrag ikke forrente og afdrage  

 lokalernes værdi med tillæg af eventuelle indretningsudgifter, yder kommunen  

 ejeren erstatning for tabet, i det omfang ejeren ikke er berettiget til  

 støtte i form af afdragsbidrag, jfr. § 52, stk. 3.
 Erstatningsbeløbet kan medtages til refusion straks efter udbetalingen og  

 refunderes med 50 pct.
2.7.1.20.  Udgifter til beboermedvirken,  (§ 66, stk. 3) I boligstyrelsens cirkulære nr. 57 af 11. maj 1983 om  

 byfornyelsesbeslutningers indhold fremhæves i indledningsafsnittet bl.a., at  

 byfornyelseslovens bestemmelser tilstræber, at ejere og lejere inddrages i  

 planlægning og gennemførelse af byfornyelse, og cirkulæret nævner en række  

 eksempler på beboermedvirken ved byfornyelse.
For at fremme beboernes medvirken kan kommunalbestyrelsen yde bistand  

 hertil.
Kommunalbestyrelsen skal påse, at bistanden til beboernes medvirken  

 ikke betyder reduktion i, men derimod udgør supplement til det  

 informationsarbejde m.v., som andre, f.eks. et byfornyelsesselskab, skal  

 udføre og eventuelt honoreres for.
Formålet med bestemmelsen er således at  

 skabe økonomisk grundlag for en overbygning til det almindelige oplysnings-  

 og informationsarbejde, som er foreskrevet, især med henblik på en styrkelse  

 af beboernes egne initiativer, f.eks. udarbejdelse af alternative forslag.
De  

 med bistanden forbundne udgifter kan medtages til refusion straks efter  

 afholdelsen og refunderes med 50 pct.
 Boligstyrelsen skal indtil videre have forelagt foranstaltninger, der  

 påtænkes udført, før udgifter til beboermedvirken afholdes.
2.7.1.21.  Tab på lånegarantier,  (§ 66, stk. 3) Kommunens tab på garantier for lån efter § 58, kan medtages til refusion  

 straks efter, at tabet er endeligt konstateret og opgjort, og det opgjorte  

 tab refunderes med 50 pct.
 Tabet belaster ikke kommunens aktivitetsramme, jfr. pkt. 1.1.2. Det  

 påhviler kommunen at tage de nødvendige skridt til at begrænse det  

 offentliges tab mest muligt.
2.7.1.22.  Byfornyelsesforsøg m.v.  (§ 69) Der henvises herom til pkt. 2.7.3.
2.7.1.23.  Nedrivningspåbud i forbindelse med kondemnering,  (§ 74,  

 stk. 2) Ejere af ejendomme, som samtidig med eller efter, at der er nedlagt forbud  

 mod ejendommens benyttelse til beboelse eller ophold for mennesker i medfør  

 af lovens § 73, har fået påbud om nedrivning efter § 74, stk. 2, har ret til  

 såvel erstatning efter § 55, som tilskud efter § 56, samt ret til at få  

 dækket rimelige udgifter til nedrivning af bygningen, til ryddeliggørelse af  

 grunden og til eventuelle retableringsudgifter jfr. pkt. 2.7.1.13. Ejerens  

 ret er dog betinget af, at nedrivningen ikke er påbudt, fordi det  

 kondemnerede efter forbuddets ikrafttræden forvolder ulempe for de omboende  

 eller andre.
Ejerens krav reduceres med en eventuel forøgelse af ejendommens  

 værdi, som måtte være en følge af nedrivningen.
Det bemærkes herved, at en  

 ryddet byggegrund i visse tilfælde kan have større værdi, end ejendommen  

 havde, før bygningerne blev nedrevet.
 Bestemmelserne er nærmere beskrevet i afsnit 9 i boligstyrelsens cirkulære  

 om afhjælpning af sundheds- og brandfarlige forhold i boliger og opholdsrum,  

 hvortil henvises.
 Udgifterne kan medtages til refusion straks efter afholdelsen og  

 refunderes med 50 pct.
2.7.1.24.  Tab på kommunens udførelse af  

 kondemneringsforanstaltninger,  (§ 72, stk. 4, § 73, stk. 11, og § 74,  

 stk. 5) Kommunens udgifter ved at lade påbud efter § 72, stk. 1, eller § 74, stk.  

 1 og 2 og rydning efter § 73, stk. 1, udføre, kan medtages til refusion  

 straks efter afholdelsen og refunderes med 50 pct.
 I det omfang arbejderne udføres for ejerens regning, kan beløbet dog først  

 medtages til refusion, når det er konstateret, at beløbet ikke kan inddrives  

 hos ejeren (eventuelt ved modregning i erstatningsbeløb).
2.7.2.  Udgifter, der først refunderes, når indtægter er modregnet Som nævnt i pkt. 2.2 indebærer en række byfornyelsesudgifter senere  

 indtægter.
Som eksempel kan især nævnes kommunens udgift til overtagelse af  

 ejendomme, som senere, når bygningerne er nedrevet eller ombygget, overtages  

 endeligt af kommunen eller sælges.
 I sådanne tilfælde vil kommunens afholdte udgifter principielt først kunne  

 anmeldes til statsrefusion efter nettoprincippet, når indtægterne ved  

 afhændelsen er opgjort og indgået.
Alle de af kommunen afholdte udgifter vedrørende de enkelte ejendomme skal  

 sammenholdes for hver ejendom for sig i refusionsopgørelsen.
Det kan f.eks.  

 dreje sig om udgifter til ejendommens overtagelse, til nedrivning og  

 retablering samt til dækning af driftstab (i det omfang driftstabet ikke  

 dækkes af provenuet af indekslån, jfr. afsnit IV eller på anden måde i  

 forbindelse med salget). Forskellen mellem udgifter og indtægter, hvad enten  

 den er negativ eller positiv, indgår i refusionen og udgør 50 pct.
 Om refusionens tilrettelæggelse og mulighed for forskudsrefusion se pkt.  

 2.5.
2.7.2.1.  Overtagelsessummer for ejendomme, hvor bygninger skal  

 nedrives m.v.  (§ 14, stk. 1 og § 52, stk. 1 og 2) Hvis en byfornyelsesbeslutning går ud på, at større bygninger på en  

 ejendom skal nedrives, vil det oftest fremgå af beslutningen, at det er  

 nødvendigt for kommunalbestyrelsen at råde over hele den pågældende ejendom,  

 jfr. nærmere herom i boligstyrelsens cirkulære nr. 57 af 11. maj 1983 om  

 byfornyelsesbeslutningers indhold, pkt. 9. Efter § 57, stk. 2, vil tabet af  

 bygningsværdi ved bygningers nedrivning principielt først kunne refunderes af  

 staten på det tidspunkt, hvor der kan finde en opgørelse sted af den værdi,  

 som restejendommen repræsenterer, (dvs. den ryddede grund og eventuelle  

 tilbagestående bygninger). Tabet beregnes som forskellen mellem  

 overtagelsessummen for ejendommen, hvad enten overtagelsessummen fastsættes i  

 fri handel eller ved ekspropriation, eventuelt efter taksation, jfr. lovens §  

 55, og den værdi restejendommen repræsenterer.
Om værdifastsættelsen henvises  

 til afsnit III.
 Refusion sker efter nettoprincippet, jfr. pkt. 2.2. med 50 pct.
2.7.2.2.  Nedrivnings- og retableringsudgifter, som er forbundet med  

 indtægter Om arbejdernes karakter henvises til pkt. 2.7.1.12. og 2.7.1.13. Refusion  

 sker efter nettoprincippet, jfr. pkt. 2.2., med 50 pct.
2.7.2.3.  Driftstab på overtagne ejendomme Fra det tidspunkt en ejendom eller en del af en ejendom overtages, og  

 indtil den afhændes eller nedrives, har kommunen en række udgifter til rente-  

 og afdragsbetalinger på eksisterende lån i ejendommen og på finansiering af  

 den kontante del af overtagelsessummen i forbindelse med kommunens  

 erhvervelse af den pågældende ejendom.
Endvidere afholdes udgifter til f.eks.  

 ejendomsskatter, vand og el, samt til vicevært m.v.
I almindelighed modsvares  

 disse driftsudgifter af lejeindtægter m.v., men hvor dette ikke er tilfældet,  

 f.eks. fordi lejeindtægter forsvinder som følge af fraflytning og  

 nedrivninger eller i en ombygningsperiode, vil der opstå et driftstab.
 Ejendomserhvervelsen, byfornyelsesarbejdernes gennemførelse og ejendommens  

 videresalg må søges tilrettelagt således, at driftstab begrænses mest muligt.
 Driftsudgifter og driftsindtægter skal sammenholdes for hver ejendom for  

 sig, og driftstab vil maksimalt kunne medtages til refusion for et tidsrum  

 fra 1 år før byfornyelsesbeslutningen er truffet, og indtil 6 måneder efter,  

 at byfornyelsesarbejderne i det væsentlige er afsluttet.
 Driftstab eller eventuelt driftsoverskud medtages til refusion som anført  

 i pkt. 2.7.2.
 Vedrørende ejendomme eller dele af ejendomme, der istandsættes efter  

 reglerne i afsnit IV, gælder dog, at driftstab fra tidspunktet for  

 byggearbejdernes påbegyndelse skal finansieres som byggeudgift med byggelån  

 og senere indekslån, jfr. afsnit IV.
2.7.2.4.  Ombygningsudgifter vedrørende overtagne ejendomme I det omfang, den pågældende byfornyelsesbeslutning går ud på, at nærmere  

 bestemte bygninger på ejendomme, som kommunen skal råde over, skal  

 istandsættes, ombygges eller forbedres, har kommunen bygherreansvaret.  

 Kommunen gennemfører byggesagen og opgør de støtteberettigede udgifter efter  

 bestemmelserne i afsnit IV.
På udgiftssiden medtages eventuelle driftstab i  

 ombygningsperioden, jfr. pkt. 2.7.2.3.
 Straks efter at byfornyelsesbeslutningen er gennemført, afhændes  

 ejendommen, medmindre kommunen beslutter selv at beholde den.
Såfremt ejendommen efter ombygning har status som udlejningsejendom eller  

 andelsboligejendom, skal de støtteberettigede udgifter til ombygning og  

 istandsættelse fuldt ud finansieres med indekslån, således at der kan ydes  

 løbende støtte i form af rentebidrag og eventuelle afdragsbidrag til  

 nedbringelse af boligudgiften.
Indekslånet ydes som kontantlån af  

 realkreditinstituttet til hele den støtteberettigede ombygningsudgift (se  

 afsnit IV). Af nettoprovenuet af kontantlånet og den kontante salgssum,  

 herunder kontantværdien af eventuelle sælgerpantebreve, som den belånte  

 ejendom kan indbringe, dækkes de afholdte udgifter til ombygning m.v. samt  

 kommunens udgifter til ejendomserhvervelsen.
Eventuelt overskud indtægtsføres  

 i førstkommende refusionsopgørelse.
Afhændes ejendommen ikke som udlejnings- eller andelsboligejendom, men  

 f.eks. som ejerbolig, eller til andet end boligformål, skal dette ske på  

 kontantbasis, således at køberen selv sørger for eventuel belåning uden  

 løbende offentlig støtte.
Kun den del af de samlede af kommunen afholdte  

 udgifter til overtagelse, ombygning m.v., som ikke kan dækkes af den kontante  

 salgssum, belaster bevillingsrammen og kan anmeldes til refusion efter  

 nettoprincippet.
Refusionen udgør 50 pct.
2.7.3.  Støtte til byfornyelsesforsøgsprojekter m.v.  (§ 69, stk.  

 2-7) Boligministeren kan give kommunalbestyrelserne tilladelse til at træffe  

 beslutning om byfornyelsesforsøg, og til at yde særlig støtte dertil inden  

 for den beløbsramme, der fastsættes på de årlige finanslove.
Støtten kan  

 omfatte dels merudgiften ved udførelse af forsøg, dels udgifter til  

 sammenfatning og videre formidling af forsøgsresultater.
 Den særlige støtte kan bestå i, at statsrefusionen forhøjes fra  

 normalt 50 pct. til maksimalt 100 pct. af de særlige udgifter, som er  

 refusionsberettigede efter § 66, stk. 3,  at  der kan ydes  

 statstilskud til foranstaltninger, der i øvrigt ikke kan ydes refusion til,  

 og at der kan ydes refusion af de særlige forsøgsudgifter, inden  

 byfornyelsesbeslutningen er endelig vedtaget af kommunen.
 Som eksempel herpå kan nævnes dels de i pkt. 2.7.4. nævnte udgifter, som  

 kommunen afholder med hjemmel i loven, dels udgifter til en række  

 byfornyelsesopgaver, der ikke er en direkte følge af loven, og hvor  

 udgifterne derfor normalt vil påhvile kommunen alene, f.eks. indretning af  

 offentlige arealer til ophold og leg eller infrastrukturopgaver, som nævnt i  

 pkt. 2.9.
 Udover de i § 69, stk. 3, 4 og 7, nævnte eksempler på forsøgsemner kan,  

 som mulige emner for statstilskud til forsøg nævnes formål, der må antages at  

 være behov for, men som ikke er privatøkonomisk rentable, f.eks.:
- indretning af kvarterhuse for beboerne i ledige lokaler, - støtte til opretholdelse af småværksteder, servicevirksomheder m.v. i et  

 ældre bykvarter, - forsøg, der går ud på at gøre ældre beboelser egnede til handicappede, - forsøg med forbedring af ejerboliger, - forsøg, som - uden ændringer i lovens procedureregler og uden at fravige  

 beskyttelsesreglerne for ejere og lejere - går ud på udarbejdelse af  

 alternative projekter, f.eks. i snævert samarbejde med beboerne, eller som på  

 anden måde går ud på at øge støtten til beboerne og beboerindflydelse ved at  

 oprette lokale oplysningscentre med bistand fra den sociale forvaltning og  

 med teknisk bistand, - forsøg med erstatningsboligplaner, - forsøg med industrialiseret byfornyelse eller med anvendelse af specielt  

 uddannet arbejdskraft.
Udgifterne ved gennemførelse af byfornyelsesbeslutninger, hvortil der er  

 knyttet forsøg, forudsættes som udgangspunkt afholdt af kommunerne og  

 medtaget til refusion efter de i pkt. 2.5. a og b nævnte almindelige  

 principper for refusion straks og refusion efter nettoprincippet eventuelt  

 med forskudsrefusion, afhængig af udgifternes art.
De særlige merudgifter ved  

 forsøget medtages som anført i pkt. 2.5. c til refusion straks, med de på  

 forhånd i den konkrete sag fastsatte procentsatser.
2.7.4.  Udgifter, der ikke efter byfornyelsesloven er  

 refusionsberettigede En række udgifter, der kan afholdes med hjemmel i byfornyelsesloven, er på  

 trods heraf ikke omfattet af byfornyelseslovens bestemmelser om  

 statsrefusion.
I dette cirkulære tages ikke stilling til, om statsrefusion  

 kan opnås efter anden lovgivning.
Hvis flere refusionsmuligheder måtte  

 foreligge, vælger kommunen frit hvilken lovhjemmel, der benyttes.
Såfremt en  

 udgift - afholdt med hjemmel i byfornyelsesloven - vælges refunderet efter  

 anden lovgivning, oplyser kommunen dette i forbindelse med fremsendelse af  

 refusionsopgørelsen.
 Som byfornyelsesudgifter, der ikke er refusionsberettigede efter  

 byfornyelsesloven, kan - udover de i pkt. 2.9. nævnte planlægningsopgaver og  

 opgaver vedrørende byfornyelse i bredere forstand bl.a. nævnes:
a.
De særlige kommunale udgifter i forbindelse med bl.a. dannelsen af  

 andelsboligforeninger, jfr. § 14, stk. 7-9. Der henvises i øvrigt til  

 cirkulære af 26. november 1985 om erstatningsboliger m.v. afsnit 6.
b.
Kommunens udgifter som andelshaver i henhold til § 16, stk. 1.
c.
Kommunens eventuelle udgifter (bortset fra godtgørelse efter § 40, stk.  

 2) ved overtagelse af lejemål af erhvervslokaler, som rømmes før tiden, jfr.  

 § 40, stk. 5.
d.
Eventuelle udgifter ved indhentning af folkeregisteroplysninger efter §  

 43, stk. 4.
e.
Udgifter i forbindelse med fogedrettens indsættelse henholdsvis  

 udsættelse af lejere i henhold til lovens § 43, stk. 5, jfr. cirkulære af 26.  

 november 1985 om erstatningsboliger m.v. pkt. 4.5.
f.
Udgifter, der er forbundet med administration i forbindelse med  

 tilvejebringelse af erstatningsboliger, jfr. cirkulære af 26. november 1985  

 om erstatningsboliger m.v. pkt. 4.6.
g.
Kommunens udgifter i henhold til lovens § 45, stk. 2, til depositum,  

 indskud m.v.
Der henvises herom til cirkulære af 26. november 1985 om  

 erstatningsboliger m.v. afsnit 6.
h.
Udgifter i forbindelse med anvisning af erhvervslokaler i medfør af §  

 64.
i.
Udgifter i forbindelse med tilsyn efter § 70 og nedsættelse af  

 boligkommission, samt kommissionens virksomhed efter § 71.
j.
Endvidere falder kommunens egne administrationsudgifter i forbindelse  

 med tilvejebringelsen af grundlaget for byfornyelses- og  

 boligforbedringsbeslutninger og disses gennemførelse, f.eks. lønudgifter  

 o.lign. til kommunens personale, uden for de udgifter, der kan refunderes.  

 Dette gælder også de udgifter, som er forbundet med, at kommunen selv påtager  

 sig projektering, tilsyn o.lign.
Om undtagelse herfra se pkt. 2.7.1.17.
k.
Kommunens egne revisionsudgifter.
l.
Kommunens administration af støtte efter § 46 og § 47.
m.
Udgifter, som byfornyelsesnævns virksomhed medfører, afholdes af  

 amtskommunen henholdsvis hovedstadsrådet jfr. § 79.
2.8.  Beskatning af ydelser efter byfornyelsesloven Modtageren af ydelser, som udbetales med hjemmel i byfornyelsesloven,  

 bliver beskattet efter de i skattelovgivningen til enhver tid fastsatte  

 regler.
Der henvises herom især til ligningslovens § 7 F.
Vejledende om de  

 nugældende skattebestemmelser kan som udgangspunkt oplyses, at ydelserne  

 beskattes efter de regler, der gælder for de indtægter, de træder i stedet  

 for.
 Ydelserne falder i 3 hovedgrupper:
2.8.1.  Ydelser, som har til formål at begrænse stigning i boligudgift  

 samt udgifter ved flytning Efter ligningslovens § 7 F er boligstøtte efter lov om individuel  

 boligstøtte ikke skattepligtig for modtageren.
Det samme gælder ydelser efter byfornyelseslovens § 37,  stk. 1-3, om godtgørelse til erhvervslejere, § 40,  stk. 1-2, om godtgørelse til  

 husstande/erhvervslejere, der selv finder en anden bolig/erhvervslokaler, § 44,  stk. 2 og § 44 a, stk. 2, om betaling af  

 forskelsleje ved anvisning af midlertidig erstatningsbolig, § 45,  stk. 1, om godtgørelse for flytteudgifter, § 46,  stk. 1-2 og § 47, stk. 1, om udgifter i form af  

 løbende tilskud til andelshavere m.fl., samt erhvervslejere.
2.8.2.  Erstatning for formuetab Hvor udbetalingen efter sin karakter har til formål at erstatte et  

 formuetab, som modtageren er blevet påført i medfør af byfornyelsesloven, og  

 som ikke modsvares af en formueforøgelse eller besparelse, er erstatningen  

 normalt skattefri.
 Dette gælder således:
 Erstatning for formuegoder, der afstås, herunder private rettigheder,  

 bygninger til nedrivning og hele ejendomme, jfr. lovbekendtgørelse nr. 504 af  

 26. september 1984 om beskatning af fortjeneste ved afståelse af fast ejendom  

 § 11, hvorefter afståelseserstatning for ejendomme, der kan eksproprieres,  

 hvad enten afståelsen sker ved ekspropriation eller ved aftale, ikke er  

 omfattet af beskatning.
 Erstatning for ombygningstab på ejerboliger og erhvervsejendomme, jfr.  

 byfornyelseslovens § 62, stk. 3, jfr. § 52, stk. 3.
 Afdragsbidrag efter byfornyelseslovens § 62, stk. 2, er ligeledes fritaget  

 for beskatning, jfr. ligningslovens § 7 F, stk. 1, nr. 2, da de tjener til  

 betaling af ydelsen på indekslån til finansiering af den del af  

 istandsættelsesudgifter, som ikke forøger brugs- eller lejeværdien af den  

 istandsatte ejendom, og således indirekte er en erstatning for den del af den  

 påførte udgift, som ikke forøger formuen.
2.8.3.  Ydelser, som træder i stedet for skattepligtig indtægt Sådanne ydelser er indkomstskattepligtige efter samme regler, som de  

 indtægter, de erstatter.
 Som eksempel herpå kan bl.a. nævnes:
2.8.4.  Særligt om beskatning af støtte til udlejningsejendomme Støtten til udgifter til istandsættelse af udlejningsejendomme ydes som en  

 løbende støtte til betaling af ydelserne på indeksfinansiering af  

 istandsættelsesudgifterne.
Støtten består i, at staten betaler rente- og administrationsbidrag på  

 hele lånet.
Eventuelt kurstab ved lånets etablering udlignes over renten.
 Herudover betaler kommunen og staten hver halvdelen af afdraget på den del  

 af indekslånet, som går til finansiering af den del af  

 istandsættelsesudgiften, som ikke er værdiforøgende, hvilket typisk svarer  

 til opretning af mangelfuld vedligeholdelse.
 Ejeren betaler selv de indeksregulerede afdrag på den del af  

 istandsættelsesudgiften, som er brugs- og lejeværdiforøgende, hvilket typisk  

 svarer til forbedringer, der giver grundlag for huslejeforhøjelse.
 En skattemæssig følge af disse støtteregler er, at mens huslejeindtægten  

 skal optages i ejendomsregnskabet som indtægt, kan ejerens del af  

 låneydelsen, der alene består af afdrag, ikke fradrages som en udgift.
Om vedligeholdelsesudgifterne bemærkes, at i det omfang henlæggelser  

 hertil har været skattepligtig indkomst - modsat lovpligtige afsætningsbeløb  

 til udvendig vedligeholdelse - og anvendes som delvis finansiering af  

 ejendommens istandsættelse, kan disse udgifter fradrages på  

 ejendomsregnskabet.
Fradrag kan dog kun foretages i det omfang,  

 vedligeholdelsesudgiften vedrører slid og ælde i ejerens besiddelsestid.
Den  

 del af vedligeholdelsesudgiften, som dækkes ved indekslån med såvel  

 rentebidrag fra staten som afdragsbidrag fra stat og kommune, kan derimod  

 ikke fradrages i den skattepligtige indkomst.
2.9.  Byfornyelsesselskabernes administrationsudgifter I det omfang et godkendt byfornyelsesselskab varetager opgaver i henhold  

 til byfornyelsesloven for kommunalbestyrelsen, afholder kommunen selskabets  

 administrationsudgifter hertil, jfr. § 57, stk. 1, på grundlag af en mellem  

 kommunen og selskabet som led i en honorarkontrakt på forhånd aftalt  

 udbetalingsplan, som er tilpasset arbejdets omfang og tidsmæssige afvikling.
Halvdelen af udgifterne refunderes af staten efterhånden, som udgifterne -  

 delhonorar m.v. afholdes i henhold til udbetalingsplanen.
Refusionen omfatter  

 kun udgifter til administration af de opgaver, som udføres efter  

aftale  med kommunen, og kun i det omfang opgaverne er en  

direkte  følge af byfornyelsesloven.
Uden for refusionen falder således honorar for andre opgaver, f.eks. den  

 almindelige kommunale planlægning, der går forud for den i lovens § 9  

 omhandlede redegørelse, men medtages som en del af denne.
Grænserne mellem  

 sådanne kommunale planlægningsopgaver og udarbejdelsen af selve §  

 9-redegørelsen, som giver grundlag for refusion, må derfor nøje aftales fra  

 sag til sag tillige med honoraret herfor og en udbetalingsplan.
Opgaver vedrørende byfornyelse i bredere forstand - hvortil hører  

 infrastrukturopgaver som f.eks. opretning og modernisering af såvel tekniske  

 anlæg som færdselsarealer (trafiksanering), kloak- og rensningsanlæg, el- og  

 gadebelysning m.v., samt til modernisering af lokal offentlig service som  

 skoler, plejehjem, børnehaver, vuggestuer, legepladser m.v. - er rent  

 kommunale opgaver.
Der henvises tillige til pkt. 2.7.1.17. og pkt. 2.7.4.  

 især litra j.
Endelig er det en betingelse for statsrefusion, at opgaverne udføres for  

 et område, der omfattes af en beslutning om byfornyelse eller  

 boligforbedring, herunder beslutning efter § 7 a og kapitel VIII.  

 Honorarudgifterne m.v. kan først medtages til refusion, når beslutningen er  

 truffet, og indtil da må kommunen stå i forskud med beløbet.
Kommunen kan  

 dog, jfr. pkt. 2.4, medtage rimelige renteudgifter i forskudsperioden til  

 refusion, dog maksimalt for 2 år før beslutningen træffes.
 Byfornyelsesselskabernes arbejdsopgaver vil typisk bestå i bistand ved  

 udarbejdelse af § 9-redegørelsen og grundlaget for beslutninger efter § 7 og  

 § 32, anvisning af erstatningsboliger, administration af ejendomme, der rådes  

 over, og information samt den praktiske administration af byfornyelses- og  

 boligforbedringsbeslutningerne.
 Kommunerne aftaler med byfornyelsesselskaberne hvilke opgaver, der ønskes  

 varetaget, jfr. § 50 og honoraret derfor.
 De  maksimale  honorarsatser, som kan medtages i statsrefusionen,  

 og som gælder  uden regulering indtil videre,  er fastsat nedenfor  

 under a-j.
 I det omfang honoraret tillægges moms kan momsen  ikke  medtages  

 til refusion, men må refunderes af den kommunale refusionsfond.
a.
Information:
 2.000 kr. for hver af de første 50 boliger eller erhverv, der er i brug,  

 og 500 kr. for hver af de efterfølgende.
 Herudover kan medtages dokumenterede rimelige udgifter til lokaleleje og  

 indretning (informationskontor i området, samt mødelokale), mens andre  

 driftsudgifter, f.eks. udgifter til mødevirksomhed og udarbejdelse af  

 informationsmateriale, afholdes af ovennævnte beløb.
 Informationsarbejdet omfatter bl.a.:
 - Udarbejdelse af informationsmateriale i tilknytning til §  

 9-redegørelsen, jfr. § 9, stk. 1.
 - Udarbejdelse af informationsmateriale om forslag til  

 byfornyelsesbeslutning, jfr. § 9, stk. 5.
 - Udarbejdelse af informationsmateriale om byfornyelsesbeslutninger, jfr.  

 § 10.
 - Udarbejdelse af informationsmateriale vedrørende orientering i h.t. §  

 33.
 - Orientering til ejere, andelshavere og lejere i henhold til § 19, stk. 1  

 og 2, § 25, stk. 1 og § 26, stk. 3.
 - Møder med ejere og lejere i forbindelse med udarbejdelse af §  

 9-redegørelse og byfornyelsesbeslutning, og beslutning om boligforbedring.
 - Møder med ejere og lejere af  orienterende  karakter i  

 forbindelse med ombygninger, retablering, nedrivninger og  

 friarealforbedringer, som selskabet forestår. (Egentlige forhandlinger i  

 forbindelse med ejeres og lejeres indflydelse på projektet samt  

 administration af vetoretten henhører under administrationshonorar).
 - Møder med ejere vedrørende gennemførelse af arbejder på deres ejendom.
 Til støtte for informationsarbejdet har boligstyrelsen udarbejdet generelt  

 materiale.
b.
Anvisning af erstatningsbolig:
 750 kr. pr. nødvendig anvisning af nyt lejemål eller nødvendig midlertidig  

 anvisning, mens ombygning sker.
c.
Ejendomsadministration:
 600 kr. pr. lejemål og yderligere 100 kr. pr. lejemål pr. påbegyndt måned  

 udover 1/2 år.
d.
Ejendomshandel:
 Sædvanlige omkostninger.
e.
Byggesagshonorar:
 For byggesagsadministration og anden bygherrebistand i forbindelse med  

 ombygninger, nedrivninger og gårdanlæg samt andre anlægsarbejder, som  

 selskabet forestår for ejeren (kommunen, private m.fl.) i forbindelse med en  

 byfornyelses- eller boligforbedringsbeslutning, kan selskabet beregne samme  

 honorar som anført i pkt. 4.5.4. Honoraret medtages som en post på  

 byggeregnskabet og finansieres og støttes på samme måde som de bygge- og  

 anlægsarbejder, honoraret vedrører.
 Byggesagsadministration omfatter bl.a.:
 - Bistand med rådgiver- og håndværkerkontrakter.
 - Vurdering af projekt, udbudsmateriale, budget m.m.
 - Udarbejdelse af ansøgninger om projekt- og budgetgodkendelse.
 - Etablering af byggelån og garanti.
 - Byggeregnskab.
 - Ansøgninger om godkendelse af byggeregnskab.
 - Ophævelse af kondemneringskendelser.
 - Endelig prioritering.
 - Bistand ved byfornyelsesnævnssager vedrørende forbedringsforhøjelser.
 - Nyudlejning.
f.
Administrationshonorar:
 I det omfang selskabet bistår  kommunen  ved tilvejebringelse og  

 gennemførelse af boligforbedrings- og byfornyelsesbeslutninger kan (udover de  

 øvrige under a-j anførte honorarer m.v.) medtages maksimalt 4 pct. af de  

 første 7 mill. kr., 3 pct. af de næste 8 mill. kr. og 2 pct. af resten,  

 beregnet af summen af de rammebelastende udgifter med tillæg af den seneste  

 offentlige ansættelse af den kontante grundværdi af de ejendomme, kommunen  

 har overtaget med henblik på byfornyelse, men med fradrag af honorarer m.v.,  

 der i henhold til nærværende punkt 2.9. a-j udbetales til  

 byfornyelsesselskabet selv.
 Ved fastsættelsen af honorarprocenterne er der taget hensyn til, at den  

 gældende momssats på 22 pct. er med i beregningsgrundlaget.
 Ved boligforbedringsbeslutninger vil administrationsarbejdet ofte være af  

 mindre omfang, således at honorarprocenten ofte kan nedsættes.
 Rammebelastende udgifter er alle de udgifter, kommunen kan anmelde til  

 statsrefusion efter byfornyelsesloven - med undtagelse af løbende tilskud til  

 andelshavere m.fl. og til erhvervslejere jfr. pkt. 2.7.1.10. og tab på  

 lånegarantier jfr. pkt. 2.7.1.21. - samt alle bygge- og anlægsudgifter,  

 hvortil der ydes rentebidrag.
 Grundværdien er medtaget i beregningsgrundlaget for  

 administrationshonoraret for at tilnærme beregningsgrundlaget til, hvad der  

 hidtil har været gældende i saneringssager.
Administrationshonoraret dækker også de ydelser, som ikke særskilt er  

 nævnt under a-j.
Herunder skal særligt fremhæves:
- Summarisk registrering af ejendomme i byfornyelsesområdet svarende til  

 registreringen til indkodning i Informationssystemet.
Brug af oplysninger fra  

 Informationssystemet kan derimod honoreres særskilt, jfr. nedenfor under h.
 - Udformning og redigering af § 9-redegørelsen.
 - Behandling af indsigelser.
 - Udformning og redigering af byfornyelsesbeslutningen.
 - Udarbejdelse af finansieringsplaner.
 - Beregninger af kommunernes investeringsbehov, likviditetsbehov m.v.
 - Møder med ejere, andelshavere og lejere omkring registreringen.
 - Beregninger af økonomiske konsekvenser for lejere, andelshavere, ejere  

 og erhvervsdrivende ved alternative forslag.
 - Diverse rådgivning til kommunerne.
 - Ansøgning til myndighederne.
 - Rådgivningskontrakter.
 - Erstatningsforhandlinger vedrørende overtagelse af fast ejendom,  

 lejerettigheder m.v.
 - Bistand ved taksationssager og retssager i forbindelse med ovennævnte.
 - Vejledning og forhandlinger med ejere og lejere omkring  

 gennemførelsesprojekter.
 - Bistand ved tilvejebringelse og realisering af offentlige  

 gennemførelsesprojekter.
 - Administration af vetoreglerne.
 - Klagesager for byfornyelsesnævnene.
 - Stiftelse af andelsboligforeninger.
 - Salgsforhandlinger.
 - Bistand ved udstyknings- og matrikuleringssager.
 - Bistand ved afsluttende regnskab.
Administrationshonoraret dækker byfornyelsesselskabernes bistand ved hele  

 byfornyelsesproceduren.
Såfremt selskaberne kun bistår kommunen med en del af  

 proceduren, må honoraret reguleres derefter.
Vejledende kan meget  

 skønsmæssigt angives, at planlægningsfasen udgør mellem en tredjedel og  

 halvdelen af det samlede arbejde, afhængig af type og størrelse af  

 beslutningen, medens gennemførelsesfasen udgør resten.
g.
Særlig registrering:
1. Hvor den summariske registrering eller oplysninger  

 i øvrigt, f.eks. fra ejere og lejere dokumenterer behov for en nøjere  

 gennemgang af ejendommen, før der træffes boligforbedrings- eller  

 byfornyelsesbeslutning, samt 2. hvor det er nødvendigt for at fastlægge hvilke  

 arbejder, der skal udføres på ejendommen, aftaler kommunen med byfornyelsesselskabet for hvilke ejendomme, der skal  

 foretages særlig registrering.
 Honoraret for særlig registrering udgør maksimalt 2.000 kr. pr. ejendom  

 (en ejendom opdelt i ejerlejligheder betragtes som een ejendom) og yderligere  

 500 kr. pr. bolig eller erhverv.
h.
Anden teknisk bistand:
 Byfornyelsesselskabernes udgifter til anden teknisk bistand m.v. kan efter  

 forudgående aftale med kommunen dækkes af kommunen og medtages til refusion.  

 Specificeret ydelsesbeskrivelse og honoraropgørelse på grundlag af sædvanlige  

 honoreringsaftaler skal aftales, før arbejdet udføres.
 I det omfang arbejdet ikke udføres af byfornyelsesselskabet selv, sker  

 udbetalingen først, når der foreligger kvittering fra modtageren for beløbets  

 modtagelse.
 Udgifter til teknisk bistand m.v. kan dog kun medtages til refusion, når  

 udgiften vedrører:
- Registrering, udover basisregistrering, omfattende: Bygningers og  

 friarealers funktionelle forhold.
Sociale forhold.
 - Gennemgang og analyse af registreringer.
 - Forslag til disponering af område.
 - Skitseforslag til gårdanlæg, ombygninger og varmeplanlægning.
 - Skitseforslag i h.t. § 25, stk. 3.
 - Projektering af og tilsyn med retableringsarbejder, nedrivninger,  

 gårdanlæg o.lign. (i det omfang arbejdet ikke kan finansieres med indekslån).
 - Landinspektørhonorarer.
 - Revisionshonorarer.
 - Nødvendig advokatbistand til opgaver, som i øvrigt ikke er nævnt.
 - Ejendomsmæglerhonorarer.
 - Stempelafgift og gebyrer.
 - Brug af bygnings- og boligregisteret, (BBR-registret).
 - Brug af Informationssystemet for byfornyelse og boligforbedring.
i.
Trykudgifter:
 Dokumenterede udgifter til reproduktion og trykning kan medtages efter  

 regning, når udgiften vedrører:
 - § 9-redegørelse, forslag til byfornyelsesbeslutning og  

 byfornyelsesbeslutning.
 - Andet informationsmateriale vedrørende den konkrete beslutning, herunder  

 planmateriale vedrørende de enkelte byfornyelsesprojekter og offentlige  

 gennemførelsesprojekter.
 Trykudgifter i øvrigt, herunder trykning af generelt  

 informationsmateriale, kan derimod ikke medtages til særskilt refusion,  

 bortset fra den i § 9, stk. 5, 2. pkt. nævnte mindretalsudtalelse, men kan  

 eventuelt afholdes af honorarerne.
j.
Rejseudgifter:
 Efter forudgående aftale med kommunen om rejsernes art og omfang, kan  

 udgifter til rejser og kørsel for byfornyelsesselskabernes ansatte og for  

 fremmed arbejdskraft medtages efter de for statsansatte af finansministeriet  

 fastsatte regler.
 Administrationsudgifter - som ikke er særskilt nævnt ovenfor under a-j  

 - afholdes inden for det for administrationshonoraret under f gældende  

 maksimum .
Om udgiften til beboermedvirken henvises endvidere til pkt.  

 2.7.1.20 Fastsættelse af ejendomsværdier,  

 værditilvækst, husleje m.v.
 3.1.  Ejendomsværdi før forbedring m.v.
En ejendoms handelsværdi før forbedring kan fastsættes med udgangspunkt i  

 den seneste offentlige kontantvurdering eller årsregulering.
Da de offentlige  

 vurderinger støtter sig på oplysninger i bygnings- og boligregisteret, bør  

 registerets oplysninger om ejendommen efterkontrolleres i forbindelse med  

 tilsagnet.
Ved den offentlige vurdering er der i et vist omfang ikke sket  

 besigtigelse af ejendommen, og vedligeholdelsestilstanden m.v. kan derfor  

 give anledning til tillæg eller fradrag til kontantvurderingen.
Det bør  

 tillige kontrolleres, om ejendommens tilstand er lovligt etableret.
Der må  

 også tages højde for, om istandsættelse eller forbedring af ejendommen er  

 udført efter den offentlige vurdering.
 Ved værdiansættelsen skal ses bort fra foranstaltninger, som er foretaget  

 efter, at boligtilsynet har meddelt ejeren benyttelsesforbud eller  

 nedrivningspåbud, eller efter, at der i medfør af lovens § 10 er sket  

 offentlig bekendtgørelse af den trufne byfornyelses- eller  

 boligforbedringsbeslutning, medmindre kommunalbestyrelsen har givet  

 tilladelse til forbedringen, jfr. § 12.
 Det er ejendommens forhold på erhvervelses- eller tilsagnstidspunktet, som  

 er afgørende for værdiansættelsen.
 Eventuel forringelse af ejendommens tilstand fra tilsagnstidspunktet, og  

 indtil byggearbejderne påbegyndes, bør dog ikke medføre forøget støtte.
 Kommunens overtagelse af ejendomme skal ske til ejendommens handelsværdi i  

 det frie marked, som om fornødent må fastsættes ved taksation efter reglerne  

 i byfornyelseslovens § 55. Der må ikke gennem en højere købspris ydes  

 indirekte tilskud til ejeren f.eks. til dækning af kondemneringstab, som ikke  

 kan dækkes efter § 56 eller som indirekte erhvervstilskud.
 3.2.  Ejendomsværdi efter forbedring m.v.
 Værdien af istandsatte ejendomme vil som udgangspunkt afhænge af, hvilken  

 status ejendommen har efter istandsættelsen.
 Om ejerboliger m.v. henvis til pkt. 3.2.1.
 Om udlejningsejendomme henvises til pkt. 3.2.2.
 Om andelsboligforeninger henvises til pkt. 3.2.3.
 Om ejendomme, der efter at være overtaget og istandsat af kommunen  

 afhændes til andelsboligforening eller som udlejningsejendom, henvises til  

 pkt. 3.2.4.
3.2.1.  Ejerboliger, erhvervsejendomme, der benyttes af ejeren, og  

 ryddede grunde Ved skønnet over ejendommens værdi efter forbedringen tages udgangspunkt i  

 den pris, omregnet på kontantbasis, som ejendomme af tilsvarende art og  

 kvalitet omsættes til i det pågældende område.
Dette er i overensstemmelse  

 med, at rentebidrag til sådanne ejendomme kun ydes med visse begrænsninger.  

 Er ejendommen således privat ejet, ydes rentebidrag kun, indtil ejerboligen  

 overdrages til andre end medejer, ægtefælle eller livsarving, og  

 rentebidraget kan i øvrigt bringes helt eller delvis til ophør, hvis  

 ejendommens økonomi forbedres, jfr. lovens § 59, stk. 5. Råder kommunen over  

 ejendommen, ydes rentebidrag ikke, hvis kommunen sælger ejendommen som  

 ejerbolig, jfr. pkt. 2.7.2.4., sidste afsnit, eller til erhverv.
For ejerlejligheder gælder særlige regler, jfr. lovens § 63, hvorefter kun  

 de ejerlejligheder, finansieres som ejerboliger, mens øvrige ejerlejligheder, som udlejes,  

 finansieres som udlejningsejendomme.
 Ved kommunens afhændelse af ejendomme, herunder ryddede grunde, som  

 kommunen har overtaget til byfornyelse eller til boligforbedring,  

 forudsættes, at kommunen søger opnået den størst mulige pris.
 Værdien af ryddede grunde fastsættes ud fra, hvor mange etagemeter  

 nybyggeri der kan opføres (byggeretten) i henhold til den planlægning, som  

 gælder for området på tidspunktet for byfornyelsesbeslutningen.
Såfremt ejendommen ikke er afhændet 6 måneder efter, at  

 byfornyelsesarbejderne i det væsentlige er afsluttet, betragtes ejendommen  

 som endeligt overtaget af kommunen.
Som overtagelsessum fastsættes  

 handelsværdien på 6 månedersdagen jfr. ovenfor.
Overtagelsessummen medtages  

 straks som indtægt i refusionsopgørelsen jfr. pkt. 2.7.2.
Kommunen bør være opmærksom på mulighederne for at undgå træk på  

 bevillingsrammen til byfornyelse m.v. og at reducere de offentlige udgifter  

 dertil ved at afhænde overtagne ejendomme som ejerboliger, når afhændelse som ejerboliger efter istandsættelsen er mulig, når der er tale om høje istandsættelsesudgifter, som især skyldes  

 bevaringshensyn, og når  hensynet til tidligere beboere af ejendommen og til  

 opretholdelse af almindelige udlejnings- og andelsboliger i området ikke  

 taler derimod.
3.2.2.  Udlejningsejendomme Den væsentligste faktor ved fastsættelse af værdien af en  

 udlejningsejendom er den  lejeindtægt,  ejendommen kan indbringe.
Også  

 størrelsen af de udgifter til drift og vedligeholdelse , som ejeren må  

 påregne, har imidlertid betydning.
 Ved forbedring af udlejningsejendomme ved ejerens foranstaltning er  

 der ikke behov for en egentlig værdifastsættelse efter forbedringens  

 afslutning, idet byfornyelsesstøtten udmåles alene ud fra en vurdering af,  

 hvor stor en del af forbedringsudgiften huslejestigningen kan afdrage med den  

 forudsatte finansiering, når der tillige tages hensyn til øvrige ændringer i  

 ejendommens driftsmæssige situation.
 I det følgende gennemgås principperne for lejefastsættelsen, og for  

 hvorledes ejendommens driftsmæssige situation efter forbedring skal bedømmes.
3.2.2.1.  Lejefastsættelse Allerede i forbindelse med tilsagnsgivning skal kommunen bl.a. fastsætte,  

 hvor stor en del af afdragene på indekslånefinansieringen af de samlede  

 støtteberettigede udgifter, der kan dækkes ved lejeforhøjelse, og hvor stor  

 en del der må støttes med afdragsbidrag i medfør af § 62, stk. 2.
For at det offentlige tab skal blive mindst muligt, må kommunalbestyrelsen  

 påse, at der opnås størst mulig leje for de forbedrede lejligheder.
Det skal  

 dog præciseres, at der gælder 2 begrænsninger heri:
a.
Boligministeren har som eksempel på en passende leje tilkendegivet, at  

 forbedring af almindelige boligejendomme i centrale københavnske bydele  

 normalt ikke bør medføre huslejer over 250-275 kr. pr. m2 (prisbasis 1.  

 januar 1982), jfr. folketingets boligudvalgs tillægsbetænkning over forslag  

 til lov om byfornyelse og boligforbedring.
Dette svarer med prisbasis 1.  

 januar 1986 til 325-350 kr. pr. m2.
b.
Lejen skal i medfør af § 60, stk. 3 og 4, fastsættes under anvendelse  

 af princippet om omkostningsbestemt leje i kapitel II i lov om midlertidig  

 regulering af boligforholdene.
Det lejeniveau, der således normalt skal sigtes efter, er det lejeniveau,  

 der opnås for det lidt ældre almennyttige boligbyggeri i det pågældende  

 lokalområde.
Dette gælder dog ikke, hvis ejendommene har særlige kvaliteter,  

 f.eks. særlig god beliggenhed eller særlig bygningsmæssig kvalitet.
I disse  

 tilfælde vil det være rimeligt at søge opnået en væsentlig højere leje, dog  

 naturligvis indenfor lejelovgivningens rammer.
Sammenfattende gælder om lejefastsættelsen efter forbedringens udførelse,  

 at lejen udgør den omkostningsbestemte leje med en forhøjelse som følge af  

 forbedringen, dog maksimalt det nævnte lejeniveau.
Hvis ejendommen er  

 ubeboet, kan lejen sættes efter det lejedes værdi.
 For at forebygge, at ejeren efter § 60 a, stk. 2, varsler  

 huslejeforhøjelser, som ikke kan gennemføres, bør ejeren i  tilsagnet  

  gøres bekendt med, hvorledes den af kommunen godkendte leje er fremkommet.  

 Ved  regnskabsgodkendelsen bør kommunen tage udtrykkelig stilling til,  

 i hvilket omfang der er behov for at justere den i tilsagnet fastsatte leje.
 Med udgangspunkt i den fastsatte leje beregnes hvor stor en del af de  

 afholdte udgifter, der - med den gennemførte finansiering af udgifterne kan  

 afdrages af den lejeforhøjelse, der kan gennemføres.
3.2.2.2.  Driftsbesparelser Udover stigning i lejeindtægt kan de gennemførte foranstaltninger tænkes  

 at have medført andre driftsmæssige forbedringer på ejendommen.
Når der som  

 led i en boligforbedring gennemføres sædvanlige vedligeholdelsesarbejder, vil  

 dette i et vist omfang medføre en nedsættelse af det  fremtidige  

  vedligeholdelsesbehov.
Boligstyrelsen finder principielt, at dette bør give  

 sig udslag i en reduktion ved udmåling af støtten til den del af udgifterne  

 til vedligeholdelsesarbejderne, som ikke allerede dækkes af indestående på  

 udvendige vedligeholdelseskonti, jfr. pkt. 4.5.b.
Reduktionen i støtten  

 består i, at der til den del af lånet, som finansierer  

 vedligeholdelsesarbejder, alene ydes rentebidrag, medens  

 nettokapitalydelserne, dvs. de indeksregulerede afdrag, afskrives på  

 vedligeholdelseskontoen, efterhånden som de betales, jfr.  

 boligreguleringslovens § 19, stk. 2.
Selv i tilfælde, hvor en ejendom ved arbejdernes udførelse er bragt  

 vedligeholdelsesmæssigt helt ae jour, vil der imidlertid være et vist  

 vedligeholdelsesbehov i de følgende år.
Den andel af  

 vedligeholdelseshensættelserne, der beslaglægges til dækning af  

 nettokapitalydelser på lån, optaget til vedligeholdelsesarbejder i  

 forbindelse med byfornyelse og boligforbedring, må derfor fastsættes, således  

 at det fremtidige vedligeholdelsesbehov tilgodeses.
 Som udgangspunkt for beregningen af reduktionen i støtten fastsættes  

 følgende retningslinier:
I tilfælde, hvor en ejendom som led i byfornyelse og boligforbedring  

 istandsættes og oprettes gennemgribende, således at alle sædvanlige  

 vedligeholdelsesarbejder er gennemført, bør støtten reduceres med et beløb  

 svarende til, hvad halvdelen af vedligeholdelseshensættelserne kan afdrage.
I  

 1986 udgør de almindelige vedligeholdelseshensættelser efter  

 boligreguleringslovens § 18 32 kr./m2 for ejendomme, der er taget i brug før  

 1964. Halvdelen heraf eller 16 kr./m2 kan afdrage en investering på ca. 325  

 kr./m2.
Såfremt ejendommen efter arbejdernes gennemførelse tillige må anses for at  

 være i brandsikringsmæssig og energimæssig forskriftsmæssig stand, således at  

 behovet for at anvende § 18 b-midler til brand- og energimæssige  

 foranstaltninger bortfalder, bør også besparelsen på de særlige hensættelser  

 efter boligreguleringslovens § 18 b tages i betragtning.
Disse hensættelser  

 udgør i 1986 15 kr./m2. Støtten kan i så fald reduceres med et beløb, der  

 svarer til hvad halvdelen af de samlede hensættelser på 47 kr./m2, dvs. 23,50  

 kr./m2, kan afdrage, hvilket svarer til en investering på ca. 475 kr./m2.
Såfremt der som led i byfornyelsen og boligforbedringen kun er gennemført  

 en del af de sædvanlige vedligeholdelsesarbejder på ejendommen, må  

 beregningen tage udgangspunkt i en hertil svarende relativ andel af  

 vedligeholdelseshensættelserne.
Kan det således f.eks. skønnes, at kun ca.  

 halvdelen af de sædvanlige vedligeholdelsesarbejder på ejendommen er  

 gennemført, må reduktionen af støtten tage udgangspunkt i en fjerdedel af  

 vedligeholdelseshensættelserne.
 Der kan ses bort fra specielle vedligeholdelsesarbejder som f.eks. maling  

 af facader, der ikke hidtil har været malede, og lignende arbejder, der kan  

 anses for at ligge ud over ejendommens sædvanlige vedligeholdelse.
Rentebidraget dækker til stadighed fuldtud forrentning m.v. af de optagne  

 indekslån, men nettokapitalydelsen, dvs. de indeksregulerede afdrag, er  

 stigende.
Hensættelserne til vedligeholdelse forøges imidlertid også efter  

 reglerne i boligreguleringsloven.
3.2.2.3.  Anke af byfornyelsesnævns- og boligretsafgørelser Såfremt den leje, kommunen har lagt til grund ved beregningen af støtten i  

 medfør af § 60, indbringes for byfornyelsesnævnet og eventuelt senere for  

 boligretten, og nævnet/boligretten ikke mener at kunne godkende den varslede  

 lejeforhøjelse fuldt ud, må ejeren (som kan være kommunen selv) derefter  

 overveje anke af afgørelsen, bl.a. på baggrund af en vurdering af præmisserne  

 for nævnets/rettens afgørelse.
Kommunalbestyrelsen bør allerede, når den  

 meddeler tilsagn om statsstøtte til ombygningsarbejder, gøre ejeren opmærksom  

 på, at den - hvis lejen efter arbejdernes udførelse skulle blive nedsat af  

 byfornyelsesnævnet - må overveje at anke en sådan afgørelse, jfr. § 84, inden  

 ankefristens udløb.
Ejeren må derfor straks underrette kommunen om  

 lejenedsættelsen.
3.2.3.  Private andelsboliger Hvor byfornyelses- og boligforbedringsbeslutninger vedrører eksisterende  

 private andelsboliger, beregnes støtten på tilsvarende måde som for  

 udlejningsboligejendomme, jfr. 3.2.2.
3.2.4.  Særligt om boligudlejningsejendomme, som kommunen har  

 overtaget I de tilfælde, hvor kommunen har overtaget en boligudlejningsejendom, som  

 efter at byfornyelses- og boligforbedringsarbejderne er gennemført indeholder  

 6 boliger eller derover, skal ejendommen afhændes på andelsbasis ved, at  

 kommunen tilbyder ejendommen til nuværende og tidligere beboere på  

 andelsbasis til en pris, der svarer til ejendommens værdi som  

 udlejningsejendom med rentebidrags- og eventuelt afdragsbidragsstøtte, jfr. §  

 14.
 Ved beregningen af købesummens kontante del på henholdsvis 20 pct. ved  

 private andelsboliger og 2 pct. ved almennyttige andelsboliger ses bort fra  

 den del af belåningen, hvortil der ydes afdragsbidrag, jfr. § 14, stk. 6 i  

 byfornyelsesloven og § 5, stk. 3 i lov om andelsboligforeninger og andre  

 boligfællesskaber (lovbekendtgørelse nr. 361 af 25. juli 1985).
Såfremt beboerne ikke ønsker at overtage ejendommen på andelsbasis, kan  

 kommunen vælge at beholde udlejningsejendommen eller at sælge den.
Som den  

 kontante del af overtagelsessummen indtægtsfører kommunen i så fald et beløb  

 i refusionsopgørelsen, jfr. pkt. 2.5., svarende til kommunens kontante udlæg  

 til ejendommens erhvervelse.
I udlægget skal dog forlods fradrages den  

 forringelse af ejendommens værdi, som eventuelle byfornyelsesindgreb (f.eks.  

 nedrivning af et baghus) har medført, idet udgifterne ved disse  

 byfornyelsesindgreb medtages særskilt i refusionsopgørelsen i  

 overensstemmelse med det i afsnit II anførte herom.
Kommunens udlæg til  

 forbedring m.v. dækkes af kontantprovenuet af indekslånet (hvortil staten  

 yder rentebidrag og halvdelen af et eventuelt afdragsbidrag).
 Offentlig støtte til bolig- og  

 bygningsforbedring m.v.
4.1.  Forbedringsprojektet Til gennemførelse af de af kommunalbestyrelsen besluttede  

 istandsættelses-, ombygnings- og forbedringsarbejder ydes offentlig støtte i  

 henhold til lovens kapitel VII.
Der gælder samme regler for opgørelsen af  

 støtteberettigede udgifter m.v., uanset om ejendommen ejes af private eller  

 af kommunen.
 Der kan ikke opnås støtte, hvis arbejderne påbegyndes før  

 kommunalbestyrelsen har givet tilladelse hertil, jfr. § 60, stk. 1.
 Som grundlag for kommunens tilsagn om støtte skal der foreligge et projekt  

 med tilhørende prissætning og øvrige nødvendige oplysninger til bedømmelse af  

 arbejdernes art og beregningen af støtte.
 I reglen vil det være nødvendigt at udarbejde et dispositions- eller  

 projektforslag med beskrivelse, tegninger og overslag (med angivelse af  

 prisniveau). Endvidere må der foreligge en tidsplan for arbejdernes  

 udførelse, som angiver tidligste startdato, arbejdsetapernes længde (i  

 dage/uger) og udbetalingsraternes størrelse og tidspunkt, samt en fortegnelse  

 over størrelsen af lejemål m.v. i m2 etageareal opgjort i overensstemmelse  

 med boligstyrelsens bekendtgørelse nr. 311 af 27. juni 1983 om beregning af  

 arealet af boliger og erhvervslokaler.
 Der må tillige foreligge driftsbudget for de seneste 5 år med angivelse af  

 lejeindtægter og driftsudgifter, herunder kapitalydelser samt afsætninger til  

 vedligehold og afskrivninger samt det forventede driftsbudget for ejendommen,  

 når forbedringen er gennemført.
 En videregående projektering, påbegyndelse af arbejder eller andre  

 udgiftskrævende dispositioner, før der, efter at proceduren i § 19 og  

 eventuelt § 20 er gennemført, foreligger et skriftligt tilsagn fra  

 kommunalbestyrelsen om støtte, sker for ejerens egen regning og risiko.
4.2.  Tilsagn og accept På grundlag af ejerens ansøgning, som udfærdiges på en særlig  

 ansøgningsformular, meddeler kommunen tilsagn om offentlig støtte, på  

 tilsagnsformularen.
I tilsagnet angiver kommunen et skøn over, hvor stor en del af de samlede  

 støtteberettigede udgifter, der kan dækkes gennem forhøjelse af huslejen  

 (boligudgift/erhvervslokaleudgift) på det tidspunkt, arbejderne er  

 gennemført.
Ved eventuelle senere ændringer i tilsagnet angiver kommunen, om  

 ændringen påvirker dette skøn.
Samtidig angives størrelsen af eventuel  

 erstatning eller afdragsbidrag.
 I tilsagnet skal kommunen angive, om tilsagn eller ændring af tilsagn  

 indeholder sådanne ændringer i forhold til orienteringen af lejerne efter §  

 19 stk. 3, at lejerne skal orienteres om ændringerne.
Ejeren bærer ansvaret for, at der rettidigt efter lejelovgivningens regler  

 varsles lejeforhøjelser i overensstemmelse med kommunens skøn, således at den  

 nye leje kan opkræves fra arbejdernes færdiggørelse, dvs. senest ved den i  

 tilsagnet satte frist herfor.
Om mulighed for foreløbig lejeforhøjelse  

 henvises til § 60 a.
 Når ejeren modtager tilsagnet, må han tage stilling til tilbuddet om  

 støtte og de vilkår, der er knyttet til tilsagnet, herunder overholdelse af  

 cirkulærets bestemmelser .
Accepterer ejeren tilsagnet  som helhed,  kan den videre  

 projektering påbegyndes, og arbejderne må herefter udbydes og udføres inden  

 for tilsagnets rammer.
Opmærksomheden henledes på, at nødvendig  

 byggetilladelse må indhentes fra bygningsmyndigheden.
Hvis ejeren ikke kan acceptere tilsagnet, må han  straks  optage  

 forhandling med kommunen om de problemer, der er i sagen, for eventuelt at få  

 tilsagnet ændret.
Opnås der ikke enighed om tilsagnets indhold, f.eks. fordi  

 forudsætningerne for kommunens forbedringsbeslutning med hensyn til  

 arbejdernes omfang og pris sammenholdt med støttemulighederne viser sig  

 urigtige, kan det blive nødvendigt for kommunen at lade beslutningen og  

 dermed tilsagnet helt bortfalde eller ændre med hensyn til arbejdernes  

 omfang. Ændres beslutningen, skal kommunen på ny følge den fremgangsmåde, som  

 gælder for sådanne beslutninger.
Bortfalder beslutningen, kan ejeren få dokumenterede rimelige udgifter til  

 udarbejdelse af ansøgning, projektmateriale m.v. erstattet i det omfang,  

 ejeren ikke selv bærer skylden for de urigtige forudsætninger for  

 beslutningen.
Kommunens udgift hertil kan medtages i refusionsopgørelsen og  

 refunderes af staten med 50 pct.
4.3.  Byggesagens gennemførelse Det er ejeren, der bindende kan disponere over ejendommen, og det er  

 derfor også ejeren, som bærer ansvaret for, at de besluttede arbejder  

 gennemføres til en pris, som ikke overstiger, hvad der er en nødvendig og  

 rimelig udgift for de besluttede arbejder.
 Om nødvendigt må ejeren søge sagkyndig bistand til udførelsen af  

 bygherrefunktionen.
4.4.  Støtteberettigede arbejder Det er kommunalbestyrelsens principielle beslutning om forbedringen, samt  

 kommunalbestyrelsens godkendelse af det enkelte forbedringsprojekt i henhold  

 til lovens § 22, der er afgørende for, hvilke arbejder der kan ydes støtte  

 til.
Såfremt det under byggesagen viser sig, at forudsætningerne for projektets  

 godkendelse brister, f.eks. fordi bygningens tilstand er væsentligt ringere,  

 end det kunne forudses under projekteringen, må ejeren straks underrette  

 kommunen, så beslutningen kan overvejes ændret efter de konstaterede ændrede  

 forhold.
Ejeren oplyser samtidig, om beslutningen ønskes opretholdt under de  

 ændrede forudsætninger.
Endvidere redegør ejeren for ændringen i arbejdernes  

 omfang og for de økonomiske konsekvenser som grundlag for kommunens  

 skriftlige stillingtagen til, om tilsagnet kan udvides.
 Hvis ejeren under arbejdets udførelse på egen hånd medtager arbejder, der  

 ikke er omfattet af beslutningen, f.eks. overgang til fjernvarme eller  

 fornyelse af el-instalationer, hvor der ikke på forhånd er truffet beslutning  

 herom, må ejeren påregne selv at skulle afholde udgifterne hertil uden  

 støtte, og såfremt arbejdernes udførelse strider imod bestemmelserne i §§  

 19-23, kan udgifterne heller ikke medføre lejestigning i udlejningsejendomme  

 ud over de i § 23 a, nr. 1-4 nævnte situationer.
Det samme gælder, hvis ejeren lader udføre arbejder på anden måde end  

 besluttet.
Som eksempler herpå kan nævnes udskiftning af tag, vinduer m.v. i  

 stedet for reparation, maleristandsættelse, som ikke er en nødvendig følge af  

 de besluttede arbejder, forbedringer, der kunne gennemføres inden for den  

 bestående rumopdeling, men udføres med indgreb i skillevægge, trapper m.v.,  

 således at løsningen bliver væsentlig dyrere end forudsat.
Det samme gælder  

 anvendelse af materialer og installationer, som er af en væsentlig højere og  

 dermed dyrere kvalitet, f.eks. i køkken og baderum, eller f.eks. installation  

 af fuldt monteret badeværelse i stedet for brusekabine.
Kommunen kan dog vælge fortsat at yde støtte, men begrænset til den del af  

 udgifterne, som efter kommunens skøn ville være nødvendige til den ved  

 forbedringsbeslutningen foreskrevne udførelse og standard.
Kommunen kan  

 endvidere i ganske særlige tilfælde godkende en udvidelse af de  

 støtteberettigede udgifter, f.eks. når der er tale om rimelige udgifter, og  

 hvor det efterfølgende konstateres, at udgifterne i overensstemmelse med  

 kommunens målsætning for boligforbedringer burde have været medtaget i  

 tilsagnet.
4.5.  Støtteberettigede udgifter De udgifter, som kan medtages ved forbedringsstøttens beregning, er de  

 rimelige udgifter, som på forhånd er godkendt af kommunen, og som det har  

 været nødvendigt at afholde for at udføre netop de forbedringsarbejder, som  

 er omfattet af kommunalbestyrelsens forbedringsbeslutning.
Det påhviler  

 ejeren som vilkår for støtten at dokumentere de afholdte udgifter.
Der kan ikke ydes støtte til arbejder, der er påbudt efter anden  

 lovgivning, såfremt påbuddet ligger længere tilbage end 2 år før der i medfør  

 af lovens § 9, stk. 1, er offentliggjort en redegørelse m.v., der omfatter  

 ejendommen eller 2) der i medfør af § 33, stk. 2, er orienteret om en  

 planlagt boligforbedringsbeslutning for ejendommen.
Er påbuddet givet  

 indenfor 2-årsperioden, kan kommunen beslutte at medtage arbejderne i  

 støtten, hvis dette ud fra en konkret vurdering findes rimeligt.
Indvendige  

 vedligeholdelsesarbejder (maling, hvidtning og tapetsering af boligerne) kan  

 kun medtages som støtteberettiget udgift, når arbejderne er nødvendiggjort af  

 andre forbedringsarbejder, eller når der er tale om nedslidning eller grov  

 misligholdelse.
De støtteberettigede udgifter udgør de godkendte forbedringsudgifter med  

 fradrag af 4.5.1.  Udbud Byggestyrelsens cirkulære af 6. januar 1983 om udbud af bygge- og  

 anlægsarbejder (udbudscirkulæret) gælder også for alle arbejder med offentlig  

 støtte efter byfornyelsesloven, og cirkulærets overholdelse er en betingelse  

 for udbetaling af støtte efter byfornyelsesloven.
Boligforbedringsarbejder,  

 nedrivningsarbejder, gårdanlægsarbejder m.v. med støtte efter  

 byfornyelsesloven skal således i henhold til cirkulærets § 2, stk. 1, udbydes  

 offentligt eller begrænset og i konkurrence, jfr. især § 5.
Undtaget er alene arbejder, som efter sædvanlig praksis kan udføres i  

 regning, jfr. § 2, stk. 2, eller arbejder, hvorpå der i henhold til § 4 a-d  

 kan indhentes underhåndstilbud.
Det er ikke hensigten, at disse bestemmelser  

 skal kunne anvendes til at fritage forbedringsarbejder som helhed.
Også mere  

 komplicerede restaurerings-, reparations- og ombygningsarbejder bør som  

 hovedregel udbydes i konkurrence.
Alene de dele af arbejderne, for hvilke der  

 ikke kan fastlægges et udbudsgrundlag, kan undtages.
De dele af arbejderne, der ikke dækkes af begrundelsen for regningsarbejde  

 eller underhåndsbud, skal kunne udskilles i selvstændige entrepriser med  

 henblik på udbud i konkurrence.
Bygherren kan undlade denne udskillelse mod  

 at forpligte den valgte entreprenør til at sørge for, at de delarbejder, der  

 skulle være udskilt, bliver udbudt i underentrepriser efter cirkulærets  

 regler.
 Om nødvendigt kan der for visse af arbejderne indhentes tilbud på  

 enhedspriser.
 Beløbsgrænsen på 300.000 kr. i udbudscirkulærets § 4 b skal ses i relation  

 til det samlede beløb, som anvendes til forbedring af ejendommen.
 Er det nødvendigt at udføre arbejder til undersøgelse af ejendommens  

 tilstand for at kunne udarbejde et udbudsmateriale, kan sådanne  

 undersøgelsesarbejder udføres som regningsarbejde.
 I øvrigt henvises til byggestyrelsens vejledning »Udbud 1983«.
 Om arbejder, som ejeren selv udfører, se pkt. 4.5.5.
 I det omfang bygherren i det enkelte tilfælde måtte finde udbud i  

 totalentreprise mest hensigtsmæssig efter byggeopgavens art, skal  

 byggestyrelsens cirkulære af 10. maj 1985 om totalentreprise i byggeri med  

 offentlig støtte og den dertil hørende vejledning følges.
4.5.2.  Prisindhentning og regulering Prisindhentning foretages i overensstemmelse med byggestyrelsens cirkulære  

 af 11. november 1981 om pris og tid på bygge- og anlægsarbejder (Pris- og  

 tidcirkulæret). Herom henvises nærmere til byggestyrelsens vejledning  

 »Pris og tid 1982«.
 Vedrørende regulering af tilbudssummer henvises ligeledes til  

 vejledningen og især til vejledningens bilag 1 »Anvisning om  

 indeksregulering af entreprisesummer vedrørende byggearbejder«.
 Ved regulering af overslagsbeløb for de samlede håndværkerudgifter  

 forbundet med forbedringsprojekter efter byfornyelsesloven anvendes  

 montageindekset.
4.5.3.  Samlet byggeudgift Det bør fremgå, hvilket prisniveau håndværkertilbuddene er baseret på.
I  

 det omfang håndværkertilbuddene ikke er indhentet som fast pris, bør priserne  

 sammenholdes med tidsplanen for forbedringens gennemførelse.
Tilsagnsbeløbet  

 bør i alle tilfælde angives, så det svarer til den forventede endelige  

 udbetaling.
4.5.4.  Rådgiverhonorarer Arkitekt- og ingeniørbistand bør honoreres på grundlag af  

 rådgivningsaftaler, der indgås, før opgaven overdrages til rådgiveren.  

 Honorarerne for forslagsstillelse og projektering kan højst medtages i  

 de støtteberettigede udgifter med beløb, der svarer til byggeudgiftsafhængigt  

 honorar efter de af boligministeriet godkendte almindelige bestemmelser for  

 teknisk rådgivning og bistand (ABR) med tilhørende specialnormer.
 Honorarer for ydelser, der sædvanligvis honoreres i regning, beregnes  

 efter specialnormernes regler herom.
 De samlede udgifter til arkitekt- og ingeniørbistand inkl. tilsyn og  

 kørsel, tryk, tegninger og andre udlæg må ikke overstige 18 pct. af  

 håndværkerudgifterne, medmindre der foreligger særlige fohold.
Til  byggesagsadministration og anden bygherrebistand for ejeren  

 kan som støtteberettiget udgift, afhængig af bistandens omfang, højst  

 medtages et beløb, der svarer til det i boligministeriets cirkulære af 4.  

 juni 1975 om støtte til almennyttigt nybyggeri m.v. i bilag 2 fastsatte  

 byggesagshonorar på fra 2,5 pct. til 1,3 pct. af anskaffelsessummen, hvorved  

 forstås samtlige støtteberettigede udgifter.
Til det beregnede honorar kan  

 lægges et grundbeløb på indtil 3.000 kr.
Ved fastsættelse af  

 honorarprocenterne er der taget hensyn til, at den gældende momssats 22 pct.  

 er med i beregningsgrundlaget.
Pr. 1.1.1986 (montagehusindeks 492) kan  

 byggesagshonoraret maksimalt udgøre:
 2,5 pct. af de første 1.646.000 kr.
 2,0 pct. af de næste 8.218.000 kr.
 1,5 pct. af de næste 23.000.000 kr.
 1,3 pct. af resten.
 Sædvanligt revisorhonorar kan medtages som støtteberettiget udgift  

 i det omfang, kommunen stiller særlige krav om revision.
 4.5.5.  Begrænset støtte til arbejder, som udføres af ejeren selv eller  

 af andre, der ikke er momsregistrerede.
I visse tilfælde ønsker private ejere, som skal udføre forbedringsarbejder  

 på deres ejendomme, selv helt eller delvis at udføre eller levere materialer  

 til arbejderne, eller benytte ikke-momsregistreret medhjælp.
I disse tilfælde  

 er det et vilkår for enhver støtte til arbejderne, at dette forhold er  

 udtrykkeligt oplyst i ansøgningen.
Dette vilkår har flere begrundelser.
Der er således ikke uden videre den  

 samme sikkerhed for, at ejeren selv eller medhjælpen kan udføre arbejdet  

 håndværksmæssigt forsvarligt.
Fastsættelsen af et rimeligt materiale- og  

 tidsforbrug er ikke undergivet den konkurrence, som det er tilfældet, når en  

 bygherre udbyder arbejder, og det samme gælder materialepriser og arbejdsløn.  

 Endvidere kan udgifterne oftest ikke dokumenteres afholdt på normal måde  

 gennem kvitterede regninger, der indgår i en håndværksvirksomheds  

 momsregnskab m.v.
 Der er heller ikke et sædvanligt finanseringsbehov, når ejeren ikke skal  

 betale arbejdsløn til sig selv, ligesom ejerens eget arbejde oftest ikke er  

 indkomstbeskattet og tillige fri for moms, feriepenge og andre sociale  

 ydelser, samt mestersalær, der indgår som en del af den sædvanlige  

 håndværkertimeløn.
 Er ejeren ikke uddannet håndværker, vil det være en forudsætning for  

 tilsagn om støtte til eget arbejde, at det i forbindelse med ansøgningen  

 sandsynliggøres, at ejeren vil være i stand til at udføre arbejdet på  

 tilfredsstillende måde.
Hvis ejeren ønsker at udføre arbejderne som led i sin erhvervsudøvelse -  

 f.eks. i egenskab af bygningshåndværker, arkitekt, ingeniør,  

 byggeadministrator - gør ovennævnte forhold sig kun delvis gældende, men  

 spørgsmålet bør under alle omstændigheder være klarlagt på  

 tilsagnstidspunktet.
I sådanne tilfælde bør støtten gøres betinget af, at  

 prisen afgives som fastpristilbud, og hvor der er tvivl om prisens  

 rimelighed, bør udbud kræves som anført ovenfor under pkt. 4.5.1.
 Anparts- og aktieselskabers vedtægtsmæssige formål er bestemmende for  

 deres erhvervsudøvelse.
Hvis det i tilsagnet godkendes, at arbejder udføres som eget arbejde eller  

 af ikke-momsregistrerede, ydes støtten som udgangspunkt til de udgifter, som  

 kan dokumenteres afholdt, det vil sige til materialer m.v., rådgiverhonorar  

 og omkostninger.
Selve arbejdsindsatsen kan derimod kun medtages, når der er  

 tale om en momspligtig erhvervsmæssig udøvelse, der dokumenteres som sådan,  

 f.eks. over et virksomhedsregnskab eller ved optagelse på selvangivelsen.
For at kunne afgøre om foranstaltninger på ejerboliger giver grundlag for  

 erstatning, må ejendommens værdi efter forbedringen fratrækkes ejendommens  

 værdi før forbedringen med tillæg af de godkendte udgifter, som ejeren har  

 afholdt.
Denne difference - den tabsgivende del af investeringen - får ejeren  

 erstattet med et tilskud.
Da det ikke er muligt ved vurderingen af ejendommens markedsværdi efter  

 forbedringen at udskille den værdiforøgelse, som skyldes ejerens egen  

 arbejdsindsats, vil der ved denne opgørelse også på udgiftssiden blive taget  

 hensyn til værdien af ejerens arbejdsindsats.
Værdien heraf vil blive fastsat  

 ud fra et skøn over rimeligt tidsforbrug og nettotimeløn for en faglært  

 håndværker, således at ejerens timeløn, i det omfang ejeren ikke er moms- og  

 indkomstskattepligtig, indgår med 1/3 af den overenskomstmæssige  

 håndværkerløn.
Til brug for udøvelsen af dette skøn må ejeren fremsende en  

 redegørelse for arbejdsindsatsen.
4.5.6.  Byggelånsrenter og andre finansieringsomkostninger Boligforbedringerne må under arbejdernes udførelse midlertidigt  

 finansieres af ejeren, og sædvanlige lånefinansieringsudgifter kan medtages  

 som støtteberettiget udgift.
 Kommunen kan om nødvendigt yde garanti for byggelån, jfr. pkt. 4.6.6.
 Såfremt ejeren selv finansierer byggeriet, kan kun medtages et beregnet  

 rentetab svarende til almindelige byggelånsrenter i overensstemmelse med den  

 udbetalingsplan, der sammen med projektet er fremsendt til kommunen og  

 godkendt af denne.
4.5.7.  Driftstab Driftstab for perioden fra maksimalt op til 3 mdr. før byggearbejdernes  

 påbegyndelse og maksimalt indtil 6 måneder efter, at arbejderne i det  

 væsentlige er afsluttet, kan medtages som støtteberettiget udgift i det  

 omfang, det dokumenteres, at tabet ikke kunne være undgået.
Der henvises i  

 øvrigt til pkt. 2.7.2.3. og om beskatning til pkt. 2.8.
4.6.  Støttens beregning og berigtigelse.
Den endelige finansiering Den offentlige støtte til forbedringsarbejder ydes som rentebidrag og  

 eventuelt afdragsbidrag eller erstatning, afhængig af ejendommens art.
 Rentebidrag og afdragsbidrag ydes kun, såfremt de støtteberettigede  

 udgifter overstiger et beløb svarende til det mindste låneprovenu for  

 realkreditlån, jfr. § 59, stk. 1, og kun såfremt der optages indekslån.  

 Udbetaling af erstatning forudsætter derimod ikke, at der optages indekslån.  

 Der henvises i øvrigt til § 60, stk. 4 om lejefastsættelse, når indekslån  

 ikke optages, jfr. pkt. 4.6.3.
 Udgangspunktet for berigtigelsen er det givne tilsagn med korrektion for  

 almindelige ændringer i håndværker- og ejendomsprisniveau, jfr. pkt. 4.5.2.  

 og afsnit III.
Senest 3 måneder efter færdiggørelsen indsender ejeren til kommunen på en  

 særlig formular endeligt regnskab over de støtteberettigede udgifter, opgjort  

 på færdiggørelsestidspunktet.
Samtidig redegøres nøje for eventuelle  

 fravigelser mellem regnskabstal og tilsagn.
Om regnskabsrevision henvises til  

 pkt. 1.7. Samtidig med indsendelsen af regnskabet oplyses størrelsen i pct.  

 p.a. af løbende byggelånsrenter fra færdiggørelsestidspunktet samt eventuelle  

 andre udgifter til låneoptagelse m.v., som skal afholdes efter  

 regnskabstidspunktet, og derfor ikke er medtaget i regnskabet.
Endvidere  

 oplyses den stigning i den månedlige leje, som følger af arbejdernes  

 udførelse (og er varslet af udlejeren, jfr. pkt. 4.2.), idet denne skal  

 modregnes i byggelånsrenter for perioden fra færdiggørelsen, og indtil  

 indeksfinansieringen er gennemført.
Ved kommunens endelige godkendelse af regnskabet på  

 godkendelsesformularen, herunder godkendelse af den fremtidige leje,  

 tillægger kommunen regnskabsslutsummen et beløb, som beregnet på grundlag af  

 ovenstående oplysninger udgør merudgifter i tidsrummet fra færdiggørelsen  

 indtil indekslånet kan optages.
Ved beregning af det beløb kommunen tillægger  

 regnskabet, ses bort fra det tidsrum, hvormed 3 månedersfristen for  

 regnskabsaflæggelsen er overskredet.
 I regnskabsgodkendelsen fastsætter kommunen datoen for indekslånets  

 optagelse til den første i en måned, som af hensyn til tinglysning af  

 pantebreve og realkreditinstitutternes ekspeditionstid m.v. - bør ligge ca. 3  

 måneder efter, at regnskabsgodkendelsen er meddelt ejeren med kopi til det af  

 ham anviste realkreditinstitut og Kongeriget Danmarks Hypotekbank og  

 Finansforvaltning.
 Det er ejerens eget ansvar, at lånet optages inden for og med virkning fra  

 dette tidsrum, således at rentebidrag og eventuelt afdragsbidrag kan  

 udbetales.
4.6.1. Ejerboliger og erhvervsejendomme, som benyttes af ejeren:  

 erstatning og rentebidrag Støtten til sådanne ejendomme eller dele af ejendomme ydes dels som en  

 kontant erstatning for de eventuelle formuetab, som ejeren kan dokumentere at  

 have lidt ved forbedringsbeslutningens gennemførelse, dels som et løbende  

 tilskud i ejerens besiddelsestid i form af rentebidrag til nedbringelse af  

 ydelsen på indekslånefinansiering af den værdiforøgende del af arbejderne.
 Det eventuelle formuetab opgøres på grundlag af følgende opstilling (i  

 kontantbeløb og uden hensyn til rentebidraget til ejeren):
 Formuetabserstatning forudsætter ikke, at der optages lån.
 Staten refunderer kommunen halvdelen af tabserstatningen, jfr. pkt.  

 2.7.1.18.
 Om fastsættelse af ejendomsværdier henvises til afsnit III.
Til den del af de støtteberettigede udgifter, som ikke dækkes af  

 erstatningsbeløbet, ydes rentebidrag, jfr. pkt. 4.6.3., på betingelse af, at  

 ejeren finansierer udgiften med realkreditlån i form af indekslån.  

 Rentebidraget ydes, indtil ejendommen overdrages til andre end medejer,  

 ægtefælle eller livsarving.
Selv om ejendommen ikke overdrages, kan  

 rentebidraget bringes helt eller delvis til ophør, hvis økonomien for  

 ejendomme af den pågældende art generelt forbedres, jfr. lovens § 59, stk. 5.
 For ejerlejligheder, som udlejes, gælder særlige regler, jfr. lovens § 63.
4.6.2.  Udlejningsejendomme og andelsboligforeninger: rentebidrag og  

 afdragsbidrag Til disse ejendomsskategorier ydes rentebidrag til hele den  

 støtteberettigede udgift, jfr. pkt. 4.6.3.
 Til den del af ydelsen på indekslånet, som udgør forskellen mellem hele  

 ydelsen og rentebidraget, (afdragsdelen), ydes tillige afdragsbidrag, jfr.  

 pkt. 4.6.4 i det omfang afdraget ikke kan dækkes gennem forhøjelse af  

 boligafgiften.
 Om fastsættelse af boligafgiftsforhøjelsen henvises til afsnit III.
 I henhold til § 62, stk. 2, kan afdragsbidrag helt eller delvis bringes  

 til ophør, når økonomien for ejendomme af den pågældende art generelt  

 forbedres, f.eks. som følge af tilladte stigninger i huslejerne.
4.6.3.  Rentebidrag Rentebidraget, som i sin helhed afholdes af staten, udgør den rente med  

 tillæg af administrations- og reservefondsbidrag, som skal betales på hele  

 indekslånet.
 Støtte i form af rentebidrag er betinget af, at den støtteberettigede  

 udgift overstiger et beløb svarende til det mindste låneprovenu for  

 realkreditlån, og at der optages realkreditlån som indekslån snarest muligt  

 efter forbedringsarbejdernes afslutning, jfr. pkt. 4.6. Rentebidraget ydes  

 først med virkning fra lånets optagelse og udbetales bagud i tilknytning til  

 de i pantebrevene fastsatte terminer til realkreditinstituttet, som foretager  

 beregningen af bidragets størrelse.
 Støttede indekslån kan i intet tilfælde overstige den af kommunen  

 godkendte ombygningsudgift med eventuelle fradrag, jfr. pkt. 4.6.5.  

 Kommunernes regnskabsgodkendelse, jfr. pkt. 4.6., udgør grundlaget for  

 realkreditinstituttets endelig låneudmåling m.v., og kommunens eventuelle  

 garantistillelse for lånet, jfr. pkt. 4.6.6.
Kommunen skal løbende påse, at forudsætningerne for rentebidragets  

 udbetaling er til stede, f.eks. at en ejerbenyttet ejendom ikke er afhændet,  

 jfr. § 59, stk. 5. Kontrollen kan f.eks. ske ved, at ejendommene registreres  

 i ejendomsskatteregistret, således at overdragelse af disse ejendomme derfra  

 meddeles kontrolinstansen.
Kommunen påser tillige, at huslejedeklaration  

 efter § 60, stk. 2, overholdes.
Som grundlag for statens betaling af rentebidraget fremsender  

 realkreditinstituttet til Kongeriget Danmarks Hypotekbank og  

 Finansforvaltning hver termin en samlet opgørelse for hver kommune for sig.  

 Ved beslutninger efter § 8, stk. 3, sendes opgørelsen dog til kommunen jfr.  

 pkt. 1.6. Opgørelserne skal årligt attesteres af instituttets eksterne  

 revision.
Det er således realkreditinstituttets ansvar, at beregningen af  

 bidragene er korrekt.
Kopi af opgørelsen med vedhæftet specifikation ejendom for ejendom sendes  

 samtidig til den pågældende kommune, som skal påse, at  

 udbetalingsforudsætningerne i de enkelte sager fortsat er til stede.
Svarer  

 opgørelsen ikke til kommunens oplysninger, må den straks underrette såvel  

 hypotekbanken som realkreditinstituttet.
 Såfremt indekslån ikke optages senest 2 år efter den dato, som er forudsat  

 i kommunens godkendelse af regnskabet, jfr. pkt. 4.6., bortfalder retten til  

 rentebidragsstøtte, og boligforbedringen må finansieres af ejeren efter de  

 almindelige regler for boligforbedringer, og lejen kan alene forhøjes som  

 angivet i § 60, stk. 3, jfr. stk. 4.
 Som allerede tidligere nævnt vil rentebidraget kunne bortfalde efter  

 boligministerens bestemmelse, hvis økonomien for ejendomme af den pågældende  

 art generelt forbedres, jfr. § 59, stk. 5 og § 62, stk. 2.
4.6.4  Afdragsbidrag Afdragsbidrag udbetales i det omfang ydelsen på indekslånet ikke kan  

 dækkes af forhøjelse af boligafgiften eller dækkes ved rentebidrag.  

 Afdragsbidragets udbetaling sker på samme måde som udbetaling af rentebidrag  

 og sammen med dette, på grundlag af realkreditinstituttets opgørelse, hvoraf  

 statens og kommunens andel af afdragsbidraget fremgår.
4.6.5.  Indekslån Rente- og afdragsbidrag ydes til indekslån, der bevilges af  

 realkreditinstitutterne efter reglerne i lov om indeksregulerede  

 realkreditlån, jfr. lovbekendtgørelse nr. 317 af 1. juli 1983 og i  

 boligstyrelsens cirkulære af 21. september 1982 om indeksregulerede  

 realkreditlån.
 Indekslån til forbedring, ombygning, vedligeholdelse, istandsættelse m.v.,  

 der udføres med støtte efter byfornyelsesloven, ydes således, at lånebeløbet  

 svarer til hele investeringen med de i pkt. 4.5. a-e nævnte fradrag og  

 fradrag af erstatning til ejerboliger og erhvervsejendomme i medfør af § 62,  

 stk. 3.
 Det herved fremkomne beløb nedrundes til nærmeste hele 100 kr.
 Indekslånet forrentes og afdrages efter samme regler som gælder for  

 indekslån til nyt almennyttigt boligbyggeri (den såkaldte type IS, jfr.  

 nedenfor).
Indekslånet ydes som kontantlån.
Kurstab ved realkreditinstituttets salg  

 af indeksobligationer udlignes således over kontantlånsrenten og dækkes  

 gennem rentebidraget.
Indskuddet til realkreditinstitutternes reservefonde  

 dækkes ved, at beløbet indgår ved beregning af kontantlånsrenten.
Statens  

 betalinger dækker rentebeløb samt administrations- og reservefondsbidrag på  

 indekslånet.
Låntager betaler alene afdrag på lånet.
Lånet er afdragsfrit i første termin.
Afdraget udgør første gang 2,4 pct.  

 af den indeksregulerede bogførte hovedstol.
Afdraget forhøjes derefter to  

 gange årligt pr. 1. januar og 1. juli med 75 pct. af den procentvise stigning  

 i priserne i den 6 måneders periode, der er afsluttet 7 måneder før  

 reguleringen foretages.
Prisstigningsprocenten udregnes på grundlag af det af  

 Danmarks Statistik offentliggjorte nettoprisindeks.
Overstiger den  

 procentvise stigning i nettoprisindekset den procentvise stigning i  

 indkomsterne for samme 6 måneders periode forhøjes afdraget dog med 75 pct.  

 af den procentvise stigning i sidstnævnte indeks.
Indkomststigningsprocenten  

 udregnes på grundlag af det af Danmarks Statistik offentliggjorte  

 timelønsindeks for industriens arbejdere.
Sker der i 6 månedersperioden fald i timelønsindekset, reguleres afdraget  

 efter dette indeks, uafhængigt af den samtidige udvikling i  

 nettoprisindekset.
Afdraget nedsættes med 100 pct. af det procentvise fald.  

 Falder nettoprisindekset samtidig med, at timelønsindekset er uændret eller  

 stigende, reguleres afdraget ikke.
Lånet har en maksimal løbetid på 35 1/2 år, hvorefter eventuel restgæld af  

 realkreditinstituttet kan opsiges til indfrielse med 1 måneds varsel.  

 Restgælden, der forfalder ved opsigelse, er restgælden for de modsvarende  

 obligationer.
Til indfrielse af restgælden kan der ydes et nyt indekslån.
De  

 nærmere regler for optagelse m.v. af disse lån fastsættes af boligministeren.
 Obligationerne, der modsvarer lånet, indeksreguleres på basis af  

 udviklingen i nettoprisindekset.
 Obligationerne har en påtrykt rente på 21/2 pct. p.a., som beregnes af  

 obligationernes indeksregulerede værdi.
Lån kan ekstraordinært indfries helt eller delvis med obligationer,  

 svarende til dem, der er udstedt ved lånets optagelse.
Obligationerne  

 modtages til den regulerede værdi.
4.6.6.  Kommunal lånegaranti I det omfang rentebidragsberettigede forbedringsudgifter ikke efter  

 realkreditlovens bestemmelser kan indeksfinansieres med realkreditlån alene  

 med sikkerhed i ejendommen, kan kommunalbestyrelsen yde garanti for den  

 resterende del af lånet, jfr. § 10, stk. 11, i lov om realkreditinstitutter,  

 senest ændret ved lov nr. 579 af 19. december 1985, og lov nr. 133 af 19.  

 marts 1986 § 2.
Kommunen vil i denne forbindelse naturligt tillægge det vægt, at  

 ejendommen ikke er belånt efter, at kommunalbestyrelsens  

 forbedringsbeslutning er blevet bekendtgjort, jfr. § 10 i byfornyelsesloven,  

 således at garantien bliver mere byrdefuld end forudsat på  

 beslutningstidspunktet.
Hvor f.eks. ejendommens prioriteringsforhold er  

 sådan, at kommunen ikke skønner, at det vil være rimeligt og forsvarligt at  

 yde garanti for lån kan bestemmelserne i § 22, stk. 2 eller 3, samt i § 30,  

 stk. 1 eller 2 (om kommunens selvhjælpsforanstaltninger og  

 ekspropriationsadgang) overvejes anvendt.
Såfremt der samtidig med gennemførelsen af forbedringsbeslutningen udføres  

 værdiforøgende arbejder på ejendommen uden støtte efter byfornyelsesloven,  

 fastsættes størrelsen af den eventuelle kommunegaranterede del af  

 forbedringslånet under hensyn dertil.
Udføres værdiforøgende arbejder på  

 ejendommen på et senere tidspunkt, bør kommunen tillade, at det  

 kommunegaranterede lån rykker for en belåning af sådanne arbejder, der svarer  

 til værdiforøgelsen, hvis dette - bl.a. under hensyn til ejendommens øvrige  

 belåning - skønnes rimeligt.
Offentlig støtte til friarealforbedring 5.1.  Beslutning om friarealforbedring Efter byfornyelseslovens § 3, stk. 1, nr. 6 og § 7, stk. 1, nr. 6, a) og  

 b), kan kommunalbestyrelsen træffe beslutning om, at ejendommes ubebyggede  

 arealer skal være gjort egnede til ophold samt om, at der skal indrettes  

 nødvendige fællesarealer og fællesanlæg for flere ejendomme og om  

 vedligeholdelse og drift af sådanne anlæg.
I beslutningen angives, om  

 arbejderne kan udføres særskilt af den enkelte ejer, eller om arbejderne kun  

 kan gennemføres for flere ejendomme under eet og i så fald, om de skal  

 udføres af kommunen eller af ejendommenes ejere.
 Om beslutningens indhold henvises tillige til boligstyrelsens cirkulære  

 nr. 57 af 11. maj 1983 om byfornyelsesbeslutningers indhold pkt. 7 og  

 nedenfor pkt. 5.2. og 5.3.
Friarealforbedringer med støtte efter byfornyelsesloven kan, jfr. § 65,  

 stk. 2, også gennemføres med hjemmel i anden lovgivning.
Byggelovens § 15  

 åbner således mulighed herfor, jfr. pkt. 5.5.
5.1.1.  Friarealforbedring på en enkelt ejendom I det omfang de besluttede foranstaltninger om friarealforbedring udføres  

 af ejeren for en enkelt ejendom, gennemføres forbedringen efter  

 bestemmelserne i byfornyelsesloven med udgangspunkt i § 19.
 Den offentlige støtte til foranstaltningernes gennemførelse ydes i form af  

 rentebidrag og eventuelt afdragsbidrag eller erstatning afhængig af  

 ejendommens art på samme måde som andre foranstaltninger på ejendommen, jfr.  

 afsnit IV.
5.1.2.  Friarealforbedring fælles for flere ejendomme Forudsætter byfornyelsesbeslutningen, at friarealforbedringen gennemføres  

 for flere ejendomme af ejerne i fællesskab, jfr. § 7, stk. 3, nr. 3) b),  

 eller af kommunen for ejernes regning, jfr. § 7, stk. 3, nr. 3) a), tages  

 udgangspunkt i bestemmelserne i § 25.
 Ejernes forslag skal bl.a., jfr. § 25, stk. 3 og 4, indeholde oplysning om  

 finansiering af udgifterne til friarealforbedring og den forventede størrelse  

 af de lejeforhøjelser, der vil være en følge af arbejdernes gennemførelse.
Finansieringen sker som udgangspunkt efter reglerne i dette cirkulæres  

 afsnit IV.
Forbedringsforslaget må vurderes konkret af kommunen.
Ved  

 vurderingen af de foreslåede arbejders omfang og kvalitetsniveau, tages også  

 den foreslåede finansiering i betragtning, herunder hvor stor en del af  

 udgifterne, der forudsættes dækket ved offentlig støtte og hvor stor en del,  

 der dækkes af ejere og lejere.
Såfremt udgifterne fuldt ud dækkes af det  

 offentlige (med såvel rentebidrag som afdragsbidrag/erstatning), skal  

 rammebeløbet, jfr. pkt. 5.4., overholdes.
 Ejernes forslag kan også direkte gå ud på, at arbejderne gennemføres og  

 finansieres efter bestemmelserne i boligstyrelsens bekendtgørelse om  

 rammebeløb for friarealforbedringer, som nærmere er uddybet nedenfor i pkt.  

 5.4.
 Forbedring af fælles friarealer efter forslag fra kommunen efter § 26,  

 stk. 1, gennemføres i alle tilfælde efter de i pkt. 5.4. fastsatte  

 bestemmelser om rammebeløb for friarealforbedring.
 Bestemmelserne under a) og b) gælder uændret i de tilfælde, hvor en eller  

 flere ejere eller kommunen bemyndiger et byfornyelsesselskab til at udarbejde  

 forslag til og/eller forestå udførelsen af friarealforbedringen.
5.2.  Behov for friarealforbedring Behovet for friarealforbedring må vurderes ud fra, om der er lys, luft  

 samt rimelige friarealer for beboerne, især for lejere, som ikke selv har  

 mulighed for på anden måde at sikre sig udendørs opholdsarealer.
5.2.1.  Friarealets indretning Behovet for friarealforbedring kan være meget forskelligt afhængig af  

 bebyggelsens karakter, friarealets størrelse og form, antal brugere m.v.
 I områder med høj tæt bebyggelse med et lille ubebygget areal i forhold  

 til bruttoetagearealet, vil det oftest være nødvendigt at indrette hele  

 arealet, dvs. helt ind til bygningerne, til fælles gårdanlæg for beboerne.
I områder med lavere og åben bebyggelse, med et stort ubebygget areal i  

 forhold til bruttoetagearealet, vil det som regel være tilstrækkeligt at  

 inddrage en mindre del af arealet til fælles gårdanlæg.
Dette vil oftest  

 blive indrettet, hvor der er mest sol, lys og luft, samt hvor der er let  

 adgang for områdets beboere.
I det omfang, det ikke er nødvendigt at inddrage hele arealet som  

 opholdsareal for flere husstande, men arealet f.eks. bibeholder karakter af  

 privat have for en enkelt beboelse, vil beslutning om friarealforbedring af  

 dette areal oftest ikke være påkrævet.
I så fald vil indretningen af arealet  

 være byfornyelsen uvedkommende, og indretningen kan således ikke støttes  

 efter byfornyelsesloven.
5.2.2.  Offentlige arealer, parkering og nybyggeri Arealer, der indrettes til andet formål end friareal for  

 byfornyelsesområdets beboere f.eks. offentlige stiforbindelser og offentlig  

 park, kan heller ikke støttes efter byfornyelsesloven.
Parkering og tilkørselsarealer  kan kun indrettes på friarealet,  

 såfremt beboernes behov for opholdsareal allerede er rimeligt dækket.  

 Offentligt tilgængelige parkeringspladser kan ikke støttes efter  

 byfornyelsesloven.
Det samme gælder erhvervs- og kundeparkering, idet støtte  

 hertil dog kan ydes i det omfang, støtten har karakter af erstatning for  

 parkeringspladser, der eventuelt måtte være nedlagt som led i  

 friarealforbedringen eller erhvervsparkering indrettes til brug for de i §  

 64, stk. 1, nævnte erhvervslokaler.
 Nybyggeri  i området må indrette og finansiere egne arealer.  

 Afgrænsning mellem byfornyelsesområdets og nybyggeriets friarealer foretages  

 således, at det areal, som svarer til den af nybyggeriet udnyttede byggeret,  

 indrettes i henhold til byggelovgivningens bestemmelser herom og finansieres  

 i tilknytning til nybyggeriet.
5.3.  Forbedringsforanstaltningernes karakter og finansiering Foranstaltninger med henblik på friarealforbedring kan opdeles i 2  

 hovedgrupper: dels foranstaltninger som har til formål at tilvejebringe  

 friarealet, dels foranstaltninger i forbindelse med indretning af arealet til  

 ophold m.v. for beboerne og sikring af arealets vedligeholdelse og drift.  

 Foranstaltningerne gennemgås nærmere i pkt. 5.3.1.-6.
Foranstaltningerne under første hovedgruppe er afhængig af forholdene i  

 området, før beslutning om friarealforbedring træffes, og omlægningen af  

 arealet påbegyndes.
Arbejderne kan variere meget i omfang og pris, og en  

 vurdering af foranstaltningernes hensigtsmæssighed, omfang, standard og pris  

 forudsætter, at der foreligger en nøje specifikation af såvel  

 foranstaltningerne, som de dermed forbundne udgifter.
Under anden hovedgruppe hører arbejder, der i det væsentlige er uafhængige  

 af tilstanden, før forbedringsbeslutningen træffes.
Disse arbejders omfang og  

 pris er derfor stort set sammenlignelige fra område til område, når  

 arealstørrelse og antal brugere tages i betragtning.
Det er derfor muligt at  

 fastsætte en udgiftsramme for disse arbejder, jfr. pkt. 5.4. om rammebeløb.
 Til første hovedgruppe hører:
 Til anden hovedgruppe hører:
5.3.1.  Rådighed over arealet Som udgangspunkt vil de arealer som er nødvendige til indretning af fælles  

 friarealer, kunne tilvejebringes ved tinglysning af en rådighedsservitut om  

 arealernes anvendelse og om adgang til friarealet for områdets beboere.
På  

 længere sigt skal arealets status som fællesareal for områdets beboere sikres  

 ved bestemmelser i lokalplanen.
En sådan rådighedsservitut indebærer ikke arealafståelse og begrænser  

 således ikke byggeretten, som oftest udgør den væsentligste del af  

 grundværdien.
Afhængig af finansieringsformen modsvares  

 rådighedsindskrænkningen af støtten til den samlede forbedring af den enkelte  

 ejendom efter bestemmelserne i dette cirkulæres afsnit IV, eller  

 rådighedsindskrænkningen modsvares af værdien af den friarealforbedring, som  

 betales af det offentlige med tilskud indenfor et rammebeløb til  

 friarealforbedring jfr. nedenfor under pkt. 5.4.
Kun hvor den til arealet knyttede byggeret ikke er fuldt udnyttet, og hvor  

 yderligere byggeri, f.eks. som følge af grundens form, undtagelsesvis  

 forhindres af rådighedsservitutten, eller hvor en enkelt ejendom på en særlig  

 byrdefyld måde bidrager til et fællesanlæg for beboerne i flere ejendomme i  

 karreen, kan der være grundlag for erstatning eller ulempegodtgørelse udover  

 tilskuddet til friarealforbedringen efter rammebeløbsbestemmelserne.
Ved  

 støtte efter afsnit IV indgår disse forhold i støttens beregning.
 5.3.2.  Erhvervelse af bygninger m.v.
 Om erstatning for bygninger m.v. der erhverves som led i  

 friarealforbedringen, henvises til pkt. 2.7.1.1.
 Skure, hegn o.lign. gårdanlægstilbehør, som må fjernes som led i  

 friarealforbedringen, anses erstattet gennem finansieringsstøtten til det  

 nyetablerede gårdanlæg.
5.3.3.  Rydning af arealet Forud for indretningen af fælles friareal vil det i større eller mindre  

 omfang være nødvendigt at rydde arealet for bygninger, skure, hegn, udtjente  

 belægninger m.v. for at skabe lys og luft samt plads til nyindretningen.  

 Arbejdet omfatter nedrivning, herunder fjernelse af fundamenter og kældre,  

 opfyldning af kældre, grovregulering, afpropning af afbrudte ledninger og  

 afløb samt bortkørsel af materialer efter nedrivning.
 Rydningsarbejdet vil kunne efterlade skader på tilbageværende bygningsdele  

 m.v., som må udbedres, og udgifter til sådanne efterreparationer, som er en  

 direkte følge af den foretagne rydning, f.eks. reparation af blottede gavle,  

 kan medtages som rydningsudgifter, jfr. pkt. 2.7.1.13.
Rydningsarbejdernes nødvendige omfang og den dermed forbundne udgift kan  

 variere meget og må derfor vurderes konkret på grundlag af projekt og  

 specificeret prissætning.
Ved denne vurdering tages udgangspunkt i, at  

 rydningsarbejdet skal foretages således, at det terræn, som efterlades, udgør  

 et så ensartet grundlag som muligt for de nye anlægsarbejder.
 Dette indebærer, at bevaring af væsentlige dele af et tidligere anlæg  

 eller genbrug af materialer skal resultere i en tilsvarende reduktion i  

 udgiften til det nye anlæg.
 Tilsvarende kan f.eks. udgiften til grovregulering af terræn efter  

 nedrivning kun medtages op til 30 cm under naturligt niveau, idet restbeløbet  

 i det væsentlige modsvares af udgiften til afrømning og ny  

 overfladebehandling (underlag for nye belægninger eller tilførsel af muld til  

 beplantning) i forbindelse med etablering af et nyt anlæg.
5.3.4.  Bygningsarbejder I et vist omfang kan det være nødvendigt før udførelsen af et gårdanlæg at  

 foretage udbedring af bygningsdele, der grænser op til anlægget, såfremt det  

 skal undgås, at anlægget senere lider skade ved sådanne arbejders udførelse.  

 Dette gælder især, hvor grænser direkte op til bygninger med defekte  

 bygningsfundamenter, sokler, udvendige trapper, lyskasser, afløbsbrønde  

 o.lign. bygningsdele.
Ofte vil det også være nødvendigt at reparere  

 samlebrønde og regn- og spildevandsafløb - der løber gennem friarealet - hvis  

 de er forvitrede og eventuelt beskadiget, eller når de skal omlægges eller  

 højdereguleres i forbindelse med terrænregulering.
 Sådanne nødvendige bygningsarbejder kan variere meget i omfang og pris og  

 må derfor ligesom rydningsarbejderne vurderes konkret på grundlag af projekt  

 og specificeret prissætning.
Er bygningsarbejderne af større omfang - på en enkelt bygning eller på  

 bygningerne under eet set i relation til gårdanlægsarbejderne - må  

 bygningsarbejderne søges gennemført forud for gårdanlægget efter reglerne om  

 bygningsforbedring, og med støtte som beskrevet i afsnit IV.
I disse tilfælde  

 vil der typisk også være foreskrevet andre ombygnings- og  

 istandsættelsesarbejder på ejendommene, end de ovenfor anførte.
 Er der derimod tale om de ovenfor nævnte relativt mindre bygningsarbejder,  

 som normalt ikke tilfører ejendommen øget leje- og brugsværdi, og som derfor  

 alligevel måtte påregnes dækket ved erstatning eller støttet med  

 afdragsbidrag i forbindelse med bygningsistandsættelser, vil disse arbejder  

 kunne medtages og støttes efter rammebeløbsbestemmelserne i pkt. 5.4.
5.3.5.  Anlæg og møblering Når de under pkt. 5.3.1.- 4. nævnte foranstaltninger er gennemført,  

 resterer nyanlæg og møblering af friarealet.
 Til anlægsarbejder hører bl.a. jordbehandling, befæstelser, belægninger og  

 beplantning.
 Til møbleringsarbejder henregnes bl.a. legeredskaber, bænke og borde,  

 tørrestativer og eventuelle skure til renovation, cykler og barnevogne.
For at flest mulig kan få andel i den offentlige støtte til byfornyelse,  

 skal anlægs- og møbleringsarbejderne holdes på et beskedent niveau.
Det er  

 således ikke forudsat, at friarealforbedringer i byfornyelsesområder skal  

 opfylde bygningsreglementets friarealkrav til nybyggeri.
Dette gælder ikke  

 alene friarealforbedringer efter rammebeløbsbestemmelserne i pkt. 5.4., men  

 også omend i mindre grad friarealforbedringer, som finansieres med støtte i  

 form af rentebidrag og eventuelt afdragsbidrag og/eller erstatning efter  

 afsnit IV.
5.3.6.  Vedligeholdelse og drift I medfør af byfornyelseslovens § 7, stk. 1, nr. 6 b) kan  

 kommunalbestyrelsen beslutte foranstaltninger til sikring af vedligeholdelse  

 og drift af fællesarealer og fællesanlæg.
Bestemmelser herom kan indarbejdes  

 i den rådighedsservitut, der tinglyses på ejendommene om udlæg af arealer til  

 fælles opholdsareal.
Servitutten bør angive, hvorledes udgifterne til  

 vedligeholdelse og drift af det færdige fællesareal skal fordeles på de  

 enkelte ejendomme.
Som eksempel på en sådan servitut henvises til bilag 12.
 For at sikre det nyetablerede anlæg i starten anbefales det, at der som  

 led i anlægsgartnerentreprisen, som supplement til den almindelige garanti i  

 entrepriseforholdet, medtaget 1 års vedligeholdelse af beplantningen.  

 Udgiften hertil betragtes som en anlægsudgift, der falder ind under  

 rammebeløbet i pkt. 5.4.
5.4.  Rammebeløb til friarealforbedringer For at fremme og forenkle etableringen af rimelige friarealer til ophold  

 for beboerne, er der i henhold til boligstyrelsens bekendtgørelse om  

 friarealforbedringer mulighed for at yde den offentlige støtte til  

 friarealforbedring udelukkende i form af tilskud, således at der ikke bliver  

 tale om boligudgiftsforhøjelse.
 Denne finansieringsform anvendes i de tilfælde hvor friarealforbedringen  

 forestås af kommunen, men kan også anvendes, hvor friarealforbedringen  

 udføres af flere ejere i fællesskab, når de er enige herom.
5.4.1.  Vilkår for tilskud efter rammebeløbsordningen Finansiering efter rammebeløbsordningen vil kunne ydes på vilkår:
 Er disse vilkår opfyldt, kan friarealforbedringen udføres udelukkende for  

 tilskudsmidler efter de nedenfor angivne retningslinjer, og udgifterne vil  

 kunne medtages til statsrefusion, efter bestemmelserne i pkt. 2.5.a.
5.4.2.  Tilskudsberegning efter rammebeløbsordningen Udgifterne til rydnings- og bygningsarbejder  - herunder  

 efterreparationer - dækkes med tilskudsmidler efter en  konkret  

 vurdering  af arbejdernes art, omfang og pris på grundlag af projekt og  

 specificeret prissætning af rydningsarbejder m.v. og bygningsarbejder hver  

 for sig.
Det er dog en forudsætning, at bygningsarbejderne søges begrænset og  

 ikke overstiger 30 pct. af det samlede rammebeløb til anlæg og møblering,  

 jfr. ovenfor pkt. 5.4.1. b).
Udgifterne til selve gårdanlægget  dækkes med tilskud indenfor et  

 rammebeløb, som for møblering og anlægsarbejder under eet udgør overgrænsen  

 for samtlige udgifter ved anlæggets etablering, dvs. inkl. uforudseelige  

 udgifter, moms, byggesagshonorar (men ikke administrationshonorar se pkt.  

 2.9.) til byfornyelsesselskab, rådgiverhonorarer m.v., men ekskl. renter.
Med  

 rammebeløbet som maksimum er det overladt til et samarbejde mellem bygherren,  

 de projekterende og beboerne at prioritere hvilke arbejder, der skal udføres  

 indenfor rammen.
 Rammebeløbet er fastsat med udgangspunkt i prisniveauet pr. 1. januar 1983  

 og reguleres med udviklingen i montagehusindekset fra indeks 396 og frem til  

 indekset på tidspunktet for det udgiftsmæssige  tyngdepunkt for  

 arbejdernes udførelse.
 For at tage hensyn såvel til arealets størrelse som til brugsintensiteten  

 består beregningen af rammebeløbet af 2 dele, et beboelsestilskud og et  

 arealtilskud.
 Beboelsestilskud  udgør 1100 kr. pr. beboelse.
 Arealtilskudet  gradueres efter størrelsen og beregnes således:
 For indtil 1.500 m2 friareal beregnes 400 kr. pr. m2.
 For de næste 500 m2 friareal beregnes 300 kr. pr. m2.
 For friareal udover 2.000 m2 beregnes 100 kr. pr. m2.
Samtlige friarealer, som er omfattet af en beslutning, sammenlægges som  

 udgangspunkt for arealtilskudsberegningen efter ovennævnte skala.
Om  

 fravigelse heraf i særlige tilfælde henvises til 5.4.4.b).
Bestemmelserne om udførelse og finansiering af nedrivningsarbejder m.v. og  

 bygningsarbejder efter en konkret vurdering fra sag til sag og den graduerede  

 beregning af rammebeløbet efter arealets størrelse og brugsintensitet  

 tilstræber at tilvejebringe arealer, som udgør et ensartet og sammenligneligt  

 grundlag for indretningen af gårdanlægget.
Alligevel vil der være  

 forskelligheder som indebærer, at den friarealindretning, som kan foretages  

 indenfor rammebeløbet, vil variere fra anlæg til anlæg.
Forskellighederne kan  

 skyldes friarealets form, orientering efter verdenshjørner, beboernes ønsker,  

 dag til dag svingninger i markedspriserne m.m.
Rammebeløbet sikrer da også  

 kun ensartethed i størrelsen af det offentlige tilskud til friarealets  

 indretning.
Rammebeløbet vil således ikke i almindelighed kunne overskrides,  

 og arbejdernes udbud bør tilrettelægges således, at eventuelle overskridelser  

 af rammebeløbet kan imødegås ved at udelade nogle af de udbudte arbejder i en  

 med beboerne på forhånd aftalt rækkefølge.
5.4.3.  Afgrænsning mellem rydningsarbejder, bygningsarbejder og  

 arbejder omfattet af rammebeløbet I praksis har der i visse tilfælde været rejst tvivl om, hvorvidt nogle  

 nærmere angivne arbejder falder ind under rammebeløbet eller kan støttes ud  

 over rammebeløbet som rydningsudgift (som ikke er maksimeret) eller  

 bygningsudgifter (som maksimalt kan udgøre et beløb svarende til 30 pct. af  

 rammebeløbet).
 Ud over det under pkt. 5.3.3. og pkt. 5.3.4. anførte kan som vejledende  

 udgangspunkt oplyses:
5.4.4.  Tillæg til rammebeløbet Tillæg til rammebeløb  vil kun helt undtagelsesvis kunne  

 accepteres efter et af kommunen udøvet konkret skøn.
Det vil være et vilkår  

 herfor, at der er tale om nogle helt  specielle og ekstraordinære  

  forhold omkring det pågældende areal, og at disse forhold medfører en  

væsentlig  merudgift.
 Som eksempler på omstændigheder af mere generel karakter, som vil kunne  

 give anledning til et tillæg til dækning af  merudgiften,  kan nævnes:
 I modsat fald må kravene dækkes af rammebeløbet.
5.5.  Friarealforbedring efter byggeloven Friarealforbedring efter bestemmelserne i byggelovens § 15, jfr. § 7,  

 støttes med hjemmel i byfornyelseslovens § 65, stk. 2, jfr. boligstyrelsens  

 bekendtgørelse om friarealforbedringer, efter samme retningslinier, som  

 angivet ovenfor under pkt. 5.4. om rammebeløb til friarealforbedring.
 Projekt og specificeret prissætning skal forelægges boligstyrelsen til  

 godkendelse, inden arbejderne bliver påbegyndt.
Statsstøtten ydes i form af et tilskud på halvdelen af de godkendte  

 støtteberettigede udgifter opgjort efter samme retningslinier som angivet  

 ovenfor.
Det er et vilkår for statsstøtten, at kommunen yder et tilskud af  

 samme størrelse som statstilskudet.
 Hele det beløb, som ligger til grund for statsstøttens beregning, skal  

 kunne afholdes inden for de beløbsrammer, som er tildelt kommunen til  

 sanering og byfornyelse efter afsnit I.
5.6.  Frivillige friarealforbedringer Statsstøtte til friarealforbedringer, som ejere og/eller beboere tager  

 initiativ til, forudsætter, at kommunen - efter en vurdering af behovet for  

 den ønskede friarealforbedring sammenholdt med behovet for andre  

 byfornyelses- og boligforbedringsarbejder - træffer beslutning efter  

 byfornyelsesloven eller byggeloven.
