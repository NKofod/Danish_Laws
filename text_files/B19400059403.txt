 Vi Christian den Tiende, af Guds Naade konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: at Vi ville have  

 anordnet følgende Bestemmelser angaaende Bestyrelse m.v. af de af Det  

 københavnske Kirkefond ejede kirker:
§ 1 Det københavnske Kirkefond bevarer ved gennemførelsen af de i denne  

 Anordning fastsatte bestemmelser om Bestyrelse m.v. af Fondets Kirker  

 Ejendomsretten til disse.
§ 2 Kirkefondets Forpligtelse til Vedligeholdelse og Drift af de til  

 Folkekirkens Brug overladte Kirker skal søges afløst i Overensstemmelse med  

 Reglerne i § 20 i Lov om Kirkers Bestyrelse m.m. af 30. Juni 1922,  

 sammenholdt med § 17, ved Indbetaling af et Vedligeholdelses- og Driftsfond  

 for hver enkelt Kirke.
Indbetalingen sker i Løbet af 28 år gennem en aarlig Ydelse af 6 pCt. at  

 Tiendedelen af den oprindelige Byggesum for Kirken med Tilbehør (der bortset  

 fra Udgift til Grund, Menighedslokaler og eventuel Bolig for Præst og  

 Kirkebetjent). Af den aarlige Ydelse indgaar 4 pCt. i Kirkens Kasse, medens 2  

 pCt. oplægges ved Overtilsyns Foranstaltning til et Vedligeholdelses- og  

 Driftsfond for Kirken.
Naar Fondet er vokset til at udgøre en Tiendedel af  

 Kirkens Byggesum, træder Renten af Kapitalen i Stedet for Kirkefondets  

 aarlige Indbetaling af 4 pCt. til Kirkens Kasse.
§ 3 Kirken gaar straks ved indbetalingens Begyndelse, fra den af  

 Kirkeministeriet fastsatte Dag at regne, ind under de almindelige Regler for  

 selvejende Kirkers Bestyrelse ved Menighedsraadet under Overtilsyn af  

 Overpræsidenten og Biskoppen i København, ligesom Underskud paa Kirkens  

 vedligeholdelse og Drift dækkes ved Tilskud af de kirkelige Ligningsmidler,  

 jfr. nærmere Bestemmelserne i Afsnit I i Loven om Kirkers Bestyrelse m.m.
 Til den enkelte Kirkes Indgang under Ordningen kræves Samtykke af Sognets  

 Menighedsraad og Godkendelse af Kirkeministeriet, jfr. nævnte Lovs § 17.
§ 4 Præster ved Kirker, der bestyres efter de i denne Anordning fastsatte  

 Bestemmelser, ansættes enten i faste Embeder, der besættes ved  

 menighedsraadets Medvirkning efter Reglerne i Afsnit IV i Lov om  

 Menighedsraad af 30. Juni 1922, eller som Andenpræster med Iagttagelse af  

 Reglerne i menighedsraadslovens § 39, Stk. 1.
 Det bliver ved kgl. resolution i hvert enkelt Tilfælde at fastsætte,  

 hvilke faste Embeder der skal være ved Kirkerne.
De af Kirkefondet hidtil lønnede Hjælpepræster kan, jfr.
Stk. 1, ved  

 Overgangen til den nye Ordning enten beskikkes til et fast Embede ved Kirken  

 efter Indstilling af Menighedsraadet eller ansættes som Andenpræster.
 Personlige eller midlertidige Hjælpepræster ansættes af Kirkeministeriet  

 efter de hidtil gældende Regler.
§ 5 Kirkefondet har som Ejer af de med Kirkernes sammenbyggede  

 menighedslokaler (Menighedshuse) Bestyrelsesret og Vedligeholdelsespligt over  

 for disse, saaledes at Udgifterne herved er de kirkelige Ligningsmidler  

 uvedkommende.
I henhold til Overenskomst mellem Menighedsraadet og Kirkefondet skal  

 Lokalerne stilles til Raadighed for Folkekirkens Brug i det Omfang, som  

 skønnes nødvendigt, og der kan da af Kirken ydes Kirkefondet et aarligt  

 Vederlag for Brugen.
Overenskomsten stadfæstes af Kirkens Overtilsyn med  

 Forbehold af Kirkeministeriets Godkendelse.
 Reglerne for den øvrige Brug af menighedslokalerne fastsættes af disses  

 Bestyrelse, saaledes at der gives Adgang for de forskellige menighedskredse  

 ved Kirken til Brug af Lokalerne.
 I Forbindelse med det i § 32 i Lov om Vedligeholdelse af Kirker og  

 Kirkegaarde m.v. af 30. Juni 1922 ommeldte Syn, der afholdes hvert 3. Aar og  

 ledes af provsten, finder der et Eftersyn Sted af menighedslokalerne efter  

 nærmere af Kirkeministeriet efter forhandling med Kirkefondet fastsatte  

 Regler.
Den nærmere Ordning vedrørende menighedslokalernes Bestyrelse m.v.  

 fastsættes ved et af Overtilsynet stadfæstet Regulativ.
Tvivlsspørgsmaal  

 angaaende Regulativet kan indankes for Kirkeministeriet.
§ 6 Boliger for præster og Kirkebetjente, der er opført i Forbindelse med  

 Kirken eller umiddelbart ved samme, skal tilbydes Sognepræsten eller  

 Kirkebetjenten til Leje paa almindelige, af Kirkens Overtilsyn godkendte  

 Vilkaar.
§ 7 De ved kgl.
Resolution af 26. Februar 1908 og kgl.
Anordning af 22.  

 November 1917 fastsatte særlige Bestemmelser for Det københavnske kirkefonds  

 Kirker bortfalder for den enkelte Kirke, naar denne overgaar til Bestyrelse  

 efter de i nærværende Anordning fastsatte regler.
 Hvorefter alle vedkommende sig have at rette.
 Givet paa Amalienborg, den 13. November  

 1940.
 Under Vor Kongelige Haand og Segl.
 Christian R.
(L.S.) /V.
Fibiger.
