Skrivelse om nye satser for befordringsgodtgørelse Til a-kasse, samtlige jobcentre mv.
 Med virkning fra 5. juli 2010 er satserne for befordringsgodtgørelse efter lov om en aktiv beskæftigelsesindsats følgende:
 For ledige medlemmer af en a-kasse, der ansættes med løntilskud hos offentlige arbejdsgivere, udgør kilometertaksten 1,14 kr. pr. kilometer (skattepligtigt).
 For ledige medlemmer af en a-kasse, der har fået tilbud om vejledning og opkvalificering, udgør kilometertaksten 1,14 kr. pr. kilometer (skattefrit).
 For ledige medlemmer af en a-kasse, der har fået tilbud om virksomhedspraktik, udgør kilometertaksten 2,07 kr. pr. kilometer (skattepligtigt).
 For ledige medlemmer af en a-kasse, der deltager i selvvalgt erhvervsrettet (»VEU«) uddannelse efter lovens kapitel 8 a, udgør kilometertaksten 2,07 kr. pr. kilometer (skattepligtigt).
 For revalidender og personer på sygedagpenge, der ansættes med løntilskud hos offentlige arbejdsgivere eller har fået tilbud om vejledning og opkvalificering eller tilbud om virksomhedspraktik, udgør kilometertaksten 1,14 kr. pr. kilometer (skattefrit).
 Satserne er således uændrede.
