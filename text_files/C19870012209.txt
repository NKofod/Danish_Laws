INDHOLDSFORTEGNELSE SIDE 1. Indledning Reglerne om tvangsauktion over fast ejendom er fastsat i retsplejelovens  

 kap. 49, 51 og 52, som ændret ved lov nr. 291 af 8. juni 1978. Samtidig  

 hermed blev nogle bestemmelser i auktionslederloven, retsafgiftsloven og  

 tinglysningsloven ændret.
Formålet med at ændre retsplejelovens regler om tvangsauktion over fast  

 ejendom var at begrænse antallet af auktioner og, hvor en auktion var  

 uundgåelig, at begrænse de tab, der oftest er forbundet hermed, både for  

 ejeren og de øvrige rettighedshavere.
Med de nye regler har man endvidere  

 tilstræbt at forenkle og smidiggøre tvangsauktionsproceduren.
Reglerne er  

 derfor udformet således, at fogedretten i de enkelte tilfælde kan vælge den  

 fremgangsmåde, der ud fra omkostnings- og retssikkerhedsmæssige hensyn må  

 anses for at være den mest hensigtsmæssige.
 Som konsekvens af disse lovændringer og som følge af ændringer i  

 lånerammer m.v. er det fundet hensigtsmæssigt at ajourføre tidligere udsendte  

 SD-cirkulærer om kommunernes opgaver ved tvangsauktion over fast ejendom.  

 Endvidere henvises til SD-cirkulære nr. 1984-25 om samarbejde med  

 toldvæsenet.
2. Tvangsauktionsregler 2.1. Vejledning af skyldneren 2.1.1. Efter § 561, stk. 1, skal fogedretten normalt efter modtagelsen af  

 en anmodning om tvangsauktion over en fast ejendom, der benyttes til beboelse  

 for skyldneren eller dennes husstand, indkalde skyldneren til et møde.  

 Fogedretten vejleder skyldneren om dennes retsstilling, herunder om  

 skyldnerens mulgheder for at undgå tvangsauktion.
 2.1.2. Hvis anmodningen vedrører tvangsauktion over en erhvervsejendom  

 (forretnings-, industri-, landbrugs- eller udlejningsejendom), kan  

 fogedretten indkalde skyldneren til et vejledende møde.
 2.1.3. Rekvirenten og om fornødent det sociale udvalg skal efter § 561,  

 stk. 2, have underretning om mødets afholdelse.
2.1.4. På skyldnerens begæring kan fogedretten efter § 561, stk. 3,  

 fastsætte en frist (afværgefrist) på indtil 4 uger for skyldneren til selv at  

 søge ejendommen solgt eller på anden måde søge auktionen afværget.
Fristen  

 kan forlænges.
Afværgefrist vil ikke blive imødekommet, hvis det må antages,  

 at skyldneren herved blot vil trække sagen i langdrag.
2.2. Advokatbeskikkelse 2.2.1. Efter § 561, stk. 6, kan fogedretten, navnlig når auktionen  

 vedrører en fast ejendom, der benyttes til beboelse, når som helst under  

 auktionssagen beskikke en advokat for skyldneren, hvis fogedretten finder, at  

 der er behov herfor, og skyldneren i øvrigt opfylder de økonomiske  

 betingelser for meddelelse af fri proces, jf. § 330, stk. 1, nr. 2.
2.2.2. Den beskikkede advokat skal bistå skyldneren med at afværge  

 auktionen og søge at opnå en mere varig løsning af skyldnerens økonomiske  

 problemer.
Advokaten skal herved bistå med at udrede ejendommens  

 hæftelsesforhold, forhandle med panthaverene om en moratorieordning eller  

 undersøge muligheden for en omprioritering.
2.3. Antagelse af ejendomsmægler 2.3.1. Hvis skyldneren ikke inden udløbet af afværgefristen, nævnt under  

 2.1.4., har afværget auktionen, kan fogedretten efter § 562, stk. 1, antage  

 en sagkyndig - normalt en ejendomsmægler - til inden for en frist på indtil 4  

 uger at foretage en vurdering af ejendommens salgsværdi på tvangsauktion og  

 igennem annoncering efter fogedrettens bestemmelse at fremskaffe liebhavere  

 med henblik på ejendommens salg, så vidt muligt i fri handel.
 2.3.2. Den af den sagkyndige foretagne vurdering er til brug for  

 fogedretten og vil navnlig have værdi ved dennes afgørelse af, om der skal  

 begæres ny auktion efter § 576, stk. 2.
Fogedretten udgør efter § 569, sidste pkt., om der under auktionen skal  

 gives oplysninger om den sagkyndiges vurdering.
Rettighedshavere og  

 liebhavere har ikke krav på oplysning om denne vurdering.
Vurderingen efter § 562 kan ikke tages som udtryk for ejendommens værdi i  

 handel og vandel, idet vurderingen foretages ud fra kontantprincipper og ikke  

 ud fra sædvanlige salgsvilkår.
I det omfang kommunerne er bekendt med  

 vurderingen, skal denne indberettes til statsskattedirektoratet.
 Kommunerne skal så vidt muligt ved sagens indberetning til  

 statsskattedirektoratet tillige oplyse, hvad ejendommen kan sælges for i fri  

 handel på sædvanlige salgsvilkår.
 2.3.3. Den sagkyndige skal søge at sælge ejendommen i fri handel.
 2.3.4. Lykkes det ikke for den sagkyndige efter annoncering at sælge  

 ejendommen i fri handel, skal han bistå fogedretten med at forberede  

 auktionen med henblik på opnåelse af det størst mulige auktionsprovenu.
2.4. Salgsopstilling 2.4.1. Den sagkyndige eller, hvis en sådan ikke antages, rekvirenten skal  

 efter § 562, stk. 3, til brug ved auktionen udarbejde en salgsopstilling, som  

 i overskuelig form giver udførlige oplysninger om salgsvilkårene, herunder om  

 størrelsen af det kontante beløb, der skal udredes.
Opstillingen skal  

 endvidere indeholde oplysning om andre forhold af betydning for liebhaveres  

 vurdering af, om de vil byde på auktionen.
Indholdet af salgsopstillingen  

 skal i videst muligt omfang svare til de salgsopstillinger, ejendomsmæglere  

 anvender i fri handel.
 2.4.2. Skydlneren og de i ejendommen berettigede, herunder  

 skattemyndighederne skal afgive de nødvendige oplysninger til brug for  

 udarbejdelsen af salgsopstillingen.
 Disse oplysninger skal afgives gebyrfri, jf. bl.a. bekendtgørelse nr. 357  

 af 22. juli 1983 om adgangen til at modtage oplysninger fra bygnings- og  

 boligregistret.
2.4.3. Rekvirenten skal efter § 562, stk. 2, stille sikkerhed for  

 omkostningerne ved antagelsen af en sagkyndig.
Sikkerheden skal dække  

 vederlag til den samkyndige samt dennes omkostninger, men ikke et evt.  

 mæglerhonorar ved ejendommens salg i fri handel, idet salæret påhviler  

 skyldneren.
 Rekvirenten vil kun få dækket udlæg til sikkerhedsstillelsen, såfremt han  

 får andel i auktionsbuddet.
 Rekvirenten har ikke regres mod skyldneren for udækkede omkostninger.
 Hvis skyldneren afværger auktionen, kan rekvirenten betinge sin  

 tilbagekaldelse af auktionsbegæringen af, at skyldneren betaler  

 omkostningerne.
2.4.4. Skyldneren skal efter § 562, stk. 4, give den sagkyndige,  

 rekvirenten og de i auktionen interesserede adgang til at besigtige  

 ejendommen.
Adgang til besigtigelse af ejendommen kan gennemtvinges af  

 fogedretten ved en umiddelbar fogedforretning efter § 609.
2.5. Forberedende tvangsauktionsmøder 2.5.1. Der skal som hovedregel ikke afholdes forberedende  

 tvangsauktionsmøder.
 Forberedende tvangsauktionsmøder skal dog altid efter § 563, stk. 1,  

 afholdes ved anmodning om auktion over forretnings-, industri-, landbrugs-  

 eller udlejningsejendomme, uanset om ejendommen tillige måtte være bolig for  

 skyldneren.
 Ved tvangsauktion over andre ejendomme kan fogedretten bestemme, om der  

 skal afholdes forberedende tvangsauktionsmøde.
 Dette vil navnlig være praktisk, hvor der måtte være behov for at få  

 afklaret særlige forhold, f.eks. komplicerede hæftelsesforhold.
 2.5.2. Hvor forberedende tvangsauktionsmøde skal afholdes, skal  

 rettighedshaverne på det forberedende tvangsauktionsmøde oplyse og  

 dokumentere størrelsen af deres krav, jf. § 569, med angivelse af, hvor stor  

 en del af kravet der er forfaldent.
 Ved andre forberedende tvangsauktionsmøder skal rettighedshaverne kun  

 medbringe oplysninger om deres fordringer, såfremt dette er angivet i  

 indkaldelsen.
På det forberedende tvangsauktionsmøde skal vilkårene for auktionen  

 vedtages.
Justitsministeriet har ved bekendtgørelse nr. 652 af 15. december  

 1978 udfærdiget standardauktionsvilkår.
Auktionsvilkårene kan ikke fraviges  

 til ugunst for køberen, medmindre auktionen angår en forretnings-, industri-,  

 landbrugs- eller udlejningsejendom.
 Der kan dog ikke vedtages usædvanlige eller byrdefulde betingelser, som må  

 antages at ville afskrække køberne, jf. § 570.
 2.5.3. Det påhviler kommunerne at give møde under forberedende  

 tvangsauktionsmøder og her dokumentere statsskattedirektoratets krav i  

 henhold til tinglyste udlæg.
 Ved opgørelse af udlæg kan der kræves restgælden plus renter heraf i  

 indtil 1 år fra udlæggets tinglysning.
 Hvis kommunerne undtagelsesvis er bekendt med, at de foranstående  

 prioriteter i ejendommen med sikkerhed overstiger ejendommens handelsværdi,  

 kan kommunen dog undlade at give møde.
 På det forberedende tvangsauktionsmøde skal kommunerne protestere mod  

 fravigelse af standardauktionsvilkårene, såfremt fravigelserne er i modstrid  

 med direktoratets interesser, ligesom kommunerne skal protestere mod en  

 opgørelse af de foranstående prioriteter, der uretmæssigt forringer de for  

 direktoratet foretagne udlægs prioritetsstilling, jf. § 570, stk. 1, 3. pkt.,  

 og stk. 2.
Umiddelbart efter at kommunen har modtaget salgsopstilling, indsendes  

 denne til direktoratet bilagt tingbogsattest og auktionsvilkår, i det omfang  

 de afviger fra standardauktionsvilkårene, samt oplysning om hvad der i øvrigt  

 er passeret på det forberedende tvangsauktionsmøde.
Endvidere skal der gives  

 oplysning om den sagkyndiges vurdering af ejendommen, i det omfang denne  

 oplysning foreligger, samt en udtalelse om ejendommens forventede værdi i  

 handel og vandel.
 Indberetning kan dog undlades, såfremt de foranstående pantehæftelser, som  

 der ikke kan rejses tvivl om, åbenbart overstiger den værdi, der er anført  

 nedenfor under 7.2.
2.6. Indkaldelse til auktion 2.6.1. Efter § 566, stk. 1, bekendtgør fogedretten auktionen i  

 Statstidende med mindst 14 dages varsel.
 Bekendtgørelse skal desuden ske i et på auktionsstedet almindeligt læst  

 blad og eventuelt tillige på anden hensigtsmæssig måde.
2.6.2. Herudover indkalder fogedretten efter § 564 de i auktionen  

 interesserede med en frist på mindst 3 uger.
Indkaldelsen skal bl.a.  

 indeholde oplysning om tid og sted for auktionen.
 2.6.3. Indkaldelsen skal indeholde nærmere oplysning om ejendommen og en  

 opfordring til de interesserede om at medbringe dokumentation for størrelsen  

 af deres omkostninger og restancer m.v.
 Med indkaldelsen skal følge salgsopstilling, og det skal fremgå af  

 indkaldelsen, hvorvidt løsøre er omfattet af auktionen.
 Er auktionen berammet på det forberedende auktionsmøde efter § 563, stk.  

 1, kan særskilt indkaldese udelades.
2.6.4. En auktion kan efter § 571 udsættes, når fogedretten skønner, at  

 der bør tilvejebringes yderligere oplysninger af væsentlig betydning for  

 ejendommens salg.
Udsættelse kan endvidere ske, hvis der ikke straks under en  

 auktion kan afsiges kendelse om tvivlsspørgsmål.
2.7. Tilbehør 2.7.1. Omfatter anmodningen om tvangsauktionen ikke ejendommens løsøre  

 eller kun en del heraf, kan en pant- eller udlægshaver, der foruden i  

 ejendommen tillige har pant i tilbehør, der ikke omfattes af anmodningen,  

 kræve, at dette omfattes af auktionen, jf. § 568.
 2.7.2. Krav om, at auktionen også skal omfatte tilbehør, skal fremsættes  

 senest på det forberedende møde, hvis et sådant skal afholdes.
 2.7.3. En fortegnelse over tilbehøret skal være overgivet fogedretten  

 senest 7 dage før auktionen.
 2.7.4. Lovbestemt pant i fast ejendom omfatter alene det ved den offenlige  

 vurdering medregnede løsøre.
 2.7.5. Omfatter anmodningen om auktionen ikke tillige ejendommens løsøre,  

 og de foretagne udlæg har sikkerhed heri, skal kommunen drage omsorg for, at  

 løsøret er omfattet af auktionen.
2.8. Ny auktion 2.8.1. Skyldneren og enhver rettighedshaver, der ikke får fuld dækning for  

 sit tilgodehavende ved de afgivne bud, kan efter § 576, stk. 1, forlange ny  

 auktion.
Den, der begærer ny auktion, hæfter for omkostningerne herved, i det  

 omfang der ikke opnås højere bud på den nye auktion.
 2.8.2. Efter § 576, stk. 2, kan fogedretten bestemme, at der skal afholdes  

 ny auktion, såfremt fogedretten skønner, at der vil kunne opnås væsentligt  

 højere bud ved den ny auktion.
 2.8.3. Flere auktioner end to kan efter § 577 kun afholdes, hvis  

 fogedretten finder, at ganske særlige omstændigheder taler herfor.
2.9. Fordelingsudkast 2.9.1. Opstår der under en auktion uenighed om, hvem der skal fyldestgøres  

 af auktionssummen, eller i hvilken rækkefølge fyldestgørelse skal ske, og  

 tvisten ikke straks afgøres ved kendelse, kan fogedretten efter § 570, stk.  

 2, bestemme, at den omstridte del af auktionssummen skal indbetales til  

 fogedretten.
2.9.2. Fogedretten udarbejder herefter, jf. § 579, udkast til  

 auktionssummens fordeling mellem de interesserede snarest efter, at  

 hammerslag er givet.
Udkast udsendes til de interesserede med opfordring om  

 at fremsætte eventuelle indsigelser inden en fastsat frist.
 2.9.3. Fordelingsudkastet skal straks fremsendes til direktoratet til  

 afgørelse om, der skal fremsættes indsigelse mod udkastet.
2.9.4. Såfremt indsigelse fremsættes, indkalder fogedretten efter § 579,  

 stk. 2, med mindst 14 dages varsel de interesserede til et møde.
Opmås der  

 ikke enighed, afgøres spørgsmålet ved kendelse.
2.10. Auktionsskøde Efter § 580 udstedes der altid auktionsskøde, og der gives hammerslag  

 efter § 574, uanset ejendommen købes af en ufyldestgjort pantehaver.
2.11. Appel Fogedrettens afgørelse kan efter § 584 appelleres til landsretten.  

 Appelfristen er 4 uger fra fogedrettens afgørelse.
 Fogedretskendelser, som går imod statsskattedirektoratets interesser, skal  

 straks indsendes til direktoratet til afgørelse af, hvorvidt kendelsen skal  

 appelleres.
2.12. Ventelistesystemet Begæring om tvangsauktion kan efter § 560, stk. 2, indgives, uanset der  

 allerede er indgivet en auktionsbegæring.
Begæringerne behandles af  

 fogedretten i den rækkefølge, de er modtaget, således at en senere indgivet  

 begæring ikke behandles, før en tidligere er bortfaldet.
Den tidligere adgang  

 for en panthaver til at indtræde i en tidligere rekvirents stilling er  

 således bortfaldet.
3. Udlæggets prioritetsstilling, særligt i forhold til foranstående  

  ejerpantebreve 3.1. Udlæg i fast ejenndom skal tinglyses umiddelbart efter udlæggets  

 foretagelse, idet udlægget i forhold til andre tinglyste rettigheder alene  

 får prioritet efter tidspunktet for tinglysningen.
 3.1.1. Kommunerne skal altid, når direktoratets samlede krav overstiger  

 10.000 kr., og der er foretaget udlæg i fast ejendom, undersøge tingbogen og  

 skaffe sig orientering om udlæggets/udlæggenes prioritetsstilling.
 3.1.2. I henhold til tilglysningslovens § 40, stk. 1, kan der ikke  

 foretages udlæg i ejerpantebreve eller ledige pladser i  

 prioritetsrækkefølgen.
3.2. Såfremt der umiddelbart foran direktoratets udlæg er tinglyst et  

 eller flere ejerpantebreve, kan et udlæg dog få prioritetsstilling inden for  

 ejerpantebrevets/ejerpantebrevenes rammer.
I forhold til den kreditor/de  

 kreditorer, der har ejerpantebre vet/ejerpantebrevene i håndpant, er det dog  

 nødvendigt at give denne/disse særskilt underretning om udlægget.
 Det for direktoratet foretagne udlæg må respektere den udvidelse af  

 kreditten, en kreditor i god tro har foretaget, inden underretningen er  

 kommet frem, og som stadig har bestået indtil tidspunktet for  

 tvangsauktionens afholdelse.
 Efter modtagelsen af underretningen om udlægget kan kreditor ikke udvide  

 kreditten i henhold til ejerpantebrevet til skade for udlæggets placering,  

 hvis udvidelsen ikke har været nødvendig for ham til imødegåelse af hans tab  

 eller i øvrigt til varetagelse af andre interesser end skyldnerens.
 3.2.1. Hvis der umiddelbart foran det tinglyste udlæg er tinglyst et eller  

 flere ejerpantebreve, skal kommunen undersøge, om  

 ejerpantebrevet/ejerpantebrevene er håndpantsat til andre af skyldnerens  

 kreditorer, f.eks. en bank.
Er dette tilfældet, skal kommunen straks meddele den eller de pågældende  

 kreditorer, at der er foretaget udlæg i ejendommen, og at det herefter ikke  

 kan accepteres, at gældsforholdet, for hvilket ejerpantebrevene ligger til  

 sikkerhed, udvides til skade for det foretagne udlæg.
Der kan i skrivelsen  

 henvises til højesteretskommen i UfR 1979/569. Samtidig skal kreditorerne  

 anmodes om at oplyse deres tilgodehavende på udlægstidspunktet og  

 underretningstidspunktet, hvilket eventuelt kan ske ved tilbagesendelse af en  

 genpart af kommunens skrivelse, hvor kreditorerne kan anføre deres  

 tilgodehavende.
Endelig skal kreditorerne anmodes om ved gældsforholdets  

 ophør at fremsende ejerpantebrevene til kommunen.
 3.2.2. Såfremt kreditor i henhold til et ejerpantebrev meddeler, at han,  

 uagtet kommunens underretning om det foretagne udlæg, fortsat mener sig  

 berettiget til at udvide kreditten inden for den allerede bevilgede kredits  

 rammer eller inden for ejerpantebrevets nominelle beløb, skal kommunen  

 fastholde den tidligere meddelte underretning under påberåbelse af førnævnte  

 højesteretsdom.
 3.2.3. Såfremt kreditor herefter fortsat påstår sig berettiget til at  

 udvide kreditten, skl sagen forelægges statsskattedirektoratet til afgørelse.
 3.3. Hvis et ejerpantebrev, der er tinglyst på sidste plads i  

 prioritetsrækkefølgen, ikke er håndpantsat til andre kreditorer, skal  

 pantefogeden ud over at foretage udlæg i ejendommen tage ejerpantebrevet i  

 besiddelse med hjemmel i § 523, stk. 2.
 Selv om ejerpantebrevet ikke bliver frataget skyldneren, og denne senere  

 håndpantsætter dette, skal udlægget på en efterfølgende tvangsauktion, efter  

 statsskattedirektoratets opfattelse ikke respektere gælden i henhold til en  

 håndpantsætning, som er opstået efter udlæggets tinglysning.
 3.4. Som anført foran under 3.1.2. kan der ikke foretages udlæg i  

 ejerpantebreve, men disse kan frivilligt håndpantsættes af skyldneren til  

 sikkerhed for en skatterestance.
3.4.1. Hvis ejerpantebreveet ikke er pantsat til andre kreditorer,  

 overgives ejerpantebrevet til kommunen, som besidder dette som primært  

 håndpanthaver.
Der bør samtidig underskrives en håndpantsætningserklæring.
3.4.2. Hvis ejerpantebrevet er primært håndpantsat til anden kreditor,  

 skal det af håndpantsætningserklæringen fremgå, at statsskattedirektoratet  

 ved den pågældende kommune får sekundær håndpant i ejerpantebrevet.
Kommunen  

 skal straks derefter skriftligt underrette den primære håndpanthaver om den  

 meddelte sekundære håndpantsætning.
Det skal i underretningsskrivelsen  

 tilkendegives, at den primære håndpanthaver ikke kan udvide sin kredit med  

 sikkerhed i ejerpantebrevet ud over det tilgodehavende, der skyldtes på  

 tidspunktet for underretningen, jf. højesteretsdommen UfR 1979/566, medmindre  

 andet er aftalt med kommunen.
De under 3.2. anførte principper finder  

 tilsvarende anvendelse.
4. Tinglysningsloven og retsafgiftsloven 4.1. Tinglysningsloven Ved lov nr. 291 af 8. juni 1978 er der indsat en bestemmelse i  

 tinglysningsloven - § 42 B - hvorefter en kreditor,uanset modstående  

 bestemmelse i pantebreve, ikke kan forlange kapitalen indfriet som følge af,  

 at - forfaldne skatter og afgifter eller forfaldne ydelser til andre  

 panthavere er ubetalte, - der foretages udlæg i ejendommen, - ejendommen  

 tages til brugeligt pant, - der afholdes møde i anledning af en anmodning om  

 tvangsauktion, - skyldnerens bo tages under konkursbehandling, eller -  

 skyldnerens bo tages under offentlig skiftebehandling som gældsfragåelsesbo.
4.2. Retsafgiftsloven Ved lov nr. 563 af 7. december 1983 om ændring af lov om retsafgifter er  

 det fastsat, at der for tinglysning af dokumenter, herunder udlægsattester  

 svares en tinglysningsafgift på 400,- kr.
 Der henvises til skattedirektoratets skrivelse af 15. december 1983, j.  

 nr. 3011/1983.
5. Tvangsauktionsklausuler i pantebreve 5.1. Efter de af justitsministeriet godkendte pantebrevsformularer er der  

 forskellige regler om virkningen af en afholdt tvangsauktion over for en  

 panthaver.
Oprindelig forfaldt hele gælden ved tvangsauktion.
Dette blev  

 ændret ved justitsministeriets bekendtgørelse nr. 595 af 13. november 1973,  

 og nr. 17 af 26. januar 1979, således at restgælden i henhold til pantebreve  

 udstedt efter 1. januar 1974 principielt indestod ved tvangsauktion.
 Såvel de ældre som de nuværende deklaratoriske bestemmelser kan dog være  

 fraveget ved særlig aftale i pantebrevenes individuelle tekst.
 Ved bedømmelse af hvilke panthæftelser, der forfalder i anledning af  

 tvangsauktion, er det derfor nødvendigt at undersøge hvilke  

 pantbrevsformularer, der er anvendt , og indholdet af den bestemmelse, der  

 fraviger hovedreglen (tvangsauktionsklausulen).
 Det vil tillige have betydning, om pantebrevet på  

 tvangsauktionstidspunktet er misligholdt.
 5.2. Pantebreve til realkreditinstitutter.
Restgælden forfalder principielt ved ejerskifte og tvangsauktion.
Der er  

 dog fast praksis for, at retsgælden til realkreditinstitutter forbliver  

 indestående, således at kommunen ved indberetning i forbindelse med  

 eventuelle tvangsauktioner kan anføre, at restgælden bliver indestående,  

 medmindre kommunen måtte have formodning om andet.
 5.3. Private pantebreve oprettet før 1. januar 1974 - pantebrevsformular  

 I.
 5.3.1. Principielt forfalder restggælden i hendhold til disse pantebreve  

 ved ejerskifte og tvangsauktion.
 I den indivisuelle tekst kan der dog være bestemt, at restgælden i disse  

 tilfælde skal forblive indestående.
 Denne begrænsning er i mange tilfælde kun gældende, såfremt det er  

 kontraktpanthaver, der overtage ejendommen.
 Det afhænger tillige af tvangsauktionsklausulens indhold, om restgælden  

 kan forblive indestående, selv om pantebrevet i øvrigt er misligholdt.
Kommunen skal så vidt muligt ved indberetningen oplyse indholdet af  

 pantebrevets individuelle tekst, således at der kan tages stilling til, om  

 pantebrevet forfalder ved ejendommens videresalg og til størrelsen af de  

 ejerskifteafdrag, der eventuelt skal erlægges såvel ved direktoratets  

 erhvervelse på auktion som ved direktoratets videresalg af ejendommen.
Det  

 skal endvidere oplyses hvilken tidsfrist, der er gældende for betaling af  

 restancen, for at klausulen kan gøres gældende.
 5.4. Pantebreve oprettet på pantebrevsformulat A i henhold til  

 justitsministeriets bekendtgørelser nr. 595 af 13. november 1973 og nr. 17 af  

 26. januar 1979.
 5.4.1. Private pantebreve, der er anmeldt til tinglysning efter 1. januar  

 1974 henholdsvis 1. april 1979, skal være oprettet i overensstemmelse med  

 ovennævnte bekendtgørelser.
 5.4.2. Efter formularens punkt 10 forfalder restgælden ikke ved  

 tvangsauktion.
 Bestemmelsen kan dog være fraveget ved en bestemmelse i den individuelle  

 tekst enten for kontraktspanthaver eller såvel for kontraktspanthavere som  

 for retspanthavere.
 Ved forelæggelse for direktoratet skal kommunen så vidt muligt oplyse  

 indholdet af pantebrevets mulige individuelle tekst om fravigelse af  

 tvangsauktionsklausulen, således at direktoratet kan tage stilling til, om  

 pantebrevet - hvad enten det er misligholdt eller ej - kan forblive  

 indestående i ejendommen, såfremt direktoratet som retspanthaver køber  

 ejendommen som ufyldestgjort panthaver.
 5.4.3. Efter formularens punkt 8, forfalder restgælden ikke ved  

 ejerskifte, medmindre andet er vedtaget i pantebrevet.
 Ved indberetning til direktoratet skal kommunen så vidt muligt oplyse  

 indholdet af pantebrevets individuelle tekst, således at der kan tages  

 stilling til, om pantebrevet forfalder ved ejendommens videresalg eller til  

 størrelsen af eventuelle ejerskifteafdrag, der skal erlægges ved  

 direktoratets erhvervelse af ejendommen på tvangsauktion og ved direktoratets  

 videresalg af ejendommen.
6. Tvangsauktion på grundlag af statsskattedirektoratets krav Kommunerne er ikke bemyndiget til at begære tvangsauktion over fast  

 ejendom.
Særskilt bemyndigelse skal indhentes fra statsskattedirektoratet.
 Ved sagens fremsendelse skal medfølge tingbogsattest, udskrift(er) af  

 udlægsbogen, vurderings- og skatteattest samt andre bilag med oplysninger om  

 ejendommen.
 Indberetningen skal indeholde oplysning om restgælden på tinglyste udlæg,  

 om bebyggelsen er lovlig, ejendommens prioriteringsforhold, herunder  

 panthæftelsernes aktuelle størrelse (eventuelt ifølge den sidst foreliggende  

 selvangivelse), samt eventuelle oplysninger om pantebrevenes individuelle  

 tekst om stillingen på tvangsauktion, jf. 5.
 Der skal endvidere gives oplysninger om pantehæftelsernes løbetid, og om  

 der skal erlægges ejerskifteafdrag, jf. 5.4.3. Såfremt der er lyst et  

 ejerpantebrev med prioritet umiddelbart foran det for direktoratet foretagne  

 udlæg, og ejerpantebrevet er håndpantsat, skal det oplyses, hvad den  

 foranstående kreditors tilgodehavende med sikkerhed i ejerpantebrevet androg  

 på tidspunktet for foretagelsen af direktoratets udlæg, og hvad den  

 foranstående kreditors tilgodehavende androg på tidspunktet for  

 underretningen om det foretagne udlæg, jf. punkt 3.
 Ved indberetningen skal kommunen oplyse ejendommens handelsværdi i fri  

 handel og på sædvanlige vilkår, restancer af ejendomsskatter og afgifter  

 m.v., om der påhviler ejendommen vej- og kloakgæld og oplysning om andre  

 udgifter til istandsættelse/ryddeliggørelse m.v., som kommunen er bekendt med  

 skal afholdes, inden ejendommen videresælges.
7. Tvangsauktion begæret af andre kreditorer Indkaldelse til tvangsauktion over fast ejendom eller forberedende møde  

 vil i overensstemmelse med SD-cirkulære 1978-13, punkt 2.2., blive tilsendt  

 den kommune, der har forestået inddrivelsen ved udlæggets foretagelse.
 Såfremt opkrævningen af restancen efterfølgende er overført til en anden  

 kommune, skal den kommune, der har modtaget underretningen, straks  

 videresende indkaldelsen til den kommune, der for øjeblikket har restancen  

 til opkrævning.
 Det påhviler opkrævningskommunen at indsende de fornødne oplysninger om  

 ejendommen til statsskattedirektoratet.
 7.1. Indberetning skal foretages umiddelbart efter, at kommunerne har  

 modtaget salgsopstilling.
 Ved indberetningen skal medfølge salgsopstilling og auktionsvilkår.  

 Endvidere skal den sagkyndiges vurdering af ejendommen oplyses, hvis denne  

 oplysning foreligger.
 I øvrigt skal indberetningen indeholde samme oplysninger som anført under  

 6.
 7.2. Kommunerne skal ikke indberette tvangsauktioner over fast ejendom,  

 hvor der ikke må formodes at fremkomme nogen friværdi, efter en af kommunen  

 foretaget skematisk beregning.
 Eksempel på en skematisk beregning er vist i bilag 1.
8. Tvangsauktion ved konkurs Under konkurs kan tvangsauktion over skyldnerens aktiver efter  

 konkurslovens § 85, stk. 1, alene foretages efter begæring af boet eller med  

 dettes samtykke.
 En tvangsauktion, som er påbegyndt inden konkursdekretets afsigelse, kan  

 således ikke uden kurators godkendelse fortsættes, men skal berostilles, og  

 sagen indberettes til statsskattedirektoratet.
9. Nedskrivning af restancen 9.1. En skyldner har krav på, at hans gæld til den kreditor, der har  

 overtaget hans ejendom på tvangsauktion, nedskrives med det beløb, hvormed  

 der blev budt ind i dennes prioritet.
 Det beløb, der således måtte blive dækket, skal af auktionskøber  

 indbetales inden 6 måneder efter auktionens slutning.
 Beløbet skal godskrives skyldner med datoen for første auktion som  

 krediteringsdato.
Auktionskøber skal tillige i tiden fra 1. auktionsdag til betalingsdag  

 forrente dette beløb med lovbestemte renter.
Bestemmelsen herom findes i  

 bilag til justitsministeriets bekendtgørelse nr. 652 af 15. december 1978,  

 pkt. 6 A.
Rentesatsen fremgår af kildeskattelovens § 63.
 De herved oppebårne rentebeløb skal af kommunen indbetales til  

 statsskattedirektoratet eller indberettes på blanket R 122.
 I kildeskatteloven er det i § 73A bestemt, at overskud, der fremkommer ved  

 afhændelse af en fast ejendom, der er overtaget som led i skatteinddrivelse,  

 udloddes til den pågældende skyldner, efter at der er foretaget modregning  

 med eventuelle yderligere statslige tilgodehavender.
10. Kommunernes legitiimation og bemyndigelse til at kvittere  tinglyste  

 udlæg 10.1. Kommunerne er legitimeret til at kvittere ethvert for  

 statsskattedirektoratet foretaget udlæg til aflysning af tingbogen.
 10.2. Kommunerne er bemyndiget til at aflyse udlæg ved indfrielse af hele  

 det tinglyste beløb.
 Aflysning af udlæg bør foretages snarest muligt efter indfrielsen.  

 Aflysningen bør foretages af den kommune, der har restancen til inddrivelse  

 på det tidspunkt, hvor den indbetales.
 10.3. Kommunerne er bemyndiget til at aflyse udlæg ved delvis eller ingen  

 betaling af restancen.
Følgende betingelser skal være opfyldt: - Ejendommen sælges i fri handel  

 på sædvanlige vilkår og til en pris, der af kommunen skønnes at være  

 ejendommens reelle handelsværdi. - Hele provenuet - herunder provenuet af  

 ejerskiftelån - med fradrag af sædvanlige handelsomkostninger anvendes til  

 dækning af tinglyste panthavere i priotetsorden.
Såfremt der i forbindelse  

 med handelen udstedes sælgerpantebrev(e), skal dette/disse realiseres til den  

 højst opnåelige kurs, og provenuet skal indgå i salgsprovenuet. -  

 Fyldestgørelse af hæftelser, der er tinglyst foran statsskattedirektoratets  

 udlæg, skal ske i den orden og med de beløb, der kan gøres gældende i  

 tilfælde af tvangsauktion. - På samme måde som ovenfor kan terminsrestancer  

 betales af provenuet.
Restancer af ejendomsskatter kan betales, i det omfang  

 disse restancer er fortrinsberettigede. - Ved handelens afslutning skal  

 dokumentation for provenuets anvendelse fremsendes til kommunens godkendelse.  

 - Foranstående panthavere, der ved handelen får hel eller delvis dækning for  

 deres tinglyste krav, og som for samme krav har pant i andre af skyldnerens  

 aktiver, skal afstå fra denne sikkerhed, f.s.v. angår den del af kravet, der  

 fyldestgøres.
 Statsskattedirektoratet skal eventuelt indtræde i denne sikkerhed. - Udlæg  

 aflyses først, når købers adkomst til ejendommen berigtiges og mod den  

 berigtigende advokats eller et pengeinsstituts indeståelse for, at handelen  

 gennemføres på de fastsatte vilkår.
 Skyldner må således aldrig få andel i provenuet, før hele restancen i  

 henhold til tinglyste udlæg er betalt.
 10.4. Kvittering af udlæg i andre tilfælde skal forelægges for  

 statsskattedirektoratet, der endvidere skal have forelagt sager om salg af  

 ejendomme til nærstående eller til offentlige myndigheder.
 10.5. Såfremt der i ejendommen er tinglyst udlæg vedrørende toldkrav, skal  

 det stedlige distriktstoldkammer være hørt, inden kommunen tager stilling.  

 Såfremt der ikke kan opnås enighed med toldkammeret om en fælles indstilling,  

 skal sagen forelægges for statsskattedirektoratet.
 Selv om sagen falder inden for kommunernes bemyndigelse, skal den  

 forelægges for statsskattedirektoratet, såfremt distriktstoldkammeret på  

 grund af manglende bemyndigelse skal indberette sagen til tolddirektoratets  

 afgørelse.
11. Kommunernes legitimation og bemyndigelse til at meddele  

  rykningspåtegning på tinglyste udlæg 11.1. Kommunerne er legitimeret til at meddele rykningspåtegning på  

 ethvert for statssskattedirektoratet foretaget udlæg i fast ejendom.
 11.2. Kommunerne er bemyndiget til at meddele rykningspåtegning på  

 tinglyste udlæg.
 Følgende betingelser skal kræves opfyldt: - Hele provenuet - efter fradrag  

 af omkostninger ved låneoptagelsen - skal alene anvendes til dækning af  

 tinglyste panthavere i prioritetsorden, og med de beløb, som kan gøres  

 gældende i tilfælde af tvangsauktion. - Terminsrestancer på foranstående  

 hæftelser kan ikke dækkes af låneprovenuet, med mindre der i forbindelse med  

 låneoptagelsen sker fuld indfrielse af disse hæftelser. - Lånet skal optages  

 i realkreditinstitutter, banker eller sparekasser. - Statsskattedirektoratets  

 krav skal, såfremt lånet optages mod sikkerhed i ejerpantebrev eller  

 skadeslløsbrev, sikres ved sekundær håndpant heri. - Såfremt en foranstående  

 panthæftelse indfries fuldt ud, skal denne aflyses.
Er sikkerheden stillet i form af et ejerpantebrev eller et skadesløsbrev,  

 skal dette enten aflyses eller gives til statsskattedirektoratet i primær  

 håndpant.
Såfremt ejerpantebrevet eller skadesløshedsbrevet kun delvis  

 indfries, skal det enten nedlyses eller gives statsdirektoratet i sekundær  

 håndpant, næst efter den primære håndpanthavers resterende tilgodehavende. -  

 Restafgiften ved tinglysning af rykningspåtegninger på  

 statsskattedirektoratets udlæg skal betales af skyldner. - Ved  

 lånesagensafslutning skal dokumentation for låneprovenuets anvendelse  

 fremsendes til kommunens godkendelse. - Foranstående panthavere, der ved  

 omprioriteringen får hel eller delvis dækning for deres tinglyste krav, og  

 som for samme krav har pant i andre af skyldnerens aktiver, skal afstå fra  

 denne sikkerhed f.s.v. angår den del af kravet, der fyldestgøres.  

 Statsskattedirektoratet skal eventuelt indtræde i denne sikkerhed. -  

 Restantens økonomiske forhold skal efter kommunens skøn muliggøre, at han vil  

 kunne overholde betalingen af fremtidige ydelser på lånet og tillige en med  

 kommunen indgået aftale om afvikling af skatterestancen. - Udlæg forsynes  

 først med rykningspåtegning, når den advokat eller det pengeinstitut, der  

 hjemtager lånet, afgiver indeståelse for, at lånesagen gennemføres på de  

 fastsatte vilkår.
Restanten må således aldrig selv få andel i låneprovenuet,  

 ligesom der ikke må meddeles tilladelse til rykning, såfremt dette  

 efterfølgende vil forringe statsskattedirektoratets mulighed for at opnå  

 dækning ved ejendommens salg.
 11.3. Anmodninger om rykningspåtegning i andre tilfælde skal forelægges  

 for statsskattedirektoratet.
 11.4. Såfremt der i den pågældende ejendom er tinglyst toldkrav, skal  

 forholdes på samme måde som foran anført - se pkt. 10.5.
12. Relaksering af udlæg i fast ejendom Kommunerne er ikke bemyndiget til at meddele tilladelse til. at dele af et  

 udlagt pant udgår, f.eks. ved udstykning.
 Ansøgninger herom skal forelægges statsskattedirektoratet.
13. Statsskattedirektoratets beregning af eventuel friværdi i en fast  

  ejendom 13.1. Efter pkt. 7 skal kommunerne ikke indberette tvangsauktion over fast  

 ejendom, når der efter en af kommunen foretagen beregning ikke må formodes at  

 fremkomme nogen friværdi.
 I beregningen skal indgå mulighederne for at hjemtage ejerskiftelån i  

 forbindelse med videresalg af en ejendom, der er overtaget på tvangsauktion.
Ved belåningen fastsættes pantets værdi til en efter kreditinstituttets  

 skøn fastsat kontantværdi af ejendommen.
Ved den af kommunen foretagne  

 beregning skal imidlertid som hovedregel anvendes den for ejendommen senest  

 foreliggende vurdering.
 De lånegrænser, der er gældende for hjemtagelse af ejerskiftelån, er for  

 tiden følgende:
 Ejerskiftelånet hjemtages som obligationslån, hvorfor de ved lånets  

 hjemtagelse fremkomne obligationer må omregnes efter en skønsmæssig ansat  

 kurs.
 Kursen på eventuelle sælgerpantebreve beregnes efter reglerne i det til  

 enhver tid gældende SD-cirkulære om »Kursusudvikling på private  

 pantebreve«.
 Øvrige omkostninger fastsættes til 15% af handelsværdien.
 Den skematiske beregning skal kun omfatte hæftelser, der i  

 salgsopstillingen er placeret foran statsskattedirektoratets bedst placerede  

 sikkerhed.
14. Ophævelsesbestemmelse Nærværende cirkulære ophæver det i KD-meddelelse 1971-42 anførte om  

 kommunernes opgaver ved udlæg i og tvangsauktion over fast ejendom.
Endvidere  

 ophæves SD-cirkulære 1981-5, 1984-9 og 1985-21 med tilhørende bilag.
Arne Bernth Pedersen Inger Ehlers Udviser ovennævnte opgørelse underskud, skal der ikke fremsendes indberetning til statsskattedirektoratet.
Udviser ovennævnte opgørelse overskud, skal sagen indberettes til statsskattedirektoratet.
