1. RETSGRUNDLAG 1.1. Rådets forordning (EØF) nr. 885/68 af 28. juni 1968 om almindelige  

 regler for ydelse af eksportrestitutioner for oksekød og om kriterierne for  

 fastsættelse af disse restitutionsbeløb, med senere ændringer.
 1.2. Kommissionens forordning (EØF) nr. 180/75 af 24. januar 1975 om  

 fastsættelse af restitutioner ved eksport af oksekød for det tidsrum, som  

 begynder 1. februar 1975.
 1.3. Rådets forordning (EØF) nr. 2768/75 af 29. oktober 1975 om de  

 almindelige regler for ydelse af restitutioner ved udførsel af produkter  

 inden for svinekødssektoren og om kriterierne for restitutionsbeløbets  

 fastsættelse.
 1.4. Kommissionens forordning (EØF) nr. 171/89 af 30. januar 1978 om  

 særlige betingelser for ydelse af eksportrestitutioner for visse  

 svinekødsprodukter, med senere ændringer.
 1.5. Rådets forordning (EØF) nr. 565/80 af 4. marts 1980 om forudbetaling  

 af eksportrestitutioner for landbrugsprodukter, med senere ændringer.
 1.6. Kommissionens forordning (EØF) nr. 299/81 af 29. januar 1981 om  

 tarifering af varer i pos. 15.01 A i den fælles toldtarif.
 1.7. Kommissionens forordning (EØF) nr. 3555/81 af 8. december 1981 om  

 tarifering af varer i pos. 02.06 B I a) 7 i den fælles toldtarif.
 1.8. Kommissionens forordning (EØF) nr. 1700/84 af 18. juni 1984 om  

 særlige gennemførelsesbestemmelser for ordningen med  

 forudfastsætttelsesattester for restitutioner inden for svinekødssektoren,  

 med senere ændringer.
 1.9. Kommissionens forordning (EØF) nr. 244/86 af 4. februar 1986 om  

 tarifering af varer i pos. 16.02 B III b) ex aa) 33) i nomenklaturen i  

 bilaget til forordning (EØF) nr. 149/86 om fastsættelse af  

 eksportrestitutioner inden for oksekødssektoren.
 1.10. Kommissionens forordning (EØF) nr. 2429/86 af 31. juli 1986 om  

 proceduren for bestemmelse af indholdet af kød i varer, tilberedte eller  

 konserverede, henhørende under pos. 16.02 B III b) 1) i nomenklaturen i  

 bilaget til forordning (EØF) nr. 2184/86.
 1.11. Kommissionens forordning (EØF) nr. 3846/87 af 17. december 1987 om  

 fastsættelse af nomenklaturen over eksportrestitutioner for  

 landbrugsprodukter, med senere ændringer.
 1.12. Kommissionens forordning (EØF) nr. 3678/83 af 23. december 1983 om  

 tarifering af visse former for kød tilsat krydderier og om ændring af  

 forordning (EØF) nr. 950/68 om den fælles toldtarif.
 1.13. Kommissionens forordning (EØF) nr.2388/84 af 14. august 1984 om  

 særlige gennemførelsesbestemmelser for eksportrestitutioner for visse former  

 for oksekødkonserves.
 1.14. Kommissionens forordning (EØF) nr. 1583/89 af 7. juni 1989 om  

 proceduren for bestemmelse af indholdet af kød og fedt i visse produkter fra  

 svinekødssektoren.
 1.15. Kommissionens forordning (EØF) nr. 226/89 af 26. januar 1989 om  

 proceduren for bestemmelse af kødindholdet i visse varer under KN-kode 1602  

 49 11, 1602 49 13, 1602 49 15, 1602 49 19, 1602 49 30 og 1602 49 50.
 1.16. Kommissionens forordning (EØF) nr. 998/90 af 20. april 1990 om  

 fastsættelse af eksportrestitutionerne inden for oksekødssektoren og om  

 ændring af forordning (EØF) nr. 3846/87 om fastsættelse af Nomenklaturen over  

 eksportrestitutioner for Landburgsprodukter.
 1.17. Bekendtgørelse nr. 206 af 7. april 1988 om produktkontrol med fedt  

 af svin og visse kødprodukter.
 2. ALMINDELIGE BESTEMMELSER.
 Kontrol på virksomhederne og laboratorieundersøgelser skal gennemføres i  

 henhold til ovennævnte bestemmelser.
 På virksomhederne udføres den rutinemæssige kontrol og prøveudtagning af  

 den permanente veterinærkontrol på den enkelte virksomhed (i det følgende  

 benævnt veterinærkontrollen) eller i særlige tilfælde af  

 Veterinærdirektoratets distrikter for EF-kontrol efter forudgående aftale med  

 kødkontrolafdelingen.
 Analytisk kontrol og organoleptiske bedømmelser foretages af  

 Veterinærdirektoratets laboratorium på Howitzvej 13. Ved produktion, der skal  

 ske under toldkontrol, påses det, at toldbevilling hertil foreligger.
 KONTROLOPGAVER OG KONTROLMYNDIGHEDER.
 3.1. Godkendelse af recepter:
Veterinærdirektoratets EF-kontrolkontor og Veterinærdirektoratets  

 laboratorium på Howitzvej foretager gennemgang af samtlige recepter fra hver  

 enkelt virksomhed.
Den eller de recepter, der ved gennemgangen findes at  

 ville føre til et kødprodukt, som opfylder det gældende kvalitetskriterium  

 for produktet, hvis recepten følges ved fremstillingen af produktet,  

 godkendes ved en datering, afstempling og underskrift af sagsbehandleren.
Den  

 godkendte recept tilsendes vedkommende produktionsvirksomhed, og der  

 afleveres en genpart af recepten med godkendelsesattestation til  

 virksomhedens veterinærkontrol.
 Virksomheden skal tilsende EF-kontrolkontoret meddelelse om enhver ændring  

 af en godkendt recept, og om enhver ny recept inden ibrugtagning.
 3.2. Kontrolopgaver:
 Kontrolopgaverne omfatter:
 - Kontrol med produktionen hos autoriserede virksomheder, der forarbejder  

 fjerkrækød, oksekød og svinekød til eksport.
- Stikprøvevis overvågning af råvareforbrug i relation til  

 fremstillingsrecepter og stikprøvevis overvågning af selve fremstillingen og  

 emballeringen.
Overvågning af en proceslinie omfatter alle trin fra  

 råvareindtag til den færdigemballerede vare forlader linien.
 - Prøveudtagning i direkte forbindelse med emballeringen.
 - Analytisk kontrol og vurdering af analyseresultater.
 - Sagsopfølgning.
 3.3. Kontrolmyndigheder:
 Tilsyn og prøveudtagning på en kødvarevirksomhed udøves af  

 veterinærkontrollen i medfør af § 2 i bekendtgørelse nr. 206 af 7. april 1988  

 om produktkontrol med fedt af svin og visse kødprodukter.
 Organoleptiske bedømmelser, fysiske/kemiske analyser, beregninger af en  

 vares eventuelle indhold af ingredienser, der ikke er berettiget til  

 restitution eller monetære udligningsbeløb samt vurdering af  

 analyseresultater i relation til gældende analytiske grænseværdier skal  

 udføres af Veterinærdirektoratets Laboratorium på Howitzvej i henhold til de  

 gældende bestemmelser herom.
 Sagsopfølgning, herunder udarbejdelse af statistik og indsendelse af  

 rapporter m.v. til EF-direktoratet, foretages af EF-kontrolkontoret i  

 samarbejde med kødkontrolafdelingen.
 4. KONTROLLENS PRAKTISKE GENNEMFØRELSE.
 4.1. TILSYN:
 Omfanget af tilsynet på den enkelte virksomhed fastsættes af  

 EF-kontrolkontoret på grundlag af virksomhedens ugentlige  

 produktionsindberetning, der indeholder oplysninger om virksomhedens  

 proudktion af de typer produkter, som er omfattet af bestemmelserne i  

 ovennævnte bekendtgørelse nr. 206.
 Veterinærkontrollen vil fra EF-kontrolkontoret på et skema modtage  

 meddelelse om antallet af produktionsovervågninger, hvilke produkter det  

 drejer sig om samt antallet af prøveudtagninger, der skal gennemføres i løbet  

 af en nærmere angivet periode.
Under fysisk overvågning af virksomhedens produktionsforhold skal det  

 påses, at fremstillingen af de pågældende produkter sker i overensstemmelse  

 med de godkendte recepter.
I den forbindelse skal der gøres opmærksom på, at  

 oplysningerne i fremstillingsrecepterne vil være udtryk for varens  

 sammensætning på fremstillingstidspunktet, hvorimod det er sammensætningen af  

 færdigvaren, der er afgørende for restitutionsberegningen.
 Såfremt der ved overvågning af en produktion opstår tvivl med hensyn til  

 en eller flere af de anvendte råvarers oprindelse, sammensætning eller  

 kvalitet, skal veterinærkontrollen udtage en prøve af den pågældende råvare.  

 Prøven indsendes til nærmere undersøgelse hos laobratoriet på Howitzvej.
Tilsynet med produktionen omfatter endvidere kontrol med at færdigvarens  

 inderemballage er mærket forskriftsmæssigt med, - Varebenævnelse, - Partinummer, batchnummer eller lignende mærkning på tydelig og holdbar  

 måde, således at hvert enkelt parti til enhver tid kan identificeres.  

 Mærkningen kan være i kode, og må ikke kunne ændres eller erstattes med anden  

 identifikationsmærkning, uden at det kan ses på emballagen.
 Ved et parti, batch eller lignende forstås en afgrænset mængde af en  

 færdigpakket vare, som på hver enkelt indpakning (inderemballage) på tydelig  

 og holdbar måde er forsynet med en bestemt tal~ og/eller bogstavkombination,  

 der kun er benyttet for vedkommende afgrænsede mængde af varen.
Ved indpakning forstås en første emballage eller en første beholder i  

 direkte berøring med det pågældende produkt.
Såvel som selve denne første  

 emballage eller beholder.
Ved emballering forstås en proces, der består i at  

 anbringe et eller flere indpakkede eller uindpakkede kødprodukter i en  

 yderemballage samt selve denne yderemballage.
 Den benyttede identifikationsmærkning skal fremgå af virksomhedens  

 produktionsbogføring, således at produktionsdato og den benyttede  

 fremstillingsrecept kan identificeres.
 Veterinærdirektoratets distrikter for EF-kontrol påser ved efterfølgende  

 kontrol på virksomhederne, at varens partimærkning fremgå af  

 produktionsbogføringen og af fakturaer eller følgesedler fra  

 produktionsvirksomheden til eksportvirksomheden, således at sidstnævnte kan  

 påføre partimærkningen sammen med varebeskrivelsen i rubrik 31 eller rubrik  

 44 på udførselsangivelsen.
 I forbindelse med overvågningskontrol skal der udfærdiges en  

 kontrolrapport, som vist i bilag I til nærværende instruks.
 Kontrol med, at der er overensstemmelse mellem angivelserne i  

 udførselsangivelserne og de kontrollerede partier, vil blive gennemført på  

 virksomhederne af Veterinærdirektoratets distrikter for EF-kontrol.
 4.2. PRØVEUDTAGNING.
Prøver udtages af færdigvarer på produktionsvirksomheden.
Prøveantallet  

 fastsættes af EF-kontrolkontoret efter retningslinier fra EF-direktoratet og  

 på grundlag af virksomhedernes ugentlige produktionsindberetninger.
Antallet af prøver, der skal udtages hos en virksomhed og af hvilke  

 produkter, meddeles af EF-kontrolkontoret direkte til virksomhedens  

 veterinærkontrol.
Prøverne skal afgives af virksomheden uden vederlag, jfr. §  

 4, stk. 3, i lov om administration af Det europæiske økonomiske Fællesskabs  

 forordninger om markedsordninger for landbrugsvarer m.v.
En prøve skal bestå af 5 færdigpakninger (prøveenheder) med samme kode  

 (partimærkning) og skal være tilfældigt udvalgt forskellige steder i det  

 pågældende parti.
De 2 prøveenheder indsendes til laboratoriet, medens de  

 resterende 3 prøveenheder opbevares på virksomheden, indtil resulateterne fra  

 undersøgelser af de 2 først indsendte prøveenheder foreligger.
Prøver, der  

 opbevares hos en virksomhed, skal opbevares af veterinærkontrollen, således  

 at virksomhedens personale ikke har adgang til prøverne.
 For bulkpakkede varer udtages en prøve (karton).
Ved prøveudtagningen skal veterinærkontrollen udfærdige en  

 prøveudtagningsrapport, som vist i bilag II.
Denne rapport skal samtidig  

 fungere som følgeseddel til laboratoriet.
En kopi af prøveudtagningsrapporten  

 skal opbevares hos veterinærkontrollen.
 En ansvarlig repræsentant for virksomheden skal ved stempel og underskrift  

 på prøveudtagningsrapporten attestere rigtigheden af det angivne  

 varekodenummer inklusiv eventuelle tillægskodenumre og oplysninger om  

 eventuelle indhold af ikke restitutionsberettigede ingredienser i den  

 pågældende færdigvare, eller af ingredienser, hvis art og mængde skal kendes  

 i forbindelse med anvendelse af reglerne om monetære udligningsbeløb.
 5. FORSENDELSE AF PRØVER TIL LABORATORIET.
 Alle prøver skal være emballeret og forsendt således, at de kan ankomme  

 til laboratoriet i forsvarlig stand.
 Frysevarer skal emballeres i isolationskasse (styropor, flamingo eller  

 lignende) sammen med en passende mængde tøris.
 Frysevarer og kølevarer må ikke afsendes fredag.
 Prøverne kan indsendes som banepakke eller fragtgods, men ikke som  

 eksprespakke, og skal adresseres til:
Veterinærdirektoratets Laboratorium Restante Kølerummet Københavns Godsbanegård Prøverne kan også sendes som postpakke og adresseres så til:
Veterinærdirektoratets Laboratorium Howitzvej 13 2000 Frederiksberg Hvis prøven/prøverne bringes til laboratoriet ved virksomhederne egen  

 foranstaltning, skal prøven/prøverne være anbragt i en transportemballage,  

 der er lukket og forseglet af Veterinærkontrollen inden afsendelsen fra  

 virksomheden.
 6. VURDERING AF ANALYSERESULTATER.
 Dersom resultater fra laboratorieundersøgelser af de 2 først indsendte  

 prøveenheder fra en prøve overholder de analytiske grænseværdier og  

 produkterne i de 2 prøveenheder ved den organoleptiske undersøgelse opnår  

 godkendelse som sund og sædvanlig handelskvalitet, kan det vareparti, hvoraf  

 prøven er udtaget, godkendes som henhørende under det angivne varekodenummer.
 Dersom en eller begge de 2 først indsendte prøveenhder fra en prøve viser  

 sig ikke at overholde en eller flere af de gældende grænseværdier, skal  

 laboratoriet straks rekvirere de resterende 3 prøveenheder hos  

 veterinærkontrollen på vedkommende virksomhed.
 Sidstnævnte prøveenheder underkastes ligeledes fuldt analyseprogram hos  

 laboratoriet, og resultaterne af undersøgelserne for samtlige 5 prøveenheder  

 bilagt laboratoriets beregninger af eventuelle ikke restitutionsberettigede  

 ingredienser i færdigvaren fremsendes af laboratoriet til EF-direktoratet med  

 kopi til Told- og Skattestyrelsen og EF-kontrolkontoret.
 7. OPFØLGNING VED MANGLENDE OVERHOLDELSE AF BESTEMMEL-SERNE.
 På grundlag af de fra veterinærkontrollen på kødvarevirksomhederne  

 modtagne kontrolrapporter og laboratoriets analyseresultater, vil  

 EF-kontrolkontoret vurdere behovet for skærpet kontrol med  

 produktionsforholdene i en virksomhed og hvornår, der skal ske forøgelse af  

 prøveudtagningen af en eller flere produkttyper hos en produktionsvirksomhed.
 Retningslinier for skærpet overvågningskontrol og/eller forøget  

 prøveudtagning vil blive meddelt vedkommende veterinærkontrol af  

 Kødkontrolafdelingen.
 P.V.V.
H.E.
Nielsen Ingen:
