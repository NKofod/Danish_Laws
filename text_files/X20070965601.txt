Fradrag i momsgrundlag på baggrund af  

 udbetalt rabat Spørgsmål Svar Beskrivelse af  

 de faktiske oplysninger Moderselskabet har ikke direkte  

 samhandel med "forbrugerne". Samhandlen sker således direkte mellem  

 "forbrugerne"/kunderne og datterselskaberne.
Uddybende  

 beskrivelse af baggrunden for anmodningen Koncernen, der består af  

 Moderselskabet og flere datterselskaber, herunder det her omtalte  

 Datterselskab,  

 har en række forskellige forretninger og produkter.
Koncernens forskellige  

 forretningsområder er placeret i en række datterselskaber med reference til  

 moderselskabet.
Det er koncernens ønske at kunne  

 udbetale et årligt prisnedslag til den enkelte "forbruger", hvilket  

 vil have en væsentlig reklamemæssig værdi for koncernen.
Det er således ikke  

 længere tilstrækkeligt dækkende for "forbrugernes"  

 samhandelsforhold,  

 at koncernen kun giver prisnedslag på én vares pris, såfremt der er et  

 overskud  

 af denne del af virksomheden.
 Fremadrettet ønskes der givet  

 prisnedslag til "forbrugerne" ud fra deres samlede køb i koncernen.  

 Prisnedslagene vil i alle situationer blive maksimeret til avancen for det  

 pågældende produkt.
Begrundelsen for årligt at opgøre  

 et samlet prisnedslag og udbetaling til "forbrugerne" - til forskel  

 fra nedsættelse af priserne generelt - er, at det for det første er  

 nødvendigt,  

 at der i selskabernes budget er indbygget en vis reserve, til brug for  

 konsolidering af selskabets kapital.
For det andet handler selskaberne også  

 med  

 kunder, der ikke er "forbrugere", hvorfor det er hensigtsmæssigt  

 med  

 ens priser overfor alle kunder.
For det tredje kan der være et incitament i  

 at  

 gennemføre samlede udbetalinger i form af prisnedslag overfor væsentlige og  

 loyale kunder.
En  

 prisnedslagsmodel skal baseres på den enkelte "forbrugers"  

 omsætning  

 med koncernens selskaber indenfor en given regnskabsperiode.
Det vil sige, at  

 udbetalingen står i forhold til "forbrugerens" varekøb hos  

 koncernselskaberne.
For 2006 forventes udbetalingerne til  

 "forbrugerne" på denne baggrund at udgøre ca. 150 mio. kr.
Indførelse af rabatordning Datterselskabet påtænker at  

 indføre en rabatordning for alle selskabets "forbrugere".
Rabatordningens størrelse vil  

 være endeligt fastsat og "forbrugerne" kendt forud for  

 rabatperiodens  

 begyndelse.
Rabatten baseres på omsætning med den enkelte  

 "forbruger"  

 i en fremadrettet periode.
 Rabatten vil blive udbetalt i  

 december måned, første gang i december 2007. Udbetalte rabatter tillægges  

 moms.
Spørgers opfattelse ifølge anmodning og bemærkninger til sagsfremstilling Det er spørgers  

 opfattelse, at begge spørgsmål skal besvares Ja.
 Ved  

 implementering af en rabatordning som beskrevet, er det spørgers opfattelse,  

 at  

 Datterselskabet i momsmæssig henseende kan fratrække rabatten til  

 "forbrugerne". Datterselskabet udfakturerer ved leveringen beløb  

 svarende taksten uden fradrag af rabat.
 Rabatterne vurderes på dette grundlag at være omfattet af betingelserne i  

 momslovens § 27, stk. 3, således at Datterselskabet vil få reduceret  

 afgiftsgrundlaget med den ydede rabat.
 Det ønskes eventuelt, at Moderselskabet får til opgave at distribuere  

 rabatudbetalingerne fra Datterselskabet, således at Moderselskabet påtager  

 sig  

 den administrative rolle på vegne af Datterselskabet.
 Spørger er af  

 den opfattelse, at Datterselskabet også i denne situation momsmæssigt kan  

 fratrække  

 rabatten til "forbrugerne", såfremt Datterselskabet betaler værdien  

 af rabatten til Moderselskabet, idet Moderselskabet i umiddelbar forbindelse  

 hermed distribuerer rabatten til "forbrugerne".
 Ifølge spørger  

 har momslovens sondring mellem betingede og ubetingede rabatter ikke støtte i  

 momssystemdirektivet (Rådets direktiv 2006/112/EF af 28. november 2006 om det  

 fælles merværdiafgiftssystem). Afgørende for fastlæggelsen af  

 afgiftsgrundlaget  

 i momssystemdirektivet er udelukkende det faktiske modtagne vederlag.  

 Reduceres  

 det vederlag, der faktisk er modtaget på leveringstidspunktet, på et senere  

 tidspunkt, skal afgiftsgrundlaget reduceres tilsvarende.
Formålet hermed  

 er at sikre, at det, der afregnes moms af hos den afgiftspligtige, er det  

 vederlag,  

 der faktisk modtages af denne, hverken mere eller mindre.
Andet ville være i  

 strid med det grundlæggende neutralitetsprincip, der sikrer, at momsen skal  

 være neutral for den erhvervsdrivende, idet der udelukkende er tale om en  

 forbrugsbeskatning.
 Som juridiske  

 grundlag for denne konklusion er anført følgende:
Ifølge  

 momssystemdirektivet artikel 73, omfatter beskatningsgrundlaget den samlede  

 modværdi,  

 som leverandøren modtager eller vil modtage af køberen.
Ifølge domstolenes  

 fast  

 praksis er det endelig beskatningsgrundlag ved leveringen af et gode den  

 modværdi, der faktisk modtages, jf. bl.a. præmis 27 i EF-domstolens sag  

 C-86/99, Freemans plc.
Momssystemdirektivets  

 artikel 78 og 79 opregner en række eksempler, som skal medregnes i  

 beskatningsgrundlaget  

 og andre, som ikke skal medregnes.
Bestemmelserne er blot konsekvenser af  

 hovedreglen.
 Ifølge  

 momssystemdirektivets artikel 79, stk. 1, litra b, skal "rabat og bonus,  

 som ydes køberen eller aftageren, som opnås på det tidspunkt, hvor  

 transaktionen finder sted", ikke medregnes i beskatningsgrundlaget.
 Rabat eller  

 bonus, som tildeles kunden på leveringstidspunktet (dvs.  

 faktureringstidspunktet, når fakturering finder sted, inden eller umiddelbart  

 efter den fysiske levering), skal ifølge artikel 79, stk. 1, litra b, således  

 ikke medregnes ved opgørelsen af beskatningsgrundlaget.
I det omfang  

 køberen på tidspunktet for leveringen betaler en nedsat pris, vil der være  

 tale  

 om en rabat.
Hvis sælgeren refunderer køberen en del af den allerede betalte  

 pris, vil der være tale om, at køberen får en bonus, jf.
Freemans, præmis 24.
Det er i den  

 forbindelse ikke tilstrækkeligt, at køberen ved købet opnår en bonus, som  

 juridisk kan kræves udbetalt.
Det afgørende for, om der er opnået en bonus på  

 leveringstidspunktet, er alene, hvorvidt den konkrete bonus  

  

 faktisk er  

 udbetalt.
Foreligger der  

 hverken en rabat eller bonus i direktivets forstand (fx fordi der ikke  

 foreligger en nedsættelse af prisen allerede på leveringstidspunktet), falder  

 man tilbage på hovedreglen i direktivets artikel 73, hvorefter  

 beskatningsgrundlaget opgøres til sælgerens  

  

 faktiske modtagne værdi, jf.  

 bl.a. præmis 19 i Freemans.
Dette er en konsekvens af, at bestemmelserne i  

 direktivets  

 artikel 79 alene er en eksemplificering af elementer, der ikke skal medregnes  

 i  

 forbindelse med opgørelsen af beregningsgrundlaget forstået som den faktisk  

 modtagne modværdi.
Momssystemdirektivets  

 artikel 73 suppleres af artikel 90, hvorefter medlemsstaterne er forpligtede  

 til at nedsætte beskatningsgrundlaget i alle tilfælde, hvor den  

 afgiftspligtige  

 efter indgåelse af aftalen om en transaktion ikke opnår en del af modydelsen  

 eller denne overhovedet, jf. bl.a. præmis 33 i Freemans.
Ifølge bestemmelsen  

 skal beskatningsgrundlaget nedsættes i tilfælde af annullation, afbestilling,  

 ophævelse, ikke eller kun delvis betaling eller afslag i prisen efter det  

 tidspunkt, hvor transaktionen har fundet sted - det vil sige efter  

 leveringstidspunktet.  

 Nedsættelsen sker på betingelser, som fastsættes af medlemsstaterne.
Som det fremgår  

 af ovenstående, vil et prisnedslag udbetalt efter leveringstidspunktet være  

 direkte omfattet af momssystemdirektivets artikel 73, jf. artikel 90, stk. 1.  

 Dette uanset der allerede før leveringen er opnået ret til rabatten.
Det  

 forhold, at rabatten først udbetales efter leveringstidspunktet kan ikke føre  

 til et resultat, hvor Datterselskabet  

  

 ikke  

 har ret til fradrag for den  

 udbetalte rabat.
 I det omfang  

 Datterselskabet udsteder kreditnotaer for så vidt angår de tilbagebetalte  

 beløb, vil Datterselskabet herefter have ret til at foretage fradrag for moms  

 af de tilbagebetalte beløb med henblik på efterfølgende regulering af  

 momsgrundlaget.
SKATs  

 indstilling og begrundelse Spørger oplyser,  

 at der på tidspunktet for udstedelse af faktura til kunderne opkræves  

 betaling for  

 leverancernes fulde pris.
I  

 overensstemmelse med § 4, stk. 1, og § 27, stk. 1, i momsloven  

 (bekendtgørelse  

 af merværdiafgiftsloven, lovbekendtgørelse nr. 966 af 14. oktober 2005),  

 afregner Datterselskabet således moms af vederlaget.
Bestemmelserne har  

 følgende  

 ordlyd:
§ 4, stk. 1: Der betales afgift af varer og ydelser,  

 der leveres mod vederlag her i landet. (...) § 27, stk. 1: Ved levering af varer og ydelser er  

 afgiftsgrundlaget vederlaget, herunder tilskud, der er direkte forbundet med  

 varens eller ydelsens pris, men ikke indbefattet afgiften efter denne lov.
 Når  

 Datterselskabet en gang årligt yder sine kunder et prisnedslag for tidligere  

 udfakturerede leverancer, tilbagebetales en del af prisen.
I henhold til  

 momslovens § 27, stk. 4, 2. punkt, kan der foretages fradrag i  

 afgiftsgrundlaget, når rabatten bliver effektiv.
Det er en betingelse for  

 fradraget, at der udstedes kreditnota over den ydede rabat med angivelse af  

 moms.
Bestemmelsen har følgende ordlyd:
 § 27, stk. 4:  

 I  

 afgiftsgrundlaget kan fradrages rabatter, der er betinget af vilkår, som ikke  

 er opfyldt ved leveringen, for så vidt rabatten senere bliver effektiv.  

 Fradraget foretages, når rabatten bliver effektiv, og er betinget af, at der  

 udstedes kreditnota over den ydede rabat med angivelse af afgiften.
 Det er derfor  

 SKATs opfattelse, at Datterselskabet kan reducere sit momssgrundlag på  

 tidspunktet  

 for udstedelse af kreditnota, hvorfor SKAT indstiller, at spørgsmål 1  

 besvares  

 Ja.
Såfremt rabatten overføres til  

 Moderselskabet, der i umiddelbar forbindelse hermed distribuerer udbetaling  

 til  

 "forbrugerne", kan Datterselskabet fortsat regulere sit  

 momsgrundlag,  

 jf. ovenstående begrundelse.
Det er således fortsat en betingelse, at der  

 udstedes kreditnota i Datterselskabets navn til kunderne med angivelse af  

 moms.
 SKAT indstiller  

 derfor, at spørgsmål 2 også besvares Ja.
Skatterådets  

 afgørelse og begrundelse Skatterådet har  

 på mødet den 22. maj 2007 truffet afgørelse i overensstemmelse med SKATs  

 indstilling  

 og begrundelse.
