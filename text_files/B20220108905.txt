 Bekendtgørelse om ændring af bekendtgørelse om drift af almene boliger m.v.
§ 1 I bekendtgørelse nr. 70 af 26. januar 2018 om drift af almene boliger m.v., som ændret ved bekendtgørelse nr. 1368 af 28. november 2018, foretages følgende ændringer:
 1. I § 80, stk. 1, indsættes som 3. pkt.:
»Lejen for en almen familiebolig, som har fået tilskud til midlertidig nedsættelse af huslejen efter § 98 f, stk. 5, i lov om almene boliger m.v., skal nedsættes med et beløb svarende til tilskuddet.« 3. pkt. bliver herefter til 4. pkt.
 2. I § 80 indsættes efter stk. 3 som nye stykker:
 »Stk. 4. Lejen for almene boliger, som er etableret med støtte efter §§ 98 e, stk. 1, 119 a, stk. 1, 2 og 7, og 119 d, stk. 1, i lov om almene boliger m.v., fastsættes under hensyntagen til den finansiering, der gælder for disse boliger.
Stk. 5. Lejen for almene boliger, som er etableret med støtte efter § 98 d, stk. 1 og 4, i lov om almene boliger m.v., fastsættes under hensyntagen til den finansiering, der gælder for disse boliger.
Omfatter et tilsagn efter § 115 både boliger nævnt i 1. pkt. og andre almene boliger, fordeles nedsættelsen af anskaffelsessummen på alle boligerne.
Den i 2. pkt. nævnte regel gælder også ved tilsagn efter § 117.« § 2 Bekendtgørelsen træder i kraft den 1. juli 2022.
