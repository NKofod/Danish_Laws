Bekendtgørelse om ændring af bekendtgørelse om en midlertidig kompensationsordning for freelancere mv. med både A- og B-indkomst i økonomisk krise som følge af COVID-19 § 1 I bekendtgørelse nr. 556 af 30. april 2020 om en midlertidig kompensationsordning for freelancere mv. med både A- og B-indkomst i økonomisk krise som følge af COVID-19, som ændret ved bekendtgørelse nr. 559 af 29. marts 2021, foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 150 af 24. april 2020 og akt nr. 233 af 12. maj 2021, fastsættes:« 2. I § 16 indsættes som stk. 3 og 4:
 »Stk. 3. Der ydes godtgørelse for 80 pct. af udgifterne til revisorbistanden efter stk. 2, dog maksimalt 8.000 kr., hvis freelanceren mv. ikke har modtaget mere end 250.000 kr. i kompensation for den periode, kontrollen efter stk. 1, og § 16, stk. 1, i bekendtgørelse nr. 1170 af 14. juli 2020 om en ny midlertidig kompensationsordning for freelancere mv. med både A- og B-indkomst i økonomisk krise som følge af COVID-19 omfatter.
Stk. 4. Retten til godtgørelse efter stk. 3 bortfalder og allerede udbetalt godtgørelse skal fuldt ud tilbagebetales, hvis freelanceren mv. endeligt dømmes for misbrug af kompensationsordningen.« 3. I § 17, stk. 1, ændres »31. maj 2021« til: »30. juni 2021«.
 4. I § 17, indsættes efter stk. 2 som nyt stykke:
»Stk. 3. Freelancere mv., som har modtaget kompensation for en firemåneders periode, kan i forbindelse med indsendelse af opgørelsen efter stk. 1 ændre kompensationsperiode til tre måneder.« Stk. 3-5 bliver herefter til stk. 4-6.
§ 2 Stk. 1. Bekendtgørelsen træder i kraft den 19. maj 2021.
 Stk. 2. Bekendtgørelsen finder anvendelse på ansøgninger modtaget fra og med den 1. april 2020.
