Den 10. juli 1987 undertegnedes i Stockholm en overenskomst mellem Danmark  

 og Zambia om et dansk statslån på 180.000.000 kroner til Zambia.
Lånet blev  

 samtidig konverteret til en bunden gave med samme administrative betingelser  

 som lånet.
Konverteringen skete på basis af folketingsdebatten den 21. maj  

 1987 om samarbejdet med udviklingslandene, hvorefter Danmark vil yde bundne  

 gaver til lande med et bruttonationalprodukt under 400 US dollars pr.  

 indbygger.
 Den bundne gave vil af Zambia blive anvendt til indkøb i Danmark af udstyr  

 til mejeri- og telekommunikationssektorerne, udvidelse af el-forsyningen i  

 Zambias østlige provins samt reparation og udbygning af majs- og fodermøller.
