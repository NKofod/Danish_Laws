(Til samtlige kommuner og amtskommuner  

 m.fl.) Som nævnt i Socialministeriets seneste orienteringsskrivelse af 30. januar  

 1997 er det i EU-Kommissionens godkendelseskrivelse om forlængelse af  

 forsøgsordningen forudsat, at jobtræningsperioden (ansættelsesperioden) hos  

 private arbejdsgivere skal være på mindst 6 måneder.
Kommissionen har  

 endvidere gjort opmærksom på de EU-regler, der gælder for bestemte  

 erhvervssektorer og for kumulation af statsstøtte.
 Samtidig blev det meddelt, at der snarest vil blive givet mere  

 fyldestgørende oplysninger om den nærmere fortolkning af Kommissionens  

 forudsætninger og forbehold.
 Det kan nu oplyses, at Arbejdsmarkedsstyrelsen har udsendt AF- cirkulære  

 nr. 1/97 af 11. januar 1997 (udsendt den 11. februar 1997) om forlængelse af  

 den 3 årige forsøgsordning med jobtræning og individuel jobtræning.
Kommunerne skal fremover følge cirkulærets bestemmelser.
Cirkulæret  

 vedlægges. (* 1) Om cirkulærets bestemmelser om ansættelsesperioden på mindst 6 måneder mv.  

 henvises til pkt. 1, hvoraf fremgår:
 »Det skal herved meddeles, at udbetaling af løntilskud til private  

 arbejdsgivere er betinget af, at ansættelsesforholdet er aftalt til mindst 6  

 måneder.
Selve tilskudsperioden kan derimod være kortere end 6 måneder.
Der kan fx.  

 være tale om 3 måneders jobtræning, hvor det på forhånd er aftalt, at  

 jobtræningsperioden med tilskud efterfølges af mindst 3 måneders ansættelse i  

 ordinært arbejde eller af en uddannelsesaftale.
 Det er en forudsætning for godkendelsen af jobtræning, at der i  

 tilskudsperioden sker en oplæring og genoptræning af den ansatte, og at der  

 også i den resterende del af 6 måneders perioden (hvis tilskudsperioden  

 bliver på under 6 måneder) sker en normal oplæring og genoptræning af den  

 ansatte.
Ansættelsesforholdet vil i alle tilfælde kun kunne bringes til ophør i  

 overensstemmelse med gældende overenskomster og lovgivning.
Dette gælder  

 altså også ophør i 6 måneders perioden eller ved 6 måneders periodens  

 udløb.« Det kan videre oplyses, at der fortsat arbejdes på en forståelse og  

 udmøntning af de EU-regler, der gælder for bestemte erhvervssektorer og for  

 kumulation af statsstøtte.
 Forsåvidt angår EU-regler om erhvervssektorer henvises ligeledes til  

 Arbejdsmarkedsstyrelsens vedlagte cirkulære pkt. 2, hvoraf det fremgår:
 »Indtil andet udmeldes gælder følgende:
Fra og med modtagelsen af dette cirkulære skal AF undlade at indgå aftaler  

 om jobtræning og individuel jobtræning med skibsværfter og  

 Stålvalseværket.« Kommunerne skal således ligeledes indtil videre undlade at indgå aftaler  

 om jobtræning og individuel jobtræning med skibsværfter og Stålvalseværket.
 Socialministeriet vil snarest muligt give mere fyldestgørende oplysninger  

 om den nærmere betydning af EU-Kommissionens forbehold om erhvervssektorer og  

 om kumulation af statsstøtte.
Med venlig hilsen Anne Mette Lolk (* 1) Cirkulæret udelades her.
