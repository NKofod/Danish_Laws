Bekendtgørelse om ændring af  

 bekendtgørelse af  

 forretningsorden for Klagenævnet for Vidtgående  

 Specialundervisning § 1 I bekendtgørelse nr. 645 af 28. juni 2001 af forretningsorden for  

 Klagenævnet for Vidtgående Specialundervisning foretages  

 følgende ændringer:
 1. § 5, stk. 1, affattes således:
 »Nævnet er beslutningsdygtigt, når de faste  

 medlemmer eller deres stedfortrædere og det særligt udpegede  

 medlem, jf. § 2, stk. 5, er til stede.«.
 2. § 10, stk. 1, affattes således:
»Nævnets afgørelser træffes ved  

 stemmeflerhed blandt de faste medlemmer og det i §2, stk. 5,  

 nævnte særligt udpegede medlem.
I tilfælde af stemmelighed  

 er formandens stemme udslagsgivende.« § 2 Bekendtgørelsen træder i kraft den 27. maj 2002.
