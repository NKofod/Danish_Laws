Skriftlig fremsættelse (16. november 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger m.v., lov om leje af almene boliger, lov om  

 midlertidig regulering af boligforholdene, lov om byfornyelse og udvikling af  

 byer, lov om indkomstbeskatning af aktieselskaber m.v. og lov om påligningen  

 af  

 indkomstskat til staten (Den almene sektors midler og indsatsen imod  

 ghettoisering) (Lovforslag nr.
L 70).
 Lovforslaget udmønter boligaftalen af 4. november 2005 mellem  

 regeringen, Dansk Folkeparti og Det Radikale Venstre om den fremtidige  

 anvendelse af den almene sektors midler og indsatsen mod ghettoisering,  

 og ønskes vedtaget inden jul med henblik på ikrafttræden  

 30. december 2005 og 1. januar 2006.
Med lovforslaget sker der en væsentlig styrkelse af indsatsen  

 for at vende udviklingen i de problemramte områder.
Lovforslaget indeholder  

 forslag om at forhøje rammen til renovering af almene boliger med 625 mio.  

 kr.  

 i 2006. Hertil kommer, at der i 2006 afsættes 600 mio. kr. til en social og  

 forebyggende indsats i de problemramte områder, hvoraf indtil 200 mio. kr.  

 kan  

 anvendes til målrettede huslejenedsættelser.
Herudover fortsættes linjen fra boligaftalen af 2002, hvorefter  

 Landsbyggefonden medfinansierer nybyggeri af almene boliger.
Det indgår  

 således  

 i lovforslaget, at Landsbyggefondens refusion af en del af den statslige  

 ydelsesstøtte til nybyggeriet fortsætter i 2005 og 2006.
 Endelig indeholder forslaget en række ændringer, der har til  

 formål at skabe en mere varieret beboersammensætning samt ændringer, der har  

 til formål at skabe større åbenhed i udsatte boligområder.
 Lovforslaget har følgende hovedelementer:
Refusion af statens udgifter til nybyggeri Nedsættelse af den kommunale grundkapital i 2006 Fortsat renovering Midler til en social og forebyggende indsats samt  

 huslejenedsættelser i problemramte afdelinger Salg af almene boliger i problemramte afdelinger Fremme af fraflytning Udlejning til erhverv Fremme af byggeriets kvalitet og effektivitet Andre mindre ændringer Forslaget om refusion af statens udgifter til nybyggeri skønnes  

 at medføre en statslig mindreudgift på 835 mio. kr. i 2005 og 1.235 mio. kr.  

 i  

 2006.
 Den foreslåede nedsættelse af grundkapitalen i 2006 skønnes at  

 medføre en statslig merudgift på 588 mio. kr. og en kommunal mindreudgift på  

 450 mio. kr. i 2006. I henhold til kommuneaftalen vil der ikke blive krævet  

 DUT-kompensation for den kommunale mindreudgift.
 De foreslåede huslejenedsættelser skønnes at medføre offentlige  

 mindreudgifter på 3 mio. kr. i 2006 og 7 mio. kr. årligt i 2007-09; heraf  

 vedrører hhv. 1 og 3 mio. kr. kommunerne.
 Forslaget vil have positive miljømæssige konsekvenser, idet en  

 del af den foreslåede investeringsramme kan anvendes til miljøforbedrende  

 foranstaltninger.
 Forslaget indeholder ikke EU-retlige aspekter.
 Fremsættelsen i Folketinget sker samtidig med høringsprocessen.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
