Fremsat  

 den 26. marts 2003 af undervisningsministeren (Ulla Tørnæs) Forslag til Lov om ændring af  

 lov om statens voksenuddannelsesstøtte (SVU) (Tilskud til  

 deltagerbetaling til ledige) § 1 I lov nr.  

 490 af 31. maj 2000 om statens voksenuddannelsesstøtte (SVU), som ændret ved  

 §  

 2 i lov nr. 1035 af 17. december 2002 og lov nr. 1076 af 17. december 2002,  

 foretages følgende ændringer:
 1.  

  

 I  

  

 § 7  

  

 indsættes  

 efter »deltagerbetaling til«: »beskæftigede«.
 2.  

  

 Efter § 11 indsættes i  

  

 kapitel  

 5  

  

 :
»§ 11 a.  

  

 Staten yder tilskud til dækning af  

 deltagerbetaling til ledige dagpengeberettigede, der modtager SVU til  

 uddannelse efter kapitel 3 og 4. Tilskuddet kan enten ydes som refusion til  

 ledige, der selv erlægger deltagerbetalingen, eller udbetales direkte til  

 uddannelsesstedet.
Udbetaling af tilskuddet til uddannelsesstedet er betinget  

 af, at den ledige afgiver en skriftlig erklæring om, at tilskuddet skal  

 udbetales direkte til uddannelsesstedet.
Stk. 2.  

  

 Undervisningsministeren fastsætter nærmere regler om fremgangsmåden i  

 forbindelse med ansøgning, beregning, udbetaling m.m. af tilskud til dækning  

 af  

 deltagerbetaling efter stk. 1. Undervisningsministeren fastsætter desuden  

 regler om, at uddannelsesstederne skal indføre mulighed for betinget  

 optagelse  

 af ledige dagpengeberettigede således, at optagelsen bliver endelig ved  

 deltagerbetalingens erlæggelse.
For uddannelser inden for andre  

 ministerområder  

 fastsættes reglerne, jf. 2. pkt., af vedkommende minister efter forhandling  

 med  

 undervisningsministeren.
Stk. 3.  

  

 Undervisningsministeren kan fastsætte regler om, at der til det  

 uddannelsesforløb af op til 6 ugers varighed, som en ledig har mulighed for  

 at  

 modtage tilskud til deltagerbetaling til, jf. § 11, stk. 1, samlet set kun  

 kan  

 ydes tilskud til deltagerbetaling efter stk. 1 en gang inden for hver  

 dagpengeperiode.
Undervisningsministeren kan dog fastsætte regler om, at hvis  

 den ledige helt eller delvist har været afskåret fra at anvende det  

 uddannelsesforløb, hvortil der er ydet tilskud til deltagerbetalingen efter  

 stk. 1, på grund af lovligt forfald, kan der alligevel ydes fornyet tilskud.  

 « 3.  

  

 I  

  

 § 16, stk. 1,  

  

 indsættes efter  

 »betale SVU  

 «  

 :  

 »samt  

 tilskud til deltagerbetaling  

 «  

  .
§ 2 Loven  

 træder i kraft dagen efter bekendtgørelsen i Lovtidende og har virkning for  

 tildeling af tilskud til deltagerbetaling til uddannelser, som er påbegyndt  

 den  

 1. januar 2003 eller senere.
Bemærkninger til lovforslaget Almindelige  

 bemærkninger 1.  

 Formålet med lovforslaget Den gældende lov om  

 statens voksenuddannelsesstøtte (lov nr. 490 af 31. maj 2000) indeholder ikke  

 særskilte regler om tilskud til deltagerbetaling til ledige.
Som led i det  

 politiske forlig Flere i arbejde er der truffet aftale om, at  

 ledige med ret  

 til 6 ugers selvvalgt uddannelse skal friholdes for deltagerbetaling, og det  

 er  

 baggrunden for dette forslag.
Formålet med  

 forslaget er at sikre, at ledige, der er berettiget til SVU til selvvalgt  

 uddannelse på videregående niveau, modtager tilskud efter SVU-loven til  

 dækning  

 af eventuel deltagerbetaling.
De sidestilles dermed med ledige, der har ret  

 til  

 SVU ved deltagelse i uddannelse på folkeskoleniveau og gymnasial uddannelse,  

 og  

 som hidtil har kunnet opnå tilskud til deltagerbetaling.
Ledige, der modtager  

 godtgørelse ved deltagelse i erhvervsrettet voksen- og efteruddannelse, er  

 derimod fritaget for deltagerbetaling.
Efter den gældende  

 ordning får ledige, der modtager SVU, kun tilskud til dækning af  

 deltagerbetalingen, hvis de deltager i selvvalgt uddannelse på  

 folkeskoleniveau  

 eller i gymnasial uddannelse.
Det må imidlertid anses for rimeligt, at også  

 ledige, der deltager i uddannelse på videregående niveau, modtager tilskud  

 efter SVU-loven til dækning af betaling for undervisningen.
Der foreslås en  

 todelt ordning således, at den ledige frit kan vælge, om den pågældende selv  

 vil erlægge deltagerbetalingen og derefter modtage tilskuddet som refusion  

 (dette svarer til ordningen på det almene niveau i dag), eller foretrækker at  

 afgive en erklæring om, at deltagerbetalingen dækkes ved, at tilskuddet  

 udbetales direkte til uddannelsesstedet.
Den todelte ordning foreslås at  

 komme  

 til at gælde både for uddannelse på folkeskoleniveau, gymnasial uddannelse og  

 for videregående uddannelse.
Det vil altså sige, at forslaget medfører, at  

 ledige, der ønsker at deltage i uddannelse på det almene niveau, for  

 fremtiden  

 kan undgå selv at skulle lægge ud, mens ledige, der ønsker uddannelse på det  

 videregående niveau, som noget nyt kan modtage tilskud til  

 deltagerbetalingen,  

 og undgå selv at skulle lægge ud.
Det er kun en  

 begrænset gruppe af ledige, der i dag modtager SVU til uddannelse efter eget  

 valg.
I 2002 blev der således tildelt SVU til ca. 175 ledige til selvvalgt  

 uddannelse, heraf ca. 140 på videregående niveau.
Der har især været givet  

 SVU  

 til selvvalgt uddannelse til ledige inden for området for de mellemlange  

 videregående uddannelser, som udbydes efter lov om åben uddannelse  

 (erhvervsrettet voksenuddannelse) m.v.
Antallet af ledige, der modtager SVU  

 til  

 selvvalgt uddannelse på videregående niveau, forventes dog at stige i et vist  

 omfang på grund af den foreslåede ordning om tilskud til deltagerbetaling.
De videregående  

 uddannelser, der i dag betales for, omfatter videregående uddannelser, der  

 udbydes efter Åben Uddannelses-loven på Undervisningsministeriets område,  

 uddannelser der udbydes på Ministeriet for Videnskab, Teknologi og Udviklings  

 område, og kvæginseminøruddannelsen under Ministeriet for Fødevarer, Landbrug  

 og Fiskeri.
Der optages kun ganske få uddannelsessøgende om året på den  

 sidstnævnte uddannelse, som er et kursus, der udbydes i privat regi af  

 kvægavlsforeningen Dansire i overensstemmelse med krav fastsat af  

 Fødevaredirektoratet til kursets faglige indhold.
Den foreslåede ordning  

 omfatter de nævnte videregående uddannelser, der i dag har deltagerbetaling,  

 men er udformet således, at den også vil opfange uddannelser, hvor der senere  

 eventuelt vil blive indført deltagerbetaling, 2.  

 Økonomiske og administrative konsekvenser for det offentlige Der  

 er alene tale om en udvidelse af ordningen med tilskud til deltagerbetaling  

 til  

 at gælde for uddannelser på det videregående niveau.
 I  

 2002 var der ca. 140 personer, der blev tildelt SVU til videregående  

 uddannelse, som ville have være berettiget til tilskud til deltagerbetaling,  

 hvis de foreslåede regler havde eksisteret.
Det  

 skønnes på den baggrund, at ca. 330 personer fremover vil benytte sig af  

 muligheden for 6 ugers selvvalgt uddannelse med SVU på det videregående  

 niveau.  

 Dette indebærer en årlig merudgift til deltagerbetaling på ca. 2 mio. kr., og  

 en årlig merudgift til SVU-støtte på ca. 3,5 mio. kr.
Den samlede  

 SVU-merudgift  

 skønnes således at udgøre ca. 5,5 mio. kr.
 Merudgiften  

 ved deltagerbetalingen på 2 mio. kr. finansieres gennem en reduktion af  

 Beskæftigelsesministeriets  

 rammer.
3.  

 Økonomiske og administrative konsekvenser for erhvervslivet Lovforslaget  

 forventes ikke at have økonomiske og administrative konsekvenser for  

 erhvervslivet.
4.  

 Administrative konsekvenser for borgerne Lovforslaget  

 forventes ikke at have administrative konsekvenser for borgerne.
5.  

 Miljømæssige konsekvenser Lovforslaget  

 forventes ikke at have miljømæssige konsekvenser.
6.  

 Forholdet til EU-retten Lovforslaget  

 indeholder ikke EU-retlige aspekter.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske  

 konsekvenser for stat, kommuner og amtskommuner Ingen I alt ca.  

 5,5 mio. kr. årlig, heraf vedrører udgiften til deltagerbetaling 2 mio. kr.
Administrative  

 konsekvenser for stat, kommuner og amtskommuner Ingen Ingen Økonomiske  

 konsekvenser for erhvervslivet Ingen Ingen Administrative  

 konsekvenser for borgerne Ingen Ingen Miljømæssige  

 konsekvenser Ingen Ingen Forholdet  

 til EU-retten Lovforslaget  

 indeholder ikke EU-retlige aspekter 7.  

 Høring Udkast til ændring  

 af lov om statens voksenuddannelsesstøtte udsendes samtidig med fremsættelsen  

 til høring hos følgende:
Rigsrevisionen,  

 Voksenuddannelsesrådet, Rådet for Uddannelses- og Erhvervsvejledning, Rådet  

 om  

 almen voksenundervisning på grundlæggende niveau, Rådet for de gymnasiale  

 uddannelser, Danmarks Evalueringsinstitut, Arbejdsløshedskassernes Samvirke,  

 Arbejdsløshedskassen for Selvstændige, Dansk Arbejdsgiverforening, Dansk  

 Industri, Landsorganisationen i Danmark, Gymnasieskolernes Rektorforening,  

 Akademikernes Centralorganisation, Funktionærernes og Tjenestemændenes  

 Fællesråd, De Danske Landboforeninger, Dansk Familielandbrug,  

 Sammenslutningen  

 af Landbrugets Arbejdsgiverforeninger, Ledernes Hovedorganisation,  

 Håndværksrådet, Det Centrale Handicapråd, Amtsrådsforeningen i Danmark,  

 Kommunernes Landsforening, Københavns Kommune, Frederiksberg Kommune,  

 Foreningen af studenterkursusrektorer, Forstanderforeningen for VUC,  

 Lærerseminariernes Rektorforsamling, Rektorkollegiet, CVU-Rektorkollegiet,  

 Handelsskolernes Forstander- og Inspektørforening, Rektorforsamlingen for  

 Teknika, Rektorforsamlingen for de Sociale Højskoler, Pædagogseminariernes  

 Rektorforsamling, Rektorforsamlingen for Sygeplejerskeuddannelsen,  

 Landssammenslutningen af kursusstuderende (LAK), Landsforbundet af Voksen- og  

 Ungdomsundervisere (LVU), Gymnasieskolernes Lærerforening (GL),  

 Landsarbejdsrådet, Beskæftigelsesministeriet, Kirkeministeriet,  

 Kulturministeriet, Ministeriet for Videnskab, Teknologi og Udvikling,  

 Fødevareministeriet og Søfartsstyrelsen.
Lovforslaget sendes desuden til  

 offentlig høring på Undervisningsministeriets hjemmeside.
Bemærkninger  

 til lovforslagets enkelte bestemmelser Til § 1 Til nr. 1 Ledige, der  

 modtager SVU til selvvalgt uddannelse på folkeskoleniveau og til gymnasial  

 uddannelse, kan efter den gældende ordning i § 7 modtage tilskud til  

 deltagerbetaling, men skal selv lægge ud, hvorefter beløbet refunderes.
Med  

 den  

 foreslåede ændring af § 7 vil bestemmelsen udelukkende dreje sig om tilskud  

 til  

 deltagerbetaling til beskæftigede, mens bestemmelserne om tilskud til ledige  

 dagpengeberettigede, både på det almene og på det videregående niveau, bliver  

 samlet i den foreslåede bestemmelse i § 11 a, jf. nr. 2.
Til nr. 2 Det foreslås i  

  

 stk. 1  

  

 , at staten yder fuldt tilskud til  

 dækning af deltagerbetalingen for ledige dagpengeberettigede, der modtager  

 SVU,  

 og at tilskuddet kan udbetales på to forskellige måder: Enten i form af  

 refusion til den ledige, hvis den pågældende vælger selv at foretage  

 deltagerbetaling, eller i form af direkte udbetaling til uddannelsesstedet i  

 overensstemmelse med en skriftlig erklæring fra den ledige på SVU-ansøgningen  

 (kravet om skriftlighed er ikke til hinder for, at erklæringen kan afgives  

 elektronisk). Når der foreslås to forskellige former for ydelse af tilskud,  

 skyldes det, at der kan være ledige, som gerne vil i gang med et  

 uddannelsesforløb meget hurtigt, og som derfor vælger selv at foretage  

 deltagerbetaling mod efterfølgende refusion frem for at afvente  

 færdigbehandlingen af ansøgningen om SVU, herunder tilskud til  

 deltagerbetaling.
Med hjemmel i den i  

  

 stk. 2  

  

 foreslåede bemyndigelse vil  

 der bl.a. blive fastsat regler, hvorefter tilskuddet til deltagerbetaling vil  

 komme til at svare til den deltagerbetaling, som den ledige skal betale for  

 uddannelsen i den periode, der bevilges SVU til.
Tilskuddet kan kun modsvare  

 deltagelse i undervisning, og kan ikke dække fx udgifter til befordring, kost  

 eller logi i forbindelse med uddannelsesforløbet.
Det forudsættes, at  

 deltagerbetalingen for ledige, der deltager i 6 ugers uddannelse efter eget  

 valg, er den samme som for andre deltagere i det pågældende  

 uddannelsesforløb.  

 Hvis den uddannelsesperiode, der modtages SVU til, er en del af et længere  

 uddannelsesforløb, som der betales samlet for, vil der blive foretaget en  

 forholdsmæssig beregning af den del af deltagerbetalingen, der gives tilskud  

 til.
Tilskuddet vil blive udbetalt samlet, når resultatet af ansøgningen om  

 SVU  

 foreligger, og efter at deltagerbetalingen er forfalden til betaling.
Med  

 hjemmel i den foreslåede bestemmelse kan beløbet enten udbetales til den  

 ledige,  

 hvis den pågældende selv har erlagt deltagerbetalingen, eller beløbet kan  

 udbetales til uddannelsesstedet, hvis den ledige har afgivet en erklæring på  

 SVU-ansøgningen om, at det er det, der ønskes.
 Det tilskud, som  

 den ledige vil modtage med hjemmel i den foreslåede bestemmelse, vil være  

 skattefrit, hvis uddannelsen ikke udelukkende har privat karakter  

 (dvs. er  

 erhvervsrelateret), jf. bestemmelserne herom i ligningslovens § 31.
 Den foreslåede  

 ordning vil have administrativ betydning på to forskellige områder: Dels vil  

 uddannelsesstederne blive forpligtet til at godtage, at dagpengeberettigede  

 ledige med ret til 6 ugers selvvalgt uddannelse kan optages betinget på en  

 uddannelse, og dels vil SU-styrelsen skulle færdigbehandle ansøgninger fra de  

 pågældende om SVU til leveomkostninger og tilskud til deltagerbetaling, selv  

 om  

 ansøgningerne ikke er påtegnet af uddannelsesstederne om, at de pågældende er  

 endeligt optaget på de ønskede uddannelser.
Ansøgningsproceduren  

 for ledige, der ikke ønsker selv at lægge ud til deltagerbetalingen, vil  

 derfor  

 blive ændret en smule i forhold til i dag.
Ansøgningsproceduren fremgår af  

 SVU-bekendtgørelsen (bekendtgørelse nr. 1190 af 17. december 2002), og det er  

 her fastsat i § 23, at Uddannelsesstedet skal på ansøgningen bekræfte,  

 at den  

 uddannelsessøgende er optaget eller har opnået tilsagn om optagelse på  

 uddannelsen .
En endelig optagelse på en uddannelse, hvortil der er  

 knyttet  

 deltagerbetaling, vil typisk være betinget af, at deltagerbetalingen er  

 erlagt,  

 og det vil ikke være tilfældet, hvis den ledige vælger at afgive en erklæring  

 som ovenfor nævnt, hvorefter tilskuddet til deltagerbetaling udbetales  

 direkte  

 fra SU-styrelsen til uddannelsesstedet, når SVU-ansøgningen er  

 færdigbehandlet.  

 Uddannelsesstedet kan derfor ikke optage den ledige endeligt på uddannelsen,  

 men må optage den ledige betinget, og i øvrigt afgive alle nødvendige  

 oplysninger ligesom i dag, jf. bekendtgørelsens § 23.
SU-styrelsen vil,  

 hvis forslaget vedtages, derefter behandle ansøgningen med den betingede  

 optagelsespåtegning ganske som andre ansøgninger, og hvis ansøgningen kan  

 imødekommes, bevilliges tilskuddet til deltagerbetalingen sammen med SVU til  

 leveomkostninger.
Tilskuddet overføres til uddannelsesinstitutionen, og først  

 på dette tidspunkt er den lediges optagelse på uddannelsen bindende, både for  

 uddannelsesinstitutionen og for den ledige selv.
For et  

 uddannelsessted kan det naturligvis være problematisk, hvis der er en eller  

 flere betingede optagelser på en uddannelse samtidig med, at der er ved at  

 opstå en venteliste til den samme uddannelse.
I den situation vil  

 uddannelsesstedet være berettiget til at optage andre ansøgere endeligt, men  

 til gengæld flytte den eller de betinget optagne ledige over på ventelisten  

 eller til det næste hold, der oprettes.
Uddannelsesstedet vil skulle  

 underrette  

 både de betinget optagne ledige og SU-styrelsen, hvis betinget optagne ledige  

 overføres enten til venteliste eller til et senere hold.
På tilsvarende måde  

 bør ledige give underretning, hvis de alligevel ikke har mulighed for at  

 deltage i uddannelsen.
 Ansøgningsproceduren  

 for ledige, der vælger selv at erlægge deltagerbetalingen og modtage  

 tilskuddet  

 efterfølgende som refusion, ændres ikke.
I  

  

 stk. 3  

  

 foreslås det, at  

 undervisningsministeren kan fastsætte regler om, at der kun kan ydes tilskud  

 til deltagerbetaling samlet set én gang til et 6 ugers forløb.
Hensigten  

 hermed  

 er at sikre, at der alene kan ydes tilskud til deltagerbetaling én gang til  

 et samlet  

 forløb på op til i alt 6 uger, og udelukker ikke, at der vil kunne ydes  

 tilskud  

 til deltagerbetaling til fx 3 separate forløb af hver 2 ugers varighed.  

 Derimod  

 vil der ikke gang på gang kunne ydes tilskud, hvis en ledig successivt  

 tilmelder sig flere forskellige forløb, men blot melder fra igen med den  

 virkning,  

 at tilskuddet til deltagerbetalingen gentagne gange skal udbetales til en  

 eller  

 flere uddannelsesinstitutioner, uden at den ledige får gavn af  

 undervisningen.
Det foreslås dog  

 samtidig, at undervisningsministeren kan fastsætte regler om, at hvis den  

 lediges  

 framelding fra uddannelsesforløbet skyldes lovligt forfald, så vil der  

 alligevel være mulighed for ydelse af tilskud til et nyt forløb.
Ved lovligt  

 forfald tænkes i denne forbindelse hovedsageligt på to situationer: Enten at  

 den ledige kommer i arbejde, og derfor ikke kan deltage i  

 uddannelsesforløbet,  

 men forholdsvis kort tid efter igen bliver ledig, og nu ønsker at gennemføre  

 uddannelsesforløbet - eller at den ledige på grund af dokumenteret sygdom  

 ikke  

 kan deltage i uddannelsesforløbet.
 Til nr. 3.
Der foreslås indsat  

 en præcisering i den gældende § 16 om tilbagebetaling af SVU, hvis  

 betingelserne for at modtage SVU ikke er opfyldt, og den uddannelsessøgende  

 vidste eller burde vide dette, således at det gøres klart, at denne  

 tilbagebetalingsforpligtelse i givet fald også omfatter tilskud til dækning  

 af  

 deltagerbetaling.
Der tilsigtes ikke nogen ændring i forhold til den gældende  

 retstilstand.
Til § 2 Det foreslås, at  

 ændringerne vedrørende lediges mulighed for at få tilskud til dækning af  

 deltagerbetaling for uddannelse efter eget valg kommer til at gælde for  

 uddannelser, der er påbegyndt den 1. januar 2003 eller senere.
I tilfælde af,  

 at ledige dagpengeberettigede selv har afholdt deltagerbetalingen i  

 tidsrummet  

 fra den 1. januar 2003 og frem til lovens ikrafttræden, vil de pågældende  

 kunne  

 få refunderet beløbet efter lovens vedtagelse.
SU-styrelsen vil tage kontakt  

 med de berørte.
Bilag 1 Lovforslaget  

 sammenholdt med gældende lov Gældende  

 formulering Lovforslaget § 1 I lov nr.  

 490 af 31. maj 2000 om statens voksenuddannelsesstøtte (SVU), som ændret ved  

 § 2 i lov nr. 1035 af 17. december 2002 og lov nr. 1076 af 17. december 2002,  

 foretages følgende ændringer:
 § 7.  

  

 Undervisningsministeren kan fastsætte  

 nærmere regler om, at staten yder tilskud til hel eller delvis dækning af  

 deltagerbetaling til uddannelsessøgende, der modtager SVU til uddannelse på  

 folkeskoleniveau og til gymnasial uddannelse.
 1.  

  

 I § 7 indsættes efter »deltagerbetaling til«:  

 »beskæftigede«.
- - - 2.  

  

 Efter § 11 indsættes i  

  

 kapitel  

 5  

  

 :
»§ 11 a.  

  

 Staten yder tilskud til dækning af  

 deltagerbetaling til ledige dagpengeberettigede, der modtager SVU til  

 uddannelse efter kapitel 3 og 4. Tilskuddet kan enten ydes som refusion til  

 ledige, der selv erlægger deltagerbetalingen, eller udbetales direkte til  

 uddannelsesstedet.
Udbetaling af tilskuddet til uddannelsesstedet er betinget  

 af, at den ledige afgiver en skriftlig erklæring om, at tilskuddet skal  

 udbetales direkte til uddannelsesstedet.
Stk. 2.  

  

 Undervisningsministeren fastsætter nærmere regler om fremgangsmåden i  

 forbindelse med ansøgning, beregning, udbetaling m.m. af tilskud til dækning  

 af deltagerbetaling efter stk. 1. Undervisningsministeren fastsætter desuden  

 regler om, at uddannelsesstederne skal indføre mulighed for betinget  

 optagelse af ledige dagpengeberettigede således, at optagelsen bliver endelig  

 ved deltagerbetalingens erlæggelse.
For uddannelser inden for andre  

 ministerområder fastsættes reglerne, jf. 2. pkt.,  

    

 af vedkommende minister efter forhandling  

 med undervisningsministeren.
Stk. 3.  

  

 Undervisningsministeren kan fastsætte regler om, at der til det  

 uddannelsesforløb af op til 6 ugers varighed, som en ledig har mulighed for  

 at modtage tilskud til deltagerbetaling til, jf. § 11, stk. 1, samlet set kun  

 kan ydes tilskud til deltagerbetaling efter stk. 1 en gang inden for hver  

 dagpengeperiode.
Undervisningsministeren kan dog fastsætte regler om, at hvis  

 den ledige helt eller delvist har været afskåret fra at anvende det  

 uddannelsesforløb, hvortil der er ydet tilskud til deltagerbetalingen efter  

 stk. 1, på grund af lovligt forfald, kan der alligevel ydes fornyet  

 tilskud. § 16.
 Den uddannelsessøgende skal betale SVU tilbage, hvis betingelserne for  

 SVU ikke er opfyldt og den uddannelsessøgende vidste eller burde vide dette.
 Stk. 2.  

  

  ..
 3.  

  

 I  

  

 § 16, stk. 1,  

  

 indsættes efter betale SVU: samt herunder tilskud til  

 deltagerbetaling.
§ 2 Loven  

 træder i kraft dagen efter bekendtgørelsen i Lovtidende og har virkning for  

 tildeling af tilskud til deltagerbetaling til uddannelser, som er påbegyndt  

 den 1. januar 2003 eller senere.
