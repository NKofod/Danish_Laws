En samlet fast ejendom skal vurdres sammen, og mindsteenheden herfor  

 er et enkelt matrikelnummer.
Dette gælder dog ikke for ejendomme opdelt i  

 ejerlejligheder, men tinglyst opdeling efter den nu ophævede bestemmelse i §  

 54 c lov om boligbyggeri ansås ikke for opdeling i ejerlejligheder i  

 vurderingslovens forstand, jf. lovens § 8, stk. 2.
 En kommune forespurgte, om en opdeling og ansættelse af ejendomsværdi for  

 henholdsvis erhvervsafsnittet og boligafsnittet i en ejendom med et  

 matrikelnummer var i overensstemmelse med vurderiingslovens regler.
 På ejendommen var i 1986 tinglyst en anmeldelse, som opdelte ejendommen i  

 et erhvervsafsnit og et boligafsnit, jf. den dagældende § 54 c i lov om  

 boligbyggeri, og ved årsomvurderingen pr. 1. januar 1987 ansattes hvert af de  

 to afsnit som selvstændige ejendomme, idet de blev anset for ejerlejligheder.
 Statsskattedirektoratet udtalte, at vurderingslovens § 8 og § 11  

 indeholder de nærmere bestemmelser for, hvad der ved vurderingen skal  

 betragtes som en selvstændig ejendom.
 Det følger af § 8, stk. 1, og dennes henvisning til definitionen af en  

 samlet fast ejendom i udstrykningslovens § 1, at mindsteenheder, bortset fra  

 særbestemmelsen i stk. 2 vedrørende ejerlejligheder, i praksis altid vil være  

 et matrikelnummer.
 Efter Statsskattedirektoratets opfattelse opfyldte den med hjemmel i lov  

 om boligbyggeri skete opdeling ikke betingelserne for at anse de to afsnit  

 for selvstændige faste ejendommee i medfør af bestemmelsen i vurderingslovens  

 § 8, st. 2, om ejerlejligheder.
