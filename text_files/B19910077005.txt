 I medfør af § 9, stk. 1 og 2 og § 15, stk. 3 i lov nr. 415 af 6.
 juni 1991 om kiropraktorer m.v. fastsættes:
 § 1.  Pligten til at føre ordnede optegnelser  

 (journal) gælder enhver kiropraktor.
 Stk. 2.  Ved benyttelse af medhjælp er kiropraktoren  

 ansvarlig for journalføring af behandlinger m.v., der udføres af medhjælpen.
 § 2.  Der skal for hver patient føres en journal.
 § 3.  Optegnelser i journalen skal dateres.
Stk. 2.  Optegnelser skal foretages i permanent skrift  

 og være let læselige.
Når der anvendes forkortelser, skal disse umiddelbart  

 kunne forstås af fagfæller.
 § 4.  Journalen skal indeholde oplysning om:
§ 5.  Journalen skal opbevares i mindst 10 år regnet  

 fra tidspunktet for den senest foretagne optegnelse.
Røntgenbilleder skal  

 opbevares, hvis de ud fra en faglig vurdering er relevante for behandlingen.  

 Opbevaringstiden bør være mindst 5 år.
Kasseres røntgenbilleder, skal der  

 foreligge en nøje beskrivelse af resultatet af undersøgelsen.
 Stk. 2.  Bestemmelsen i stk. 1 er ikke til hinder for,  

 at journalen overdrages til anden kiropraktor, der har taget vedkommende  

 patient i behandling, til fortsat opbevaring.
 Stk. 3.  Kiropraktoren skal sikre sig patientens  

 samtykke til, at journalen overdrages til anden kiropraktor.
 § 6.  Ophører en kiropraktor med at praktisere,  

 bortfalder samtidig hans pligt til at opbevare journaler, ligesom en  

 kiropraktors arvinger eller bo ikke har pligt til fortsat opbevaring.
 Stk. 2.  Opbevaringspligtens ophør efter stk. 1 er ikke  

 til hinder for, at kiropraktorens journaler overdrages til anden kiropraktor,  

 som har overtaget vedkommendes praksis, eller som tager dennes tidligere  

 patienter i behandling.
 Stk. 3.  Hvis en journal overdrages i medfør af stk. 2,  

 finder bestemmelsen i § 5 om opbevaringspligt anvendelse.
 § 7.  Overtrædelse af § 1, stk. 2 og §§ 2-5, i  

 bekendtgørelsen straffes med bøde.
 § 8.  Bekendtgørelsen træder i kraft den 1. januar  

 1992.
