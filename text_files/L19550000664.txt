 Ved kgl. resolution af 29. juni 1954 har Danmark ratificeret ovennævnte  

 konvention, hvis tekst lyder som følger:
 Konvention om Kvinders politiske Rettigheder.
Deltagerne i denne overenskomst, som ønsker at virkeliggøre den i De Forenede Nationers pagt  

 indeholdte grundsætning om lige rettigheder for mænd og kvinder, som erkender, at enhver har ret til, direkte eller gennem frit  

 valgte repræsentanter, at deltage i sit lands styrelse og til adgang på lige  

 vilkår til offentlig tjeneste i sit land, og som ønsker at tilvejebringe  

 ligestilling mellem mænd og kvinder i spørgsmål vedrørende nydelse og  

 udøvelse af politiske rettigheder i overensstemmelse med bestemmelserne i De  

 Forenede Nationers pagt og i den universelle erklæring om  

 menneskerettigheder, og som har besluttet at afslutte en konvention til dette formål, er blevet enige om følgende bestemmelser:
Artikel I Kvinder skal være berettiget til at stemme ved alle valg på lige vilkår  

 med mænd uden forskelsbehandling af nogen art.
Artikel II Kvinder skal på lige vilkår med mænd uden forskelsbehandling af nogen art  

 være valgbare til alle organer, hvis medlemmer udpeges ved offentlige valg,  

 og som er oprettet i henhold til vedkommende lands lovgivning.
Artikel III Kvinder skal på lige vilkår med mænd og uden forskelsbehandling af nogen  

 art have ret til at indehave offentlige tjenestestillinger og udøve alle  

 offentlige funktioner, hjemlet i vedkommende lands lovgivning.
Artikel IV 1. Denne konvention skal være åben for undertegnelse  

 af alle medlemmer af De Forenede Nationer samt af enhver anden stat, som  

 indbydes dertil af plenarforsamlingen.
 2. Denne konvention skal ratificeres, og  

 ratifikationsinstrumenterne deponeres hos De Forenede Nationers  

 generalsekretær.
Artikel V 1. Denne konvention skal være åben for tiltrædelse af  

 alle de i artikel IV stk. 1 omhandlede stater.
 2. Tiltrædelse finder sted ved deponering af et  

 tiltrædelsesdokument hos De Forenede Nationers generalsekretær.
Artikel VI 1. Denne konvention skal træde i kraft på den 90. dag  

 efter datoen for deponeringen af det 6. ratifikationsinstrument eller  

 tiltrædelsesdokument.
 2. For enhver stats vedkommende, som ratificerer eller  

 tiltræder konventionen efter deponeringen af det 6. ratifikationsinstrument  

 eller tiltrædelsesdokument, skal konventionen træde i kraft på den 90. dag,  

 efter at den pågældende stat har deponeret sit ratifikationsinstrument eller  

 tiltrædelsesdokument.
Artikel VII Dersom nogen stat ved undertegnelse, ratifikation eller tiltrædelse tager  

 forbehold vedrørende nogen af konventionens artikler, skal generalsekretæren  

 give alle stater, som er eller kan blive deltagere i denne konvention,  

 meddelelse om forbeholdets ordlyd.
Enhver stat, som rejser indvendinger mod  

 forbeholdet, kan indenfor et tidsrum af 90 dage fra datoen for den nævnte  

 meddelelse (eller den dag, da vedkommende stat bliver deltager i  

 konventionen) underrette generalsekretæren om, at vedkommende stat ikke  

 godkender forbeholdet.
I så fald træder konventionen ikke i kraft mellem  

 denne stat og den stat, som har fremsat forbeholdet.
Artikel VIII 1. Enhver stat kan opsige denne konvention gennem  

 skriftlig underretning til De Forenede Nationers generalsekretær.
Opsigelsen  

 får virkning eet år efter den dag, på hvilken generalsekretæren modtog  

 underretning om denne.
 2. Konventionen skal ophøre med at være i kraft fra  

 den dag at regne, da en opsigelse bliver gyldig, hvorved antallet af  

 deltagere indskrænkes til færre end seks.
Artikel IX Enhver tvistighed, som opstår mellem to eller flere deltagende stater  

 vedrørende fortolkningen eller anvendelsen af denne konvention, og som ikke  

 bilægges ved forhandling, skal på begæring af en af parterne i tvistigheden  

 forelægges den internationale domstol til afgørelse, med mindre parterne enes  

 om en anden fremgangsmåde til løsning af tvisten.
Artikel X De Forenede Nationers generalsekretær skal give alle medlemmer af De  

 Forenede Nationer og de i konventionens artikel IV stk. 1 omhandlede  

 ikke-medlemstater underretning om følgende:
Artikel XI 1. Denne konvention, hvis engelske, franske,  

 kinesiske, russiske og spanske tekster skal være lige autentiske, skal  

 deponeres i De Forenede Nationers arkiv.
 2. De Forenede Nationers generalsekretær skal  

 fremsende en bekræftet afskrift til alle medlemmer af De Forenede Nationer og  

 til de i artikel IV stk. 1 omhandlede ikke-medlemsstater.
 Til bekræftelse heraf har undertegnede, som af deres respektive  

 regeringer er behørigt bemyndiget dertil, undertegnet nærværende  

 overenskomst, som blev åbnet for undertegnelse i New York den 31. marts 1953.
 Danmark har ved undertegnelsen såvelsom ved ratifikationen af konventionen  

 i henhold til dennes artikel VIII taget forbehold forsåvidt angår kvinders  

 adgang til at opnå militære tjenestestillinger og stillinger som  

 udskrivningschef eller som medlemmer af sessionerne.
 Konventionen, som i medfør af artikel VI stk. 1 trådte i kraft den 7. juli  

 1954 er foruden af Danmark hidtil blevet ratificeret eller tiltrådt af  

 følgende stater: Bulgarien, Cuba, Den Dominikanske Republik, Ecuador,  

 Grækenland, Den Hviderussiske Socialistiske Sovjetrepublik, Island, Israel,  

 Jugoslavien, Kina, Pakistan, Polen, Rumænien, De Socialistiske  

 Sovjetrepublikkers Union, Sverige, Thailand, Den Ukrainske Socialistiske  

 Sovjetrepublik og Ungarn.
 For Danmarks vedkommende er konventionen i henhold til artikel VI stk. 2  

 trådt i kraft den 5. oktober 1954.
 Udenrigsministeriet, den 7. marts 1955.
H.
C.
H a n s e n.
