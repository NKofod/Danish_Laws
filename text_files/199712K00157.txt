Nr LSF 157 Forslag til Lov om ændring af ligningsloven (Ændret princip for regulering  

 af lejeværdiens progressionsgrænse) Fremsat af skatteministeren (Carsten Koch) den 19. december 1997 Vedtaget ved tredjebehandling den 17. februar 1998 Lov nr. 119 af 20/02/1998 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret ved lov nr.  

 1105 af 29. december 1997, foretages følgende ændring:
 1 . § 15 E, stk. 1, affattes således:
»Lejeværdien for ejendommen beregnes som 2,0 pct. af den del af det  

 efter § 15 B eller § 15 C opgjorte beregningsgrundlag, der ikke overstiger et  

 grundbeløb på 2.150.000 kr., og 6 pct. af resten.
For fritidsboliger bortset  

 fra sommerhuse, som efter tilladelse anvendes som helårsbolig, forhøjes de i  

 1. pkt. nævnte 2,0 pct. til 2,5 pct.
Grundbeløbet reguleres årligt i forhold  

 til et ejerboligværdiindeks, der sættes til 100 pr. 1. januar 1998. Årets  

 ejerboligværdiindeks beregnes og offentliggøres af Told- og Skattestyrelsen.  

 Udviklingen i indekset beregnes som et vægtet gennemsnit af udviklingen i de  

 vurderingsmæssigt ansatte ejendomsværdier på ejerboliger siden vurderingen  

 pr. 1. januar 1998, jf. lov om vurdering af landets faste ejendomme.
Ved  

 vægtningen indgår enfamilieshuse med 75 pct., sommerhuse med 15 pct. og  

 ejerlejligheder med 10 pct.
Ved reguleringen forhøjes eller nedsættes  

 grundbeløbet med samme procent som den, hvormed årets indekstal beregnet med  

 een decimal afviger fra 100. Det således regulerede grundbeløb afrundes opad  

 til nærmeste kronebeløb, der kan deles med 1.000.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1998.
Oprindeligt fremsat forslag § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændring:
 1 . § 15 E, stk. 1 , affattes således:
»Lejeværdien for ejendommen beregnes som 2,0 pct. af den del af det  

 efter § 15 B eller § 15 C opgjorte beregningsgrundlag, der ikke overstiger et  

 grundbeløb på 2.150.000 kr., og 6 pct. af resten.
For fritidsboliger, bortset  

 fra sommerhuse, som efter tilladelse anvendes som helårsbolig, forhøjes de i  

 1. pkt. nævnte 2,0 pct. til 2,5 pct.
Grundbeløbet reguleres årligt i forhold  

 til et ejerboligværdiindeks, der sættes til 100 pr. 1. januar 1998. Årets  

 ejerboligværdiindeks beregnes og offentliggøres af Told- og Skattestyrelsen.  

 Udviklingen i indekset beregnes som et vægtet gennemsnit af udviklingen i de  

 vurderingsmæssigt ansatte ejendomsværdier på ejerboliger siden vurderingen  

 pr. 1. januar 1998, jf. lov om vurdering af landets faste ejendomme.
Ved  

 vægtningen indgår enfamilieshuse med 75 pct., sommerhuse med 15 pct. og  

 ejerlejligheder med 10 pct.
Ved reguleringen forhøjes eller nedsættes  

 grundbeløbet med samme procent som den, hvormed årets indekstal beregnet med  

 een decimal afviger fra 100. Det således regulerede grundbeløb afrundes opad  

 til nærmeste kronebeløb, der kan deles med 1000.«.
§ 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1998.
Bemærkninger til lovforslaget Almindelige bemærkninger Lovforslaget går ud på at justere progressionsgrænsen for lejeværdien  

 således, at denne beløbsmæssigt svarer til det niveau, der ville være opnået,  

 såfremt den havde været reguleret efter prisudviklingen på ejerboligmarkedet  

 siden 1994. Endvidere foreslås, at progressionsgrænsen fremover reguleres  

 efter prisudviklingen på ejerboligmarkedet i modsætning til den generelle  

 årslønsudvikling, som hidtil har været udgangspunktet for de årlige  

 reguleringer.
Dermed undgås de store udsving i antallet af boliger, som  

 ligger over progressionsgrænsen.
Efter statsskattelovens § 4 er lejeværdien af egen bolig en skattepligtig  

 indkomst.
Værdien ansættes til det beløb, som ville kunne opnås i leje ved  

 udlejning.
Lejeværdien ansættes skønsmæssigt.
Reglerne om lejeværdi m.v. er nærmere reguleret i ligningslovens §§ 15 A-C  

 og §§ 15 E-K.
For langt de fleste ejerboliger svares der lejeværdi med en  

 procentdel af ejendommens vurdering pr. 1. januar i indkomståret.
Det fremgår  

 af ligningslovens § 15 E, stk. 1, at der svares lejeværdi med 2 pct. af den  

 del af beregningsgrundlaget, som ikke overstiger et grundbeløb på 1.200.000  

 kr., og 6 pct. af resten.
Efter ligningslovens § 15 E, stk. 3, kan  

 lejeværdien ikke stige med mere end 3.500 kr. på et år, den kan dog altid  

 stige med 20 pct.
Grundbeløbet, som reguleres efter personskattelovens § 20,  

 udgør i 1997 1.544.400 kr. og vil med gældende regulering udgøre 1.586.400  

 kr. i 1998.
 Lejeværdi beregnes således efter en progressiv skala med to trin.  

 Grundbeløbet kaldes derfor også progressionsgrænsen.
 Reguleringen efter personskattelovens § 20 medfører, at grundbeløbet  

 reguleres efter årslønudviklingen for arbejderes og funktionærers  

 bruttolønninger.
 Reguleringsordningen har givet anledning til store udsving i antallet af  

 boliger over progressionsgrænsen.
I perioden fra 1987 til 1994 faldt ejendomsværdierne således med ca. 7  

 pct., medens progressionsgrænsen i samme periode steg fra 1.200.000 kr. til  

 1.483.200 kr. svarende til ca. 24 pct.
Antallet af boliger over  

 progressionsgrænsen faldt derfor i denne periode med næsten 25.000.
De store stigninger i ejendomsværdierne siden 1994 har ikke været  

 modsvaret af tilsvarende stigninger i årslønsudviklingen.
Dermed er antallet  

 af boliger over progressionsgrænsen igen blevet forøget med et betydeligt  

 antal almindelige ejerboliger.
 Regeringen ønsker ikke at afskaffe den høje lejeværdiprocent for de meget  

 dyre huse.
 Regeringen ønsker derimod at neutralisere virkningen af den  

 uhensigtsmæssige regulering af progressionsgrænsen og skifte til et  

 reguleringsprincip, der sigter på, at generelle ændringer - stigninger såvel  

 som fald - i prisniveauet for ejerboliger ikke medfører ændringer i antallet  

 af ejendomme omfattet af den høje lejeværdisats.
Derfor foreslås, at beløbsgrænsen reguleres med ejendomsprisstigningen  

 siden 1994 på ca. 45 pct. til 2.150.000 kr. i 1998 og årligt reguleres i takt  

 med den gennemsnitlige ændring i ejerboligernes værdi.
Herved bortfalder et  

 merprovenu af den progressive lejeværdi, som alene skyldes, at  

 progressionsgrænsen er blevet reguleret efter lønudviklingen i stedet for  

 huspriserne.
De berørte ejendomme skønnes herefter at blive belastet med  

 samme lejeværdiskat i 1998 som i 1997.
Provenumæssige konsekvenser Lovforslaget skønnes at medføre bortfald af merprovenu fra den progressive  

 lejeværdi på ca. 130 mill. kr. for indkomståret 1998, når der tages hensyn  

 til begrænsningsreglerne for stigningen i lejeværdi.
Den kommunale andel  

 skønnes at udgøre ca. 90 mill. kr.
For finansåret 1998 skønnes  

 mindreindtægten at udgøre 65 mill. kr., medens den resterende del fremkommer  

 som overskydende skat eller mindre restskat i finansåret 1999.
Erhvervsøkonomiske konsekvenser Forslaget skønnes ikke at have erhvervsøkonomiske konsekvenser.
Miljømæssige og EU-retlige konsekvenser Forslaget har hverken miljømæssige konsekvenser eller EU-retlige aspekter.
Administrative konsekvenser Forskudsopgørelserne for 1998 er udsendt på grundlag af de hidtidige  

 beregningsregler.
Den berørte personkreds har fået en forskudsopgørelse, hvor  

 den beregnede lejeværdi er baseret på en for lav progressionsgrænse.
 Told Skat vil, når lovforslaget er vedtaget, for hurtigst muligt at give  

 husejerne klarhed om deres situation, udsende en korrigeret forskudsopgørelse  

 til de berørte husejere.
Gennemførelse af lovforslaget vil for Told Skat medføre engangsudgifter i  

 1998 på i alt 0,9 mill. kr.
Heraf vedrører 0,2 mill. kr. information og 0,7  

 mill. kr. omkostninger til udsendelse af ændrede forskudsopgørelser til den  

 berørte personkreds.
 Derudover skønnes lovforslaget ikke at have administrative konsekvenser.
Bemærkninger til lovforslagets enkelte bestemmelser Til § 1 Efter forslaget forhøjes grænsen for beregning af den progressive  

 lejeværdi (progressionsgrænsen) til 2.150.000 kr. i 1998.
Endvidere foreslås den fremtidige regulering af progressionsgrænsen ændret  

 til at afhænge af den fremtidige udvikling i ejerboligernes værdi.
Herved  

 tilsigtes, at antallet af boliger, som berøres af den progressive lejeværdi,  

 holdes nogenlunde konstant.
 Udviklingen i ejerboligernes værdi foreslås beregnet af Told- og  

 Skattestyrelsen på baggrund af vurderingen pr. 1. januar i indkomståret i  

 forhold til året før.
Progressionsgrænsen kan således endeligt fastlægges i løbet af juni måned  

 i indkomståret på grundlag af optællingen af vurderingsresultater for  

 vurderingen pr. 1. januar i indkomståret.
Fastlæggelsen sker ved at regulere  

 de 2.150.000 kr. (1998) med den gennemsnitlige udvikling i vurderingerne for  

 identiske ejendomme siden vurderingen pr. 1. januar 1998. Der indgår kun  

 ejendomme, der er identiske mellem to vurderinger, da det er  

 værdiudviklingen, som skal afspejles.
Med identiske ejendomme menes  

 ejendomme, der ikke har undergået væsentlige ændringer med hensyn til  

 matrikulære areal, nybyggeri m.v.
Reguleringen foretages via et  

 ejerboligværdiindeks, der beregnes og offentliggøres af Told- og  

 Skattestyrelsen.
Beregningen sker som et vægtet gennemsnit af udviklingen i  

 de vurderingsmæssigt ansatte ejendomsværdier på ejerboliger siden vurderingen  

 pr. 1. januar 1998, jf. lov om vurdering af landets faste ejendomme.
Af  

 administrative årsager foreslås, at kun visse typer af ejerboliger, hvorpå  

 der beregnes lejeværdi, indgår i vægtningen.Ved vægtningen foreslås, at  

 enfamilieshuse indgår med 75 pct., sommerhuse med 15 pct. og ejerlejligheder  

 med 10 pct., idet dette nogenlunde afspejler sammensætningen af ejerboliger  

 med lejeværdi.
Værdiudviklingen for de enkelte ejerboligkategorier beregnes  

 for de identiske ejerboliger i Told Skats optælling af vurderingerne som et  

 vejet gennemsnit, hvor den enkelte ejendoms værdistigning indgår vægtet med  

 ejendommens værdi, hvilket svarer til den samlede stigning i ejendomsværdi  

 for den pågældende kategori.
 De ejendomstyper, som benyttes i vægtningen, kan defineres ved hjælp af  

 Told- og Skattestyrelsens benyttelseskoder og typebeskrivelser i  

 vurderingstatistikken:
Enfamiliehuse: Benyttelseskode 01, beboelse med 1 lejlighed, gruppen »i alt«.
Sommerhuse: Benyttelseskode 08, vejet gennemsnit af sommerhuse med areal hhv. indtil/ over 3000 kvm.
Ejerlejligheder: Benyttelseskode 21, frie ejerlejligheder med beboelse i etageboligbebyggelse.
Eksempel De 10,8195 pct. afrundes til 10,8 pct.
 I ovenstående eksempel vil værdiindekset for 1999 blive 110,8.
 I lighed med, hvad der hidtil er sket via personskattelovens § 20,  

 foreslås, at grundbeløbet forhøjes eller nedsættes med samme procent som den,  

 hvormed årets indekstal beregnet med een decimal afviger fra 100. Det således  

 regulerede grundbeløb afrundes opad til nærmeste kronebeløb, der kan deles  

 med 1000.
Progressionsgrænsen, der har betydning for den endelige skatteberegning,  

 kan først fastslås i løbet af indkomståret.
Dette svarer til princippet for  

 grundlaget for lejeværdien - ejendomsværdien - der også først foreligger i  

 løbet af indkomståret.
Ved forskudsregistreringen foreligger den endelige  

 progressionsgrænse ikke.
Told- og Skattestyrelsen har dog mulighed for at  

 udarbejde et skøn for progressionsgrænsen til brug ved  

 forskudsregistreringen.
Til § 2 Det foreslås, at loven skal træde i kraft dagen efter offentliggørelsen i  

 Lovtidende, og at den skal have virkning fra og med indkomståret 1998.
Skriftlig fremsættelse (19. december 1997) Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af ligningsloven. (Ændret princip for  

 regulering af lejeværdiens progressionsgrænse).
(Lovforslag nr.
L 157).
Lovforslaget går ud på at justere progressionsgrænsen for lejeværdien,  

 således at denne beløbsmæssigt svarer til det niveau, der ville være opnået,  

 såfremt den havde været reguleret efter prisudviklingen på ejerboligmarkedet  

 siden 1994. Endvidere foreslås, at progressionsgrænsen fremover reguleres  

 efter prisudviklingen på ejerboligmarkedet i modsætning til den generelle  

 årslønsudvikling, som hidtil har været udgangspunktet for de årlige  

 reguleringer.
Dermed undgås de store udsving i antallet af boliger, som  

 ligger over progressionsgrænsen.
 Regeringen ønsker ikke at afskaffe den høje lejeværdiprocent for de meget  

 dyre huse.
 Regeringen ønsker derimod at neutralisere virkningen af den  

 uhensigtsmæssige regulering af progressionsgrænsen og skifte til et  

 reguleringsprincip, der sigter på, at generelle ændringer - stigninger såvel  

 som fald - i prisniveauet for ejerboliger ikke medfører ændringer i antallet  

 af ejendomme omfattet af den høje lejeværdisats.
Derfor foreslås, at beløbsgrænsen reguleres med ejendomsprisstigningen  

 siden 1994 på ca. 45% til 2.150.000 kr. i 1998 og årligt reguleres i takt med  

 den gennemsnitlige ændring i ejerboligernes værdi.
Herved bortfalder et  

 merprovenu af den progressive lejeværdi, som alene skyldes, at  

 progressiongrænsen er blevet reguleret efter lønudviklingen i stedet for  

 huspriserne.
De berørte ejendomme skønnes herefter at blive belastet med  

 samme lejeværdiskat i 1998 som i 1997.
Forskudsopgørelserne for 1998 er udsendt på grundlag af de hidtidige  

 beregningsregler.
Den berørte personkreds har fået en forskudsopgørelse, hvor  

 den beregnede lejeværdi er baseret på en for lav progressionsgrænse.
Told og  

 Skat vil, når lovforslaget er vedtaget, for hurtigst muligt at give  

 husejerene klarhed om deres situation, udsende en korrigeret  

 forskudsopgørelse til de berørte husejere.
 Idet jeg i øvrigt henviser til bemærkningerne til lovforslaget, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændring:
 1. § 15 E, stk. 1 , affattes således:
»Lejeværdien for ejendommen beregnes som 2,0 pct. af den del af det  

 efter § 15 B eller § 15 C opgjorte beregningsgrundlag, der ikke overstiger et  

 grundbeløb på 2.150.000 kr., og 6 pct. af resten.
For fritidsboliger, bortset  

 fra sommerhuse, som efter tilladelse anvendes som helårsbolig, forhøjes de i  

 1. pkt. nævnte 2,0 pct. til 2,5 pct.
Grundbeløbet reguleres årligt i forhold  

 til et ejerboligværdiindeks, der sættes til 100 pr. 1. januar 1998. Årets  

 ejerboligværdiindeks beregnes og offentliggøres af Told- og Skattestyrelsen.  

 Udviklingen i indekset beregnes som et vægtet gennemsnit af udviklingen i de  

 vurderingsmæssigt ansatte ejendomsværdier på ejerboliger siden vurderingen  

 pr. 1. januar 1998, jf. lov om vurdering af landets faste ejendomme.
Ved  

 vægtningen indgår enfamilieshuse med 75 pct., sommerhuse med 15 pct. og  

 ejerlejligheder med 10 pct.
Ved reguleringen forhøjes eller nedsættes  

 grundbeløbet med samme procent som den, hvormed årets indekstal beregnet med  

 een decimal afviger fra 100. Det således regulerede grundbeløb afrundes opad  

 til nærmeste kronebeløb, der kan deles med 1000.«.
§ 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1998.
§ 15 E.
Lejeværdien for ejendommen beregnes som 2,0 pct. af den  

 del af det efter § 15 B eller § 15 C opgjorte beregningsgrundlag, der ikke  

 overstiger et grundbeløb på 1.200.000 kr., og 6 pct. af resten.
For  

 fritidsboliger, bortset fra sommerhuse, som efter tilladelse anvendes som  

 helårsbolig, forhøjes de i 1. pkt. nævnte 2,0 pct. til 2,5 pct.
Grundbeløbet  

 reguleres efter personskattelovens § 20.
