(Til samtlige kommuner og amtskommuner) Socialministeriet har indgået aftale med myndighederne i  

 forbundsrepublikken Tyskland om gensidigt delvist afkald på refusion af  

 udgifter til naturalydelser (lægehjælp, sygehusbehandling m.v.) efter afsnit  

 III, kap. 1 og 4 i EF- forordning nr. 1408/71 og udgifter til administrativ  

 og lægelig kontrol efter art. 105 i EF-forordning nr. 574/72.
 Aftalen er trådt i kraft den 1. april 1980. Den er indgået med  

 tilbagevirkende kraft fra den 1. april 1973, dog ikke for så vidt angår  

 udgifter til administrativ og lægelig kontrol.
 1.
Afkald på refusion af udgifter til naturalydelser Aftalen omfatter afkald på refusion af udgifter til naturalydelser til  

 personer med fast bopæl i Danmark, henholdsvis Tyskland, der er omfattet af  

 det andet lands sociale sikringslovgivning, f.eks. grænsearbejdere.
Sådanne  

 udgifter har hidtil ikke været opgjort for Danmarks vedkommende og skal altså  

 fortsat ikke opgøres.
 Derimod omfatter aftalen ikke afkald på refusion af udgifter til  

 naturalydelser til personer på midlertidigt ophold, jfr. forordning nr.  

 1408/71 art. 22, stk. 1 a) og stk. 3., art. 31 og art. 55, stk. 1 a).  

 Udgifter til naturalydelser til personer fra forbundsrepublikken Tyskland på  

 midlertidigt ophold i Danmark skal således forsat indberettes til  

 sikringsstyrelsen på blanket E 125 DK.
Aftalen omfatter endvidere ikke udgifter til naturalydelser efter  

 forordningens art. 22, stk. 1 b) og c) og art. 55, stk. 1 b) og c), d.v.s.  

 udgifter til sygebehandling, der ydes i et af landene efter tilladelse fra  

 det andet land.
Dette betyder, at Tyskland fortsat skal afholde sådanne  

 udgifter for personer, der fra Tyskland henvises til behandling i Danmark ved  

 blanket E 112, henholdsvis blanket E 123. Blanket E 125 DK vedrørende sådanne  

 tilfælde skal derfor fortsat indsendes til sikringsstyrelsen.
 2.
 Afkald på refusion af udgifter til administrativ og lægelig kontrol efter  

 art. 105 i EF-forordning nr. 574/72.
 Med virkning fra den 1. april 1980 vil udgifter til lægeundersøgelser m.v.  

 i Danmark, som foretages efter anmodning fra en institution i Tyskland, blive  

 afholdt af sikringsstyrelsen.
 Fra samme dato vil udgifter til lægeundersøgelser m.v., der fra dansk side  

 rekvireres i Tyskland, blive afholdt af den pågældende tyske institution.
 3.
 Der er herefter indgået refusionsafkaldsaftaler med følgende EF-  

 medlemsstater, jfr. sikringsstyrelsens cirkulærskrivelser af 8. februar 1979,  

 17. maj 1979 og 20. juli 1979: Belgien, Frankrig, Luxembourg, Nederlandene,  

 Det forenede Kongerige (Storbritannien) og forbundsrepublikken Tyskland.
 P.s.v.
