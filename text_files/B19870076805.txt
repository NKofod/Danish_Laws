 § 1.  Afgørelser om varers tarifering i henhold til  

 brugstariffen træffes af det distriktstoldkammer, i hvis distrikt den  

 forespørgende virksomhed er beliggende.
§ 2.  Som grundlag for distriktstoldkamrets afgørelse  

 om en bestemt vares tarifering må der foreligge en prøve af varen med  

 dokumentation for dens sammensætning (fabrikanterklæring, analyseattest  

 el.lign.) eller en nøjagtig beskrivelse af varen bilagt brochure,  

 kataloguddrag, fotografier el. lign.
Distriktstoldkamret kan lade prøver  

 undersøge i det omfang, det er nødvendigt for at kunne afgøre en vares  

 tarifering.
Stk. 2.  En skriftlig afgørelse om en vares tarifering  

 skal indeholde en nøjagtig beskrivelse af varen samt angive dennes 11-cifrede  

 position i brugstariffen.
For varer, der efter virksomhedens oplysning er  

 fællesskabsvarer, angives dog kun varens 9-cifrede position.
 Stk. 3.  Såfremt der anmodes om oplysning om varens  

 tarifering i andre nomenklaturer, der anvendes her i landet, og som helt  

 eller delvist gengiver brugstariffen, eventuelt med tilføjelse af yderligere  

 underpositioner, skal afgørelsen tillige indeholde oplysning herom.
§ 3.  Distriktstoldkamrets afgørelse om en vares  

 tarifering kan indbringes for Direktoratet for Toldvæsenet.
Direktoratets  

 afgørelse kan indbringes for det nævn, som skatteministeren har nedsat i  

 henhold til toldlovens § 116. Afgørelser om varers tarifering skal indeholde  

 oplysning om klageadgang.
§ 4.  Distriktstoldkamrene underretter direktoratet om  

 afgørelser, der er truffet om varers tarifering.
Såfremt direktoratet ændrer  

 en afgørelse til ugunst for virksomheden, får ændringen ikke virkning for  

 varepartier, som enten er fortoldet eller udført eller - uanset tidspunktet  

 for toldbehandlingen - er købt eller solgt ifølge en bindende kontrakt, før  

 virksomheden er underrettet om ændringen.
§ 5.  Afgørelser om en vares tarifering bliver  

 ugyldige efter ændringer i brugstariffen, der ændrer tariferingen af varer af  

 den pågældende art.
Vedrører ændringen alene positionens 10. og 11. ciffer,  

 er afgørelsen dog fortsat gældende for tarifering i den 9-cifrede position.
 Stk. 2.  Ændring af en vares tarifering, der ikke  

 skyldes ændringer i brugstariffen, meddeles alle, der mindre end 2 år før  

 ændringens ikrafttræden har modtaget en afgørelse om den pågældende vares  

 tarifering.
§ 6.  Tilbagebetaling af for meget betalt told og  

 afgift kan finde sted efter reglerne i Rådets forordning (EØF) nr. 1430/79 af  

 2. juli 1979 om godtgørelse af eller fritagelse for import- eller  

 eksportafgifter.
Ansøgning om tilbagebetaling indsendes til det  

 distriktstoldkammer, i hvis distrikt virksomheden er beliggende.
 § 7.  Bekendtgørelsen træder i kraft den 1. januar  

 1988.
 Stk. 2.  Ministeriet for skatter og afgifters  

 bekendtgørelse nr. 200 af 15. maj 1985 ophæves.
