Nr BTL 114 Betænkning over Forslag til lov om ændring af lov om social bistand og lov  

 om social pension (Delegation til selvejende institutioner, betaling for  

 midlertidigt ophold, udbetaling af pension m.v.)   

 Nr L 114 1990-91, 2. samling Afgivet af Socialudvalget Afgivet: 19910523 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Dansk Handicapforbund og Kommunernes Landsforening.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 ministeren stillede ændringsforslag.
 Et flertal inden for flertallet (Socialdemokratiets, Socialistisk  

 Folkepartis og Centrum-Demokraternes medlemmer af udvalget) ønsker at udtale,  

 at det forudsættes, at den, der tager imod tilbudet om et midlertidigt  

 døgnophold, bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig, og at det ikke stiller  

 folk ringere end den tidligere ordning.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af ministeren under nr. 9 stillede  

 ændringsforslag og bemærker i øvrigt:
 Fremskridtspartiet finder, at lovforslaget i den fremsatte form var ganske  

 udmærket, og kan ikke støtte de af ministeren stillede ændringsforslag til  

 lovforslaget, bortset fra nr. 9.
 Fremskridtspartiet finder, at det er helt acceptabelt, at  

 erhvervsudygtighedsbeløbet bortfalder, når pensionisten flytter på  

 institution, idet erhvervsudygtighedsbeløbet er ment som en erstatning for  

 manglende biindtægt.
 Når pensionisten først er så svækket og dermed heller ikke i stand til at  

 have biindtægter, at han/hun vælger at flytte på institution, så er  

 muligheden for biindtægter alligevel væk, uanset om man tidligere var  

 berettiget til erhvervsudygtighedsbeløbet eller ej.
 På institutionerne har pensionisterne samme muligheder og samme forhold,  

 derfor skal ingen favoriseres, selv om de i deres erhvervsaktive liv var  

 berettiget til erhvervsudygtighedsbeløb.
 Til gengæld mener Fremskridtspartiet, at pensionisterne ikke skal vurderes  

 efter deres formue, når der skal tildeles tilskud og pension, så længe  

 folkepensionen ikke er kommet op på et anstændigt niveau.
Ændringsforslag Af socialministeren, tiltrådt af et flertal (udvalget med  

 undtagelse af FP):
Til § 1 1) I den under nr. 7 foreslåede ændring af § 136, stk.  

 2, ændres »450 kr.« til: »380 kr.«, og »350  

 kr.« ændres til: »280 kr.« 2) I den under nr. 8 foreslåede ændring af § 136, stk.  

 3, ændres »81 mio. kr.« til: »68 mio. kr.«, og  

 »105 mio. kr.« ændres til: »84 mio. kr.« 3) I det under nr. 9 foreslåede stk. 4 til lovens  

§ 136 ændres »8 mio. kr.« til: »11 mio. kr.«, og  

 »15 mio. kr.« ændres til: »22 mio. kr.« 4) I det under nr. 9 foreslåede stk. 5 til lovens  

§ 136 ændres »4.650 kr.« til: »5.410 kr.«, og  

 »4.750 kr.« ændres til: »5.510 kr.« Til § 2 5) I nr. 1 udgår i det foreslåede stk. 7 til lovens  

§ 46 »§ 79 eller«, og ordene »erhvervsudygtighedsbeløb,  

 bistands- og plejetillæg« ændres til: »bistands- eller  

 plejetillæg«.
 6) I den under nr. 2 foreslåede nye § 46 a udgår i  

stk. 1 », bortset fra et eventuelt tilkendt  

 erhvervsudygtighedsbeløb og bistands- og plejetillæg,» og »og §  

 119«.
 7) I den under nr. 2 foreslåede nye § 46 a indsættes  

 efter stk. 1 som nyt stykke:
»Stk. 2. Uanset bestemmelsen i § 46, stk. 1, bevares  

 pensionen, bortset fra et eventuelt tilkendt bistands- eller plejetillæg, for  

 personer, for hvem der er truffet bestemmelse om optagelse på en institution,  

 der er omfattet af bestemmelsen i § 119 i lov om social bistand.« Stk. 2 bliver herefter stk. 3.
 8) I det under nr. 2 foreslåede nye § 46 a, stk. 2,  

 der bliver stk. 3, ændres »erhvervsudygtighedsbeløb og bistands- og  

 plejetillæg« til: »bistands- eller plejetillæg«.
Til § 3 Af socialministeren, tiltrådt af udvalget:
 9) I stk. 1 ændres »1. april« til: »1.  

 juli«.
 Af socialministeren, tiltrådt af et flertal (udvalget med  

 undtagelse af FP):
 10) Stk. 4 affattes således:
»Stk. 4. § 2, nr. 1, har fra den 1. januar 1992 virkning for  

 bistands- eller plejetillæg til personer, der på dette tidspunkt har ophold  

 på de nævnte institutioner.« 11) Stk. 5 affattes således:
»Stk. 5. § 2, nr. 2, har virkning fra den 1. januar 1992.  

 Bestemmelsen har dog fra den 1. juli 1991 virkning for de personer, der på  

 dette tidspunkt er omfattet af pensionslovens § 46, stk. 1, og for hvem der  

 er truffet afgørelse om optagelse i plejehjem, der er omfattet af  

 bestemmelsen i § 85 a i lov om social bistand.« Bemærkninger Til nr. 1-11 Under behandlingen af nærværende lovforslag i Folketingets Socialudvalg  

 har der fra flere sider været udtrykt betænkelighed ved den foreslåede  

 inddragelse af erhvervsudygtighedsbeløbet for personer i kommunale plejehjem  

 efter bistandslovens § 79 og døgninstitutioner efter lovens § 112, der er  

 eller bliver omfattet af ordningerne med pensionsudbetaling efter  

 bistandslovens § 85 a eller § 119. Der har særlig været betænkelighed ved at  

 ændre vilkårene for beboere under forlængelsen af den midlertidige ordning  

 med pensionsudbetaling efter bistandslovens § 85 a.
 På denne baggrund foreslås lovforslaget ændret, således at der fortsat  

 udbetales erhvervsudygtighedsbeløb samt et eventuelt tilkendt bistands- eller  

 plejetillæg til beboerne på plejehjem, der er omfattet af pensionsudbetaling  

 efter bistandslovens § 85 a.
 Det foreslås endvidere, at erhvervsudygtighedsbeløbet kan udbetales til de  

 personer, der har ophold på en institution efter § 112, og som bliver  

 omfattet af den 2-årige forsøgsperiode med udbetaling af pension efter  

 forslagets § 119. Disse beboere vil efter forslaget ikke få udbetalt et  

 eventuelt tilkendt bistands- eller plejetillæg.
 Som følge af de økonomiske konsekvenser af disse ændringer sker der en  

 regulering af kompensationsbeløbene samt de beløb, der samlet er afsat til  

 ordningerne i 1991-93. Herom henvises til de økonomiske bemærkninger.
Økonomiske konsekvenser a.
Pensionsudbetaling på kommunale plejehjem (§ 85 a-ordningen) Det offentliges merudgift ved udbetaling af erhvervsudygtighedsbeløb til  

 beboerne på § 85 a-plejehjem er beregnet til 20 mio. kr. i 1991 og 32 mio.  

 kr. i 1992, idet der er taget højde for indtægterne fra beboernes betaling af  

 merhusleje.
Når der desuden tages højde for det offentliges indtægter fra  

 beboernes skattebetaling, bliver merudgiften (netto) 8,3 mio. kr. i 1991 og  

 13,4 mio. kr. i 1992.
 Da udbetaling af erhvervsudygtighedsbeløb medfører merindtægter for  

 kommunerne, nedsættes kompensationsbeløbet med 70 kr. om måneden.
Nettomerudgiftens fordeling på de offentlige kasser i 1991 og 1992 fremgår  

 af nedenstående oversigt.
I oversigten er der taget højde for reduktionen af  

 kompensationsbeløbet for kommunerne og for udligning af bloktilskuddet i  

 forhold til amterne.
Beboere Kommuner Amter Stat Det off. mio. kr. mio. kr.  

 mio. kr. mio. kr. mio. kr.
1991 8,3 0,1 1,8 -10,2 - 8,3 1992 13,4 -0,1 3,0 -16,3 -13,4 b.
Pensionsudbetaling på institutioner for personer med vidtgående  

 fysiske eller psykiske handicap og særlige plejehjem (§ 119-ordningen) Det offentliges merudgift ved udbetaling af erhvervsudygtighedsbeløb til  

 beboere på § 112-institutioner er beregnet til 8,6 mio. kr. i 1992 og 17,2  

 mio. kr. i 1993, idet der er taget højde for indtægterne fra beboernes  

 betaling af merhusleje.
Når der desuden tages højde for det offentliges  

 indtægter fra beboernes skattebetaling, bliver merudgiften (netto) 3,7 mio.  

 kr. i 1992 og 7,4 mio. kr. i 1993.
 Da udbetaling af erhvervsudygtighedsbeløb medfører større indtægter for  

 kommunerne ved at udbetale pension på § 112, stk. 1-institutioner end på §  

 112, stk. 2-institutioner, forhøjes kompensationsbeløbet med 760 kr. i 1992  

 og 1993.
Nettomerudgiftens fordeling på de offentlige kasser i 1992 og 1993 fremgår  

 af nedenstående oversigt.
I oversigten er der taget højde for reduktionen af  

 kompensationsbeløbet for kommunerne og for udligning af bloktilskuddet i  

 forhold til amterne.
Beboere Kommuner Amter Stat Det off. mio. kr. mio. kr.  

 mio. kr. mio. kr. mio. kr.
1992 3,7 1,2 0,7 - 5,6 -3,7 1993 7,4 2,4 1,4 -11,2 -7,4 c. Økonomien vedrørende det samlede ændringsforslag Nettomerudgiftens fordeling på de offentlige kasser i 1991, 1992 og 1993  

 fremgår af nedenstående oversigt.
I oversigten er der taget højde for  

 reduktionen af kompensationsbeløbet for kommunerne og for udligning af  

 bloktilskuddet i forhold til amterne.
 Virkningen af en eventuel permanent pensionsudbetalingsordning på  

 kommunale § 79-plejehjem er ikke indregnet i 1993. Beboere Kommuner Amter  

 Stat Det off. mio. kr. mio. kr. mio. kr. mio. kr. mio. kr.
1991 8,3 0,1 1,8 -10,2 - 8,3 1992 17,1 1,1 3,7 -21,9 -17,1 1993 7,4 2,4 1,4 -11,2 - 7,4 Ad nr. 1, 2, 3 og 4 Der henvises til det under de økonomiske konsekvenser anførte.
Ad nr. 5, 6, 7 og 8 Der er tale om konsekvensændringer.
Der henvises til de almindelige  

 bemærkninger.
Ad nr. 9, 10 og 11 Lovens ikrafttræden udskydes til den 1. juli 1991. Bestemmelsen i stk. 2  

 opretholdes, hvorved det fortsat sikres, at kompensationsbeløbene kan ydes  

 for en ubrudt periode.
 Der henvises endvidere til bemærkninger til nr. 5-8.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
