 Under 15. september 1951 er der i København blevet undertegnet følgende  

 vareudvekslingsaftale mellem Danmark og Schweiz:
AFTALE om vareudvekslingen mellem Kongeriget Danmark og Schweiz.
 Den kongelige danske regering og den schweiziske regering er under d. d.  

 blevet enige om følgende vedrørende vareudvekslingen mellem Danmark og  

 Schweiz:
 Art. 1.
 Den danske regering vil tillade udførsel af danske varer til Schweiz, og  

 den schweiziske regering vil tillade indførsel af danske varer i Schweiz  

 indenfor det i liste I angivne omfang.
 Varer af dansk oprindelse, der ikke er nævnt i liste I, kan under  

 forbehold af de generelle danske udførselsbestemmelser udføres fra Danmark og  

 under forbehold af de særlige schweiziske indførselsbestemmelser indføres i  

 Schweiz.
 Art. 2.
 Den schweiziske regering vil tillade udførsel af schweiziske varer til  

 Danmark, og den danske regering vil tillade indførsel schweiziske varer i  

 Danmark indenfor det i liste II angivne omfang.
 Varer af schweizisk oprindelse, der ikke er nævnt i liste II, kan under  

 forbehold af de generelle schweiziske udførselsbestemmelser udføres fra  

 Schweiz og under forbehold af de særlige danske indførselsbestemmelser  

 indføres i Danmark.
 Art. 3.
Listerne I (dansk udførsel til Schweiz) og II (schweizisk udførsel til  

 Danmark) samt protokollen over samhandelen af 15. september 1951 udgør  

 integrerende dele af denne aftale.
Listerne indeholder de kontingenter, som  

 er gyldige fra den 1. oktober 1951 til den 30. september 1952.
De i listerne I og II optagne kontingenter er fastsat under forudsætning  

 af, at begge kontraherende parter forbliver medlemmer af den europæiske  

 betalingsunion indtil aftaleperiodens udløb.
De to regeringer forpligter sig  

 til under dette forbehold at udstede de nødvendige indførsels- og  

 udførselsbevillinger.
 Art. 4.
 Betalingerne for de gensidige vareleverancer vil finde sted i  

 overensstemmelse med bestemmelserne i den mellem Kongeriget Danmark og  

 Schweiz den 20. januar 1951 undertegnede betalingsaftale, der trådte i kraft  

 den 1. marts 1951.
 Art. 5.
 Hver af de kontraherende parter forpligter sig til efter anmodning at  

 meddele den anden part alle ønskede oplysninger vedrørende udstedelse af  

 indførsels- og udførselsbevillinger.
 Art. 6.
 Denne aftale omfatter også Fyrstendømmet Lichtenstein, sålænge dette er  

 forbundet med Schweiz ved en traktat om toldunion.
 Art. 7.
 Såfremt aftalen af 19. september 1950 om oprettelse af en europæisk  

 betalingsunion ophører at have gyldighed, det være sig generelt eller for et  

 af de to lande, vil de kontraherende parter træffe aftale om den fortsatte  

 regulering af den gensidige vareudveksling.
 Udfærdiget i København i to eksemplarer,  

 den 15. september 1951.
 For den kongelige danske regering:
(sign.) Sandager Jeppesen For den schweiziske regering:
(sign.) H.
Schaffner  LISTE I.
Dansk udførsel til Schweiz fra 1. oktober 1951 til 30. september 1952 bringes til almindelig kundskab.
 Udenrigsministeriet, den 31. oktober  

 1951.
 Ole Bjørn Kraft.
