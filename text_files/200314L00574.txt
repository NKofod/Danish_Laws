Betænkning afgivet af Kommunaludvalget den 27. maj 2004 Betænkning over Forslag til lov om  

 ændring af lov om valg til Folketinget (Udvidelse af kredsen af personer med dansk indfødsret, der  

 under ophold i udlandet anses for at have fast bopæl i riget, og afkortelse  

 af  

 fristen for optagelse på valglisten, for så vidt angår vælgere, der opholder  

 sig i udlandet eller tilflytter fra udlandet) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 4 ændringsforslag til lovforslaget.
Indenrigs- og  

 sundhedsministeren har stillet ændringsforslag nr. 3. Dansk Folkepartis  

 medlemmer af udvalget har stillet ændringsforslag nr. 1, 2 og 4.
2. Udvalgsarbejdet Lovforslaget blev fremsat den 11. december 2003 og var til 1.  

 behandling den 15. januar 2004. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 7. november 2003 dette  

 udkast til udvalget, jf. alm. del  bilag 28. Den 11. december 2003  

 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danes Worldwide/Dansk Samvirke og  

 Valgretsforeningen i Danmark.
Deputationer Endvidere har Danes Worldwide/Dansk Samvirke og  

 Valgretsforeningen i Danmark mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 2 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og RV) indstiller lovforslaget til  

  

 vedtagelse  

  

 med det af indenrigs- og  

 sundhedsministeren stillede ændringsforslag og vil stemme imod de af DF  

 stillede ændringsforslag.
 Venstre og Det Konservative Folkeparti har naturligvis fortsat  

 samme ønske om at udvide kredsen af personer med dansk indfødsret, der har  

 valgret til Folketinget uanset udlandsophold, som da regeringen tiltrådte.
V og KF må imidlertid samtidig konstatere, at det på baggrund af  

 den betænkning, Valgretsudvalget har afgivet, ikke er muligt at realisere  

 dette  

 ønske inden for grundlovens rammer.
Valgretsudvalget fik til opgave af  

 regeringen at undersøge mulighederne for, hvorledes kredsen af personer med  

 dansk indfødsret, der under ophold i udlandet har valgret til Folketinget, i  

 videst muligt omfang kan udvides inden for rammerne af grundloven.
Det har  

 været Valgretsudvalgets vurdering, at en udvidelse af kredsen af personer med  

 dansk indfødsret, der under ophold i udlandet opfylder bopælskravet i  

 grundloven, kun kan komme på tale for personer, der forholdsvis kortvarigt og  

 midlertidigt har taget ophold i udlandet.
Valgretsudvalget har i  

 overensstemmelse hermed fundet, at personer med dansk indfødsret, der har til  

 hensigt at vende tilbage til riget inden for en længere periode end 2 år  

 efter  

 udrejsen, og som ikke hører til de grupper, der er opregnet i den gældende  

 folketingsvalglovs  

 § 2, ikke kan anses for at have fast bopæl i riget, jf. betænkning nr.  

 1432/2003, side 293-309, 316-318, 321 og 322. Det er samtidig  

 Valgretsudvalgets  

 opfattelse, at grundlovens bopælskrav ikke er i strid med EU-retten, jf.  

 betænkningens side 154-156, hvilket Justitsministeriet kan henholde sig til,  

 jf. indenrigs- og sundhedsministerens besvarelse den 6. april 2004 af §  

 20-spørgsmål nr.
S 2616 stillet af Poul Nødgaard (DF) (L 114  bilag  

 10).
V og KF er klar over, at andre juridiske eksperter har givet  

 udtryk for en anden fortolkning af grundlovens bopælskrav og af EU-rettens  

 krav  

 til de danske valgregler.
På baggrund af Valgretsudvalgets betænkning hersker  

 der imidlertid ikke den fornødne sikkerhed for, at det vil være i  

 overensstemmelse  

 med grundlovens bopælskrav, at personer med dansk indfødsret, der har til  

 hensigt at vende tilbage til riget inden for en længere periode end 2 år  

 efter  

 udrejsen, og som ikke hører til de grupper, der er opregnet i den gældende  

 folketingsvalglovs § 2, anses for at have fast bopæl i riget.
 V og KF må med denne begrundelse stemme imod ændringsforslagene  

 fra DF, uanset at V og KF kan tilslutte sig DFs ønske om at give  

 valgret til  

 personer med dansk indfødsret, der tager til udlandet, og som har tænkt sig  

 at  

 vende tilbage til Danmark inden 12 år efter udrejsen.
V og KF vil imidlertid fortsat arbejde for på længere sigt at  

 give valgret i et videre omfang til personer med dansk indfødsret, der  

 opholder  

 sig i udlandet.
Hvis det på længere sigt viser sig muligt at realisere dette  

 ønske, vil V og KF på ny tage sagen op.
Hvis en ændring af grundloven bliver  

 aktuel, vil V og KF derfor arbejde for, at det bliver muligt inden for den  

 nye grundlovs  

 rammer at realisere dette ønske.
Socialistisk Folkepartis lægger vægt på den argumentation, der  

 ligger i betænkning nr. 1432/2003, og hvis konklusioner er meget grundigt  

 underbygget.
Betænkningen er i virkeligheden en videnskabelig redegørelse og  

 den  

 første og eneste grundige gennemgang af tolkningen af begrebet »fast bopæl i  

 riget« med inddragelse af alle forarbejderne til ikke mindst 1849-grundloven.  

 SF har godt nok konstateret, at der er andre, der har en anden tolkning.
Men  

 den bygger ingenlunde på lignede grundige analyser og kan efter SFs  

 opfattelse  

 reelt ikke bruges som argumentation i denne sammenhæng.
SF mener selvfølgelig, at grundloven skal fortolkes, og at den  

 over tid er tolket forskelligt.
Men der er naturligvis også grænser, og  

 betænkning  

 nr. 1432 argumenterer grundigt og velunderbygget for, at der er grænser her,  

 hvis man skal holde sig inden for grundlovens rammer.
Men det viser  

 selvfølgelig  

 også, at vil man gå længere, må man ændre grundloven.
Et  

  

 mindretal  

  

 i  

 udvalget (DF) indstiller lovforslaget til  

  

 vedtagelse  

  

 med de stillede ændringsforslag.
Selv om de af mindretallet stillede  

 ændringsforslag ikke vedtages, vil mindretallet stemme for lovforslaget ved  

 3.  

 behandling.
Dansk Folkeparti skal henvise til grundlovens § 29, som  i modsætning  

 til de fleste andre landes lovgivning  stiller krav om »fast ophold i  

 riget«  

 som betingelse for at kunne opnå valgret ved folketingsvalg.
De fleste andre  

 lande kræver alene statsborgerskab som betingelse.
Det gælder f.eks. næsten  

 alle europæiske lande og USA.
 Betingelsen om fast ophold i riget er  inden for grundlovens  

 rammer  blevet forstået sådan, at danske statsborgere, der opholder sig  

 midlertidigt i udlandet, anses for at opfylde betingelsen, såfremt de  

 pågældende er ansat af og udsendt af en dansk offentlig myndighed eller en  

 herværende virksomhed eller opholder sig i udlandet som ansat i en  

 international organisation eller gør tjeneste i en dansk hjælpeorganisation  

 eller opholder sig i udlandet i uddannelsesøjemed eller af helbredsmæssige  

 grunde  

 m.v.
Uanset denne fortolkning, sådan som den er udmøntet i  

 folketingsvalglovens § 2, stk. 2, nr. 1-6, er der i dag et betydeligt antal  

 danske statsborgere anslået til omkring 100.000 personer  der ikke kan  

 deltage  

 i folketingsvalg, uanset at deres udlandsophold i realiteten kun er af  

 midlertidig karakter.
For en stor del af disse danske statsborgere gælder, at  

 de har bevaret en nær tilknytning til Danmark, bl.a. gennem erhvervsmæssig  

 virksomhed, ved at opretholde helårs- eller fritidsbolig i Danmark eller ved  

 at  

 betale skatter til Danmark.  

    

  

 Hertil  

 kommer, at behovet for at kunne opretholde sine borgerlige rettigheder   

 herunder retten til at stemme ved folketingsvalg  bør imødekommes  

 gennem en  

 tidssvarende lovgivning, der er afpasset efter samtidens forhold, herunder  

 den  

 øgede mobilitet, it-teknologi m.v., der gør det helt naturligt, at danskere i  

 kortere eller længere perioder tager midlertidigt ophold i udlandet.
 Der er derfor behov for en lempelse af den hidtidige, meget  

 restriktive fortolkning af grundlovens § 29.
Der har da også i de senere år været en bred og en voksende  

 politisk interesse for at omdefinere kravet om fast ophold i riget.
Så sent  

 som  

 i regeringsgrundlaget fra 2001 for den nuværende regering fastslås således:
»Regeringen ønsker at ændre lovgivningen, så det ikke er  

 ansættelsesforholdene, men i stedet den reelle tilknytning til Danmark, der  

 er  

 afgørende for, om personer opnår stemmeret.
Alle personer, der for en periode  

 på 12 år arbejder i udlandet, men som har tænkt sig at vende tilbage til  

 Danmark, skal have mulighed for at opretholde stemmeretten i den periode,  

 vedkommende måtte opholde sig i udlandet.
På den måde undgås unødige  

 bureaukratiske komplikationer i forbindelse med ansøgningen om opretholdelse  

 af  

 stemmeret.« DF finder, at  

 lovforslaget om en 2-års-regel er helt utilstrækkeligt.
Efter det oplyste vil  

 kun ca. 1.000 danske statsborgere være omfattet af lempelsen.
 Betænkning nr. 1432/2003  

 (Valgret under udlandsophold), der ligger til grund for lovforslaget,  

 dokumenterer efter mindretallets opfattelse ikke, at en 2-års-regel er den  

 mindst restriktive fortolkning, der er mulig inden for grundlovens rammer.
For det første fremgår det, at et mindretal på 2 af udvalgets 6  

 medlemmer har fundet, at meget taler for, at en 12-års-regel kan gennemføres  

 inden for grundlovens rammer.
Disse udvalgsmedlemmer har lagt vægt på, at en  

 sådan ordning ville svare til den praksis, som konsekvent og i en lang  

 periode  

 fra 1980 til 2003 har været fulgt af Valgretsnævnet, og at der på denne  

 baggrund måtte kræves meget sikre holdepunkter for at fastslå, at en sådan  

 praksis ikke kan lovfæstes.  

    

  

 For det andet  

 foretager udvalgets flertal ikke nogen egentlig juridisk fortolkning og  

 herunder ingen formålsfortolkning, men henviser alene til en »naturlig  

 sproglig  

 forståelse« af ordene.
Hertil må bemærkes, at ordene »fast bopæl i riget« er  

 skrevet i en tidsperiode, hvor den internationalisering og mobilitet, vi  

 kender  

 i dag, ikke kunne forudses, og derfor ikke har haft indflydelse på ordvalget.  

 En fortolkning, der udelukkende bygger på ordenes sproglige indhold, er  

 derfor  

 ikke særlig vejledende i forbindelse med det problem, der er påvist.
DF peger på, at flere eksperter, der ikke var medlemmer af  

 udvalget, bl.a. professor, dr. jur.
Hjalte Rasmussen og kontorchef, lic. jur.  

 Peter Vestergaard, har givet udtryk for, at begrænsning i adgangen til at  

 afgive stemme ved et folketingsvalg er i strid med de i EU gældende  

 principper  

 om retten til fri bevægelighed, fri etableringsret m.v.
DF gør endvidere opmærksomheden på de synspunkter, der er  

 formuleret af professor, dr. jur.
Peter Germer i et notat til Folketingets  

 Kommunaludvalg af 6. september 2001. (Bilag 43 til beslutningsforslag nr.
B  

 144, folketingsåret 2000-01). Heri citeres fra Germers »Statsforfatningsret«,  

 3.  

 udgave, 2001, kapitel 3:
»Udtrykket fast bopæl i riget omfatter bopæl i alle dele af  

 riget, herunder Færøerne og Grønland.
Nogen nærmere præcisering af, hvad der  

 skal forstås ved »fast bopæl«, findes ikke i grundloven.
Folketingsvalglovens  

 §  

 2 har udvidet bopælsbegrebet i betragtelig grad.
Disse udvidelser må i dag  

 anses for dækket af forfatningsretlig sædvane.
Hvis samfundsudviklingen  

 tilsiger det, må lovgivningsmagten kunne udvide bopælsbegrebet yderligere,  

 men  

 administrative myndigheder og domstolene kan ikke gå ud over lovgivningens  

 grænser i deres fortolkning af bopælsbegrebet.« I notatet til Kommunaludvalget skriver Germer herom:
»Hvis lovgivningsmagten finder, at udlandsdanskere  på grund af  

 samfundsudviklingen og den tekniske udvikling  i otte år efter  

 fraflytning må  

 anses for at have bevaret en tilknytning til Danmark, der kan sidestilles med  

 fast bopæl i riget, vil jeg mene, at der kan argumenteres for, at en sådan  

 lov  

 ud fra en formålsfortolkning vil være forenelig med grundlovens § 29, stk.  

 1.« DF finder sammenfattende, at der er vægtige argumenter, der  

 taler for, at udvidelsen af kredsen af danske statsborgere ved ændring af  

 folketingsvalglovens § 2 skal gå længere end foreslået af regeringen.
DF har  

 derfor stillet ændringsforslag, hvorved det sikres, at udlandsdanskere anses  

 for at have fast bopæl i riget, såfremt de agter at vende tilbage til riget  

 inden for 12 år efter udrejsen.
 Et  

  

 andet mindretal  

  

 i  

 udvalget (RV) vil ved 2. behandling redegøre for sin stilling til  

 lovforslaget  

 og de stillede ændringsforslag.
Det Radikale Venstre ønsker, at danske statsborgere, der  

 bosætter sig i udlandet, og som bevarer deres statsborgerskab, skal have  

 bedre  

 muligheder for at bevare deres stemmeret til Folketinget end tilfældet er i  

 dag.
Mere end 20 års praksis med at give stadig flere grupper af  

 udlandsdanskere dispensation fra grundlovens bopælskrav har efter vor  

 opfattelse udviklet sig til et uigennemskueligt væv af  

    

  

 afgørelser, der må forekomme udlandsdanskerne  

 tilfældigt og vilkårligt.
RV har derfor med forventning set frem til mere  

 ensartede regler på området og en væsentlig udvidelse af stemmeretten.
Ved  

 VK-regeringens tiltrædelse blev der givet et klart løfte om, at dette ville  

 ske.
Det foreliggende lovforslag er en skuffelse for alle, der havde  

 håbet på et gennembrud på området.
Det ekspertudvalg, hvis betænkning ligger  

 til grund for lovforslagets meget restriktive 2-års-grænse, mener endda, at  

 den  

 hidtidige praksis har udviklet sig for langt.
Man kan derfor frygte, at den  

 mulighed for dispensation, der gennem årene har udviklet sig, jf.  

 folketingsvalglovens § 2, fremover vil blive forvaltet mere restriktivt.  

 Udlandsdanskerne risikerer hermed at komme fra asken til ilden.
 Et stort flertal i Folketinget ønsker at danske statsborgere i  

 udlandet skal kunne bevare deres stemmeret i længere tid.  

    

  

 Ændringsforslaget om en længere periode har  

 modtaget mange pæne ord, men flertallet ønsker alligevel at følge  

 ekspertudvalgets anbefaling på 2 år, uanset at man er klar over, at andre  

 juridiske  

 eksperter har en anden fortolkning end udvalget.
RV vil fortsat arbejde for at danske statsborgere bevarer deres  

 stemmeret, også selv om de opholder sig længere tid i udlandet.
Med det  

 foreliggende lovforslag løses stort set ingen problemer, og  

    

  

 selv et meget velvilligt flertal i  

 Folketinget vil ikke kunne bringe sagen videre, fordi der nu er lagt en meget  

 restriktiv fortolkning af grundlovens bopælskrav til grund.
 De mange danske statsborgere, der bor og arbejder i udlandet er  

 i pagt med internationaliseringen af både det økonomiske og politiske liv.  

 Det  

 er den danske grundlov imidlertid ikke, og de tusindvis af danskere, der med  

 rette føler sig demokratisk umyndiggjort, har herefter kun ét at håbe på: en  

 grundlovsændring.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (DF):
Til § 1 1)  

  

 I det under  

  

 nr. 1  

  

 foreslåede  

  

 § 2, stk. 3,  

  

 ændres »2 år« til: »12 år«.
[12-års-grænse for valgret for personer med ophold i udlandet] 2)  


  

 Nr.  

 4  

  

 udgår.
[Ens regler for optagelse på valgliste for personer omfattet af  

 § 2, stk. 1-4] Til § 2 Af  

 	  

    

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af RV):
 3)  

  

 I  

  

 stk. 1  

  

 ændres »1. april« til: »1. juli«.
[Ændret ikrafttræden] Af  

 	  

    

 et  

  

 mindretal  

  

 (DF):
 4)  

  

 I  

  

 stk. 2  

  

 ændres »nr. 1-4,« til: »nr. 1-3,«.
[Konsekvensændring som følge af ændringsforslag nr. 2] Bemærkninger Til nr. 1 Det foreslås, at personer med dansk indfødsret, der agter at  

 vende tilbage til riget inden for 12 år efter udrejsen, samt de med disse  

 personer samlevende ægtefæller, registrerede partnere og ugifte samlevende  

 med  

 dansk indfødsret bevarer stemmeretten i 12 år efter udrejsen.
Det gælder  

 uanset  

 formålet med udlandsopholdet.
 Ved at grænsen sættes ved 12 år, bliver der mulighed for  

 ligebehandling af personer, som er omfattet af § 2, stk. 2, og personer, som  

 bliver omfattet af § 2, stk. 3, i overensstemmelse med en praksis i  

 Valgretsnævnet,  

 som i mange år bevilgede valgret i 12 år.
En valgret på 12 år vil desuden være mere i overensstemmelse med  

 »Regeringsgrundlaget fra 26. november 2001«, som regeringen synes at have  

 glemt.
Her gav regeringen et løfte om, at »  

 Alle personer, der for en periode på 12 år arbejder i  

 udlandet, men som har tænkt sig at vende tilbage til Danmark, skal have  

 mulighed for at opretholde stemmeretten i den periode, vedkommende måtte  

 opholde sig i udlandet.
På den måde undgås unødigt bureaukratiske  

 komplikationer i forbindelse med ansøgningen om opretholdelse af stemmeret.« Imidlertid  

 har regeringen i stedet for at holde dette løfte nedsat et udvalg af  

 juridiske  

 eksperter til at vurdere, hvad der i grundlovens § 29 skal anses for »fast  

 bopæl«.
Et flertal i Valgretsudvalget (på 4 ud af 6 medlemmer) har skønnet,  

 at  

 grænsen går ved 2 år.
Regeringen har herefter valgt at følge dette skøn og  

 foreslå en 2-års-grænse for stemmeretten.
Dette er sket, uanset at andre  

 fremtrædende juridiske eksperter stiller spørgsmål ved, om en grænse på 2 år  

 er  

 mere i overensstemmelse med grundloven end f.eks. en grænse på 8 eller 12 år.
 At sætte grænsen ved 2 år på baggrund af et skøn, som der fra  

 flere sider sættes spørgsmål ved, er en krænkende udelukkelse af en stor  

 gruppe  

 af danskere, som arbejder i udlandet for at dygtiggøre sig, og som er et  

 stort  

 aktiv for det danske samfund, når de efter en årrække vender hjem.
Til nr. 2 og 4 Det vil være rimeligt, at der gælder ens regler med hensyn til  

 afgørelse om optagelse på folketingsvalglisten, uanset om der er tale om  

 personer, der er omfattet af § 2, stk. 1, 2, 3 eller 4.
Til nr. 3 Da det ikke har været muligt at nå at gennemføre  

 lovgivningsprocessen så betids, at loven kan træde i kraft den 1. april 2004  

 eller eventuelt den 1. maj 2004, foreslås ikrafttrædelsestidspunktet udsat  

 til  

 den 1. juli 2004.
Som anført i  

 lovforslagets specielle bemærkninger er baggrunden for det i lovforslagets §  

 2,  

 stk. 1, anførte ikrafttrædelsestidspunkt den 1. april 2004, at lovforslaget  

 dermed kunne få virkning ved Europa-Parlaments-valget den 13. juni 2004. Nye  

 regler, der skal finde anvendelse ved et bestemt valg, herunder  

 Europa-Parlaments-valget den 13. juni 2004, skal være vedtaget og sat i  

 kraft,  

 ikke blot i passende tid forud for valgdagen, men også i passende tid forud  

 for  

 de tidsfrister for forberedelsen af valget, der er relevante i relation til  

 de  

 nye regler  i dette tilfælde tidsfristen for optagelse på og  

 udarbejdelse af  

 valglister.
Denne tidsfrist indtræder efter gældende regler den 28. maj 2004  

 for Europa-Parlaments-valget den 13. juni 2004. Ved et  

 ikrafttrædelsestidspunkt, der ligger væsentligt tættere på den 28. maj 2004  

 end  

 den 1. april 2004, vil der ikke være den fornødne tid til at gennemføre de  

 nye  

 regler.
På den baggrund foreslås tidspunktet for lovens ikrafttrædelse udsat  

 til den 1. juli 2004.
Thor Gunnar Kofoed (V)  

    

  

 Gudrun Laub (V)  

    

  

 Ester Larsen (V)  

    

  

 Marianne Pedersen (V)  

  

  nfmd.  

  

    

  

 Jens Vibjerg (V)  

    

  

 Uno Larsson (DF)  

    

  

 Poul Nødgaard (DF)  

  

  fmd.  

  

    

  

 Knud Erik Kirkegaard (KF)  

    

  

 Helle Sjelle (KF)  

    

  

 Arne Toft (S)  

    

  

 Inger Bierbaum (S)  

    

  

 Jørn Pedersen (S)  

    

  

 Karen J.
Klint (S)  

    

  

 Ole Stavad (S)  

    

  

 Kristen Touborg (SF)  

    

  

 Elisabeth Arnold (RV)  

    

  

 Line Barfod (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 114 Bilagsnr.
