Den 1. august 1995 er der oprettet en ny styrelse, Økonomistyrelsen, i  

 Finansministeriet.
Samtidig er Statens Regnskabsdirektorat nedlagt.
 Til Økonomistyrelsen er henlagt en række opgaver, der tidligere blev  

 varetaget af andre dele af Finansministeriet, herunder Statens  

 Regnskabsdirektorat.
 Økonomistyrelsen har ansvaret for de centrale statslige økonomistystemer,  

 pensionsforvaltning og opgaver vedrørende statsregnskabet.
 Styrelsen leverer endvidere på et forretningsmæssigt grundlag en række  

 rådgivnings- og serviceydelser til ministerier, styrelser og statslige  

 virksomheder bl.a. inden for områderne økonomistyring, regnskabsanalyser,  

 controllerfunktioner, bruger- og turnusundersøgelser samt produktivitets- og  

 organisationsanalyser.
 Økonomistyrelsen indgår forskellige kollektive overenskomster og aftaler  

 mv. og behandler en række konkrete sager om løn- og pensionsforhold samt  

 andre ansættelsesvilkår for ansatte i staten. Økonomistyrelsen træffer bl.a.  

 afgørelse i konkrete sager om ydelser efter tjenestemandspensionsloven, jf.  

 tjenestemandspensionslovens § 31, og udtaler sig om tjenestemænds krav på  

 pension, jf. tjenestemandslovens § 31, stk. 2.
 Sekretariatet for Centralrådet for Statens Samarbejdsudvalg er placeret i  

 Økonomistyrelsen. Økonomistyrelsen varetager tillige sekretariatsfunktionerne  

 for Stillingsvurderingsrådet og Nævnet for Helbredsbedømmelser i  

 Tjenestemandssager.
 Økonomistyrelsen træffer afgørelse på finansministerens vegne, og  

 afgørelserne kan derfor ikke påklages administrativt.
Finansministeriet, den 26. juni 1996 P.M.V.
 E.B.
