Resumé  



  

 Efter at have arbejdet i udlandet i en årrække besluttede en dansk mand der  

 nærmede sig pensionsalderen, sig for at vende tilbage til Danmark.
I 2002  

 rejste han derfor til Danmark sammen med sin filippinske hustru som han havde  

 kendt i ca. 8 år.
Manden mente at han bl.a. på grund af sygdom ikke kunne bo i  

 Filippinerne, og hustruen indgav ansøgning om opholdstilladelse på grundlag  

 af  

 ægteskabet.
Manden, der ikke længere arbejdede, oplyste under behandlingen af  

 sagen at han kunne forsørge sin hustru med de dagpenge han modtog, og sin  

 formue.
 Udlændingemyndighederne afslog at give hustruen  

 opholdstilladelse med den begrundelse at hendes mand ikke havde godtgjort at  

 være i stand til at forsørge hende, idet hverken dagpenge eller formue kunne  

 indgå i grundlaget for vurderingen af forsørgelsesevnen.  

 Udlændingemyndighederne mente endvidere ikke at de foreliggende oplysninger  

 om  

 mandens helbredsforhold og muligheder for at tage ophold i Filippinerne kunne  

 begrunde en fravigelse af kravet om godtgørelse af forsørgelsesevne i  

 udlændingelovens § 9, stk. 3.
 Ombudsmanden bad udlændingemyndighederne om i en udtalelse dels  

 at komme med oplysninger om hjemlen til at se bort fra formueforhold ved  

 vurderingen af forsørgelsesevnen, dels at redegøre for  

 undersøgelsesprincippets  

 og den europæiske menneskerettighedskonventions artikel 8s betydning i  

 sagen.
Ministeriet for Flygtninge, Indvandrere og Integration meddelte  

 herefter ombudsmanden at ministeriet havde besluttet at ændre principperne  

 for  

 inddragelse af formue og at genoptage den konkrete sag for nærmere at  

 undersøge  

 betydningen af mandens helbredsforhold og mulighed for at tage ophold i  

 Filippinerne.
Ombudsmanden meddelte herefter at han standsede sin  

 undersøgelse  

 af sagen.
 Ministeriet for Flygtninge, Indvandrere og Integration meddelte  

 efterfølgende at ministeriet på grund af oplysninger om mandens  

 helbredsforhold  

 havde besluttet at fravige bl.a. kravet om godtgørelse af forsørgelsesevne.
 (J.nr. 2004-2040-643).
Afslag på opholdstilladelse på grund af  

 manglende forsørgelsesevne En dansk statsborger, A,  

 havde i en årrække arbejdet i Kina.
I 1997 indgik han ægteskab med B der er  

 filippinsk statsborger.
Parret havde levet sammen i Hong Kong siden 1997.
 A og B indrejste her i landet  

 den 15. oktober 2002,  

 og  

 den 17. marts 2003  

 indgav B ansøgning om familiesammenføring på baggrund af ægteskabet.  

 Ansøgningen var vedlagt vielsesattest af  

 23. maj 1997, samlivserklæring, specifikation fra As  

 A-kasse for udbetaling af dagpenge til A for perioden  

 23. september 2002  

 til  

 16. februar 2003  

 og et  

 brev af  

 2. januar 2003  

 fra International Health Insurance Danmark a/s hvoraf fremgik at  

 forsikringsselskabet på baggrund af As helbredsoplysninger ikke kunne  

 optage  

 ham i dets internationale sygeforsikring.
Af et spørgeskema dateret  

 12. maj 2003  

 fremgik  

 blandt andet at A og B havde mødt hinanden i Hongkong i 1994, og at de talte  

 engelsk og dansk sammen.
Det fremgik endvidere at A har voksne børn og  

 børnebørn samt søskende i Danmark.
B havde flere gange været på besøg i  

 Danmark.
Om sine indtægtsforhold oplyste A at han håbede at få arbejde, og  

 skemaet var vedlagt specifikation for udbetaling af dagpenge samt en  

 garantierklæring hvorved A påtog sig den fulde forsørgelse af sin ægtefælle.  

 A  

 oplyste endvidere at han i løbet af det næste halve år ville bringe sine  

 boligforhold i orden, og tilføjede at:
   et afslag som vil betyde  

 at jeg i givet fald må tage ophold i udlandet, vil have katastrofale følger  

 for  

 mig personlig, eftersom jeg på grund af sukkersyge type II vil være afskåret  

 fra at tegne en sygeforsikring.
 Ved brev af  

 20. juni 2003  

 til  

 Udlændingestyrelsen fremsendte A købsaftale for en grund og oplyste at et hus  

 på grunden ville være indflytningsklart i oktober 2003.
 Den 14. august 2003  

 meddelte Udlændingestyrelsen  

 B afslag på opholdstilladelse og skrev i den anledning bl.a.:
Konsekvenser Du skal derfor udrejse af  

 Danmark senest 15 dage fra din modtagelse af dette brev.
Retsgrundlag Efter udlændingelovens § 9,  

 stk. 1, nr. 1, kan der efter ansøgning gives opholdstilladelse til en  

 udlænding  

 over 24 år, som lever i ægteskab eller i fast samlivsforhold af længere  

 varighed med en i Danmark fastboende person over 24 år.
De to personer skal  

 leve sammen på en fælles adresse i Danmark.
 Efter udlændingelovens § 9,  

 stk. 3, skal opholdstilladelse efter stk. 1, nr. 1, betinges af, at den  

 herboende person kan forsørge ansøgeren, medmindre ganske særlige grunde  

 taler  

 derimod.
 Der skal som udgangspunkt  

 stilles krav om godtgørelse af forsørgelsesevnen i alle tilfælde af  

 familiesammenføring.  

 Det er således kun i situationer, hvor ganske særlige grunde taler derfor, at  

 kravet om godtgørelse af forsørgelsesevnen kan fraviges.
Sådanne ganske særlige grunde  

 kan foreligge i tilfælde  hvor den herboende person  

 har opholdstilladelse efter udlændingelovens §§ 7-8, og inden flugten fra  

 hjemlandet har indgået ægteskab med ansøgeren, som stammer fra samme  

 hjemland,  

 hvor den herboende person fortsat risikerer forfølgelse, eller  hvor den herboende har  

 forældremyndighed over eller samværsret med herboende børn af tidligere  

 ægteskaber eller samlivsforhold, eller  hvor det på grund af høj  

 alder, alvorlig sygdom eller alvorligt handicap vil være humanitært  

 uforsvarligt at henvise den herboende person til at tage ophold i et andet  

 land, hvor den pågældende ikke kan tilbydes pasnings- eller  

 behandlingsmuligheder, eller  hvor den herboende person  

 er studerende på en erhvervskompetencegivende uddannelse i form af en  

 videregående uddannelse eller en erhvervsfaglig ungdomsuddannelse.
Begrundelse Styrelsen har gennemgået din  

 sag.
Styrelsen finder ikke, at særlige grunde taler imod, at din ægtefælle  

 skal  

 godtgøre at være i stand til at forsørge dig.
 Styrelsen har herved lagt  

 vægt på, at din ægtefælle ikke har forældremyndighed over eller samværsret  

 med herboende  

 mindreårige børn.
 Endvidere har styrelsen lagt  

 vægt på, at der ikke til sagen er oplyst om høj alder, alvorlig sygdom eller  

 alvorligt handicap, der vil gøre det humanitært uansvarligt at henvise din  

 ægtefælle til at tage ophold i et andet land, hvor han ikke kan tilbydes  

 pasnings- eller behandlingsmuligheder.
 Det forhold, at din ægtefælle  

 lider af diabetes type II og på denne baggrund ikke kan tegne sygeforsikring,  

 kan ikke føre til en ændret vurdering af sagen.
 Ifølge Ministeriet for  

 Flygtninge, Indvandrere og Integrations bekendtgørelse om beregning af  

 forsørgelsesevnen i familiesammenføringssager og om kommunalbestyrelsens  

 udtalelse om referencens forsørgelsesevne nr. 580 af  

 10. juli 2002, skal vurderingen af,  

 om forsørgelseskravet kan ventes opfyldt, ske ved de sociale myndigheder, jf.  

 Bekendtgørelsens § 21.
 Styrelsen kan dog undlade at  

 anmode de sociale myndigheder om udtalelse i tilfælde, hvor det er åbenbart,  

 at  

 referencen er i stand til at forsørge ansøgeren, eller hvis det er åbenbart,  

 at  

 referencen ikke er i stand til at forsørge ansøgeren, jf. § 22, stk. 1.
 Styrelsen har gennemgået  

 sagen, og i forbindelse hermed undladt at anmode de sociale myndigheder om en  

 udtalelse.
 Styrelsen har herved lagt  

 vægt på, at din ægtefælle til styrelsen har oplyst at han modtager dagpenge.  

 Denne ydelse kan ikke medregnes ved opgørelsen af, om forsørgelsesevnen er  

 opfyldt, idet der er tale om en ydelse, som ikke er medregnet i  

 bekendtgørelsens § 12, som en ydelse, der kan indgå i  

 forsørgelsesvurderingen.  

 Det følger derfor, at din ægtefælle ikke er i stand til at forsørge dig.
 Da din ægtefælle således ikke  

 har godtgjort at være i stand til at forsørge dig, kan styrelsen ikke give  

 dig  

 opholdstilladelse.
Det bemærkes, at styrelsen  

 ikke ved afgørelsen har taget stilling til, hvorvidt de øvrige betingelser  

 for  

 at meddele dig opholdstilladelse efter udlændingelovens § 9, stk. 1, nr. 1,  

 er  

 opfyldt. A henvendte sig samme dag   

 14. august 2003  

   

 personligt i Ministeriet for Flygtninge, Indvandrere og Integration for at  

 klage  

 over Udlændingestyrelsens afgørelse.
Af ministeriets notits fremgik at han  

 til  

 støtte for klagen anførte at han på grund af sukkersyge ikke turde bosætte  

 sig  

 i Filippinerne hvor der ikke findes en sygesikringsordning; A frygtede at han  

 ville blive ruineret hvis han efter at have bosat sig dér skulle falde om på  

 gaden.
Han anførte endvidere at han led af frossen skulder, og at B havde  

 smerter i brystet og samme dag skulle til en mammografisk undersøgelse.
A  

 oplyste videre at han modtog dagpenge og havde et bankindestående på ( ), og  

 at  

 han på et tidspunkt ville modtage pension.
Ved personlig henvendelse til  

 ministeriet  

 den 18. august  

 2003  

 oplyste A at det efter scanning var blevet konstateret at B  

 ikke fejlede noget.
Samtidig indleverede han et brev til ministeriet hvori  

 han  

 uddybede sin klage.
A anførte blandt andet at den filippinske stat krævede  

 a  

 clean health bill og forsikring for at udstede et resident  

 visa.
Han oplyste  

 at han i oktober 2005 ville få udbetalt et engangsbeløb samt livslang  

 pension.  

 Han skrev i den forbindelse at han og B havde boet i 10 måneder i Danmark  

 uden  

 offentlig hjælp.
Han anførte endvidere at han i tilfælde af at B blev udvist  

 til sit hjemland, stadig ville have forsørgerpligt; hun var 47 år, havde  

 ingen  

 bolig og kunne ikke regne med hjælp fra familie, og hvis han skulle føre  

 husholdning i to lande, ville det blive belastende for hans økonomi.
A  

 tilføjede at hans læge ville fremsende helbredsmæssige oplysninger.
Den 21. august 2003  

 modtog ministeriet en  

 udtalelse fra As praktiserende læge; det fremgår heraf at A led af type  

 II  

 diabetes der trods behandling endnu ikke var velreguleret.
Desuden led han af  

 forhøjet blodtryk og havde det sidste års tid haft symptomer på en frossen  

 skulder; trods undersøgelse og behandling hos speciallæger og på  

 rheumatologisk  

 afdeling, X Hospital, havde han fortsat smerter døgnet rundt, og hans  

 bevægelighed var indskrænket.
Den 22. august 2003  

 fremsendte A til  

 ministeriet en række helbredsoplysninger fra en speciallæge i rheumatologi,  

 en  

 røntgenklinik, en fysioterapeutisk klinik og rheumatologisk afdeling på X  

 Hospital  

 med diagnosen frossen skulder.
Han oplyste i den forbindelse blandt andet at  

 hans diabetes var blevet opdaget i Kina i juli 2002 i forbindelse med en  

 operation for årebetændelse i benene, og at han ligeledes var blevet opereret  

 her i landet i marts 2003 for årebetændelse.
Ved personlig henvendelse i  

 ministeriet  

 den 26. august  

 2003  

 forespurgte A til sagen.
Af ministeriets notits fremgår at han  

  med henblik på at ministeriet kunne tage fornyet stilling til hans  

 anmodning  

 om opsættende virkning  blev bedt om at fremlægge en fuldstændig  

 journaludskrift fra sin praktiserende læge og hospital her i Danmark samt  

 dokumentation fra det kinesiske hospital der havde konstateret hans diabetes.
 Herefter var der forskellige  

 former for kontakt mellem A og ministeriet vedrørende sagen og spørgsmål om  

 opsættende virkning.
 Den 9. september 2003  

 anmodede A ministeriet om  

 i en notits af  

 29. august  

 2003  

 at anføre at ministeriet over for ham havde tilkendegivet  

 blandt andet at ville indhente oplysninger om priser på medicinsk behandling  

 og  

 hospitalsophold i Filippinerne.
 Den 15. september 2003  

 skrev ministeriet  

 således til A:
 Ministeriet kan i den  

 forbindelse oplyse, at ministeriet ved Deres personlige henvendelse i  

 ministeriet  

 den 29. august 2003  

 redegjorde for ministeriets praksis for oplysninger om, at den herboende  

 reference lider af sygdom, der kan medføre, at den pågældende ikke kan  

 henvises  

 til at tage ophold i et tredjeland.
 Ministeriet redegjorde  

 således for, at der i sager efter omstændighederne kan være behov for, at  

 udlændingemyndighederne indhenter oplysninger om behandlingsmuligheder i  

 tredjelande.
I forhold til Deres og Deres  

 ægtefælles sag ville dette hypotetisk set dreje sig om indhentelse af  

 oplysninger om muligheden for hospitalsbehandling samt betalingen herfor  

 under  

 ophold i Filippinerne.
Ministeriet har på det foreliggende grundlag ikke  

 fundet  

 anledning til at indhente sådanne oplysninger i Deres sag.
 Det bemærkes endelig, at  

 ministeriets notits af  

 29.  

 august 2003  

 ikke er udtryk for et fuldstændigt referat af samtalen,  

 men alene indeholder en angivelse af hovedpunkterne i samtalen.
 Ved brev af  

 4. november 2003  

 fremsendte ministeriet en udtalelse af  

 2. oktober 2003  

 fra Udlændingestyrelsen der henviste til  

 styrelsens afgørelse af  

 14.  

 august 2003, og skrev blandt andet således:
 Styrelsen har vurderet, at  

 klageren i forbindelse med personlig henvendelse hos Ministeriet for  

 Flygtninge, Indvandrere og Integration  

 den 14. august 2003  

 ikke har fremført forhold, der  

 ændrer styrelsens stillingtagen til sagen.
Det forhold, at klageren  

 ifølge erklæring af  

 20.  

 august 2003  

 fra læge (C) har forhøjet blodtryk og vedvarende  

 symptomer fra en frossen venstre skulder, kan ikke føre til en ændret  

 vurdering  

 af sagen. Ved brev af  

 6. november 2003  

 til  

 ministeriet bemærkede A at Udlændingestyrelsen øjensynlig ikke havde taget  

 hans  

 uncontrollable diabetic 2 sickness i betragtning.
Lidelsen var i  

 mellemtiden  

 blevet forværret trods en ny form for behandling.
Han oplyste at det ikke  

 havde  

 været muligt at indhente journaloplysninger fra Beijing; men han havde nu i  

 et  

 år været i behandling her i Danmark, og det var svært at forstå hvorfor  

 ministeriet fandt en journal fra fortiden mere vigtig end den journal han  

 kunne  

 fremvise for sit ophold her i landet.
A føjede til at hans lidelse ifølge  

 speciallæger ville blive forværret ved separationen fra hans ægtefælle og  

 usikkerheden om det videre forløb af hans ægteskab.
 Den 8. marts 2004  

 bad ministeriet A oplyse om  

 han var berettiget til efterløn, og i givet fald bekræfte dette over for  

 ministeriet.
 Ved brev af  

 10. marts 2004  

 til  

 ministeriet oplyste A at han i perioden fra  

 1. april 1999  

 og indtil  

 17. juli 2001  

 havde betalt  

 efterlønsbidrag indtil hans fagforening informerede ham om at udlandsdanskere  

 ikke var berettigede til efterløn, medmindre de havde været ansat i et dansk  

 firma.
 Den 8. juni 2004  

 stadfæstede ministeriet  

 Udlændingestyrelsens afgørelse og skrev blandt andet således:
Vurdering Ministeriet finder, at der ikke  

 foreligger særlige grunde til at fravige kravet om godtgørelse af  

 forsørgelsesevnen,  

 jf. herved udlændingelovens § 9, stk. 3.
 Ministeriet har herved lagt  

 vægt på, at der ikke i sagen er oplyst om personlige herunder helbredsmæssige  

 forhold, der kan begrunde en fravigelse af forsørgelseskravet.
 Det er indgået i grundlaget  

 for ministeriets afgørelse, at De har anført, at De ikke ønsker at bo på  

 Filippinerne på grund af, at De lider af sukkersyge og ikke kan få en  

 sygesikringsordning, at de filippinske sundhedsmyndigheder ikke vil give Dem  

 opholdstilladelse på grund af Deres manglende sygeforsikring, at De lider af  

 en  

 frossen venstre skulder, som gør det besværligt for Dem at bevæge venstre  

 arm,  

 at De lider af forhøjet blodtryk, at adskillelsen fra Deres ægtefælle ifølge  

 læger forværrer Deres diabetes, samt at De er indkaldt til forundersøgelse på  

 grund af blødninger i mave og tarme, men ministeriet finder ikke, at dette  

 kan  

 føre til et andet resultat.
Ministeriet finder, at de  

 foreliggende oplysninger om Deres helbredsforhold ikke er af en sådan  

 karakter,  

 at de kan begrunde en fravigelse af forsørgelseskravet.
Ministeriet har i den  

 forbindelse ligeledes lagt vægt på, at De ikke har dokumenteret, at De ikke  

 vil  

 kunne modtage nødvendig behandling på Filippinerne.
Ministeriet finder på den  

 baggrund ikke, at det vil være humanitært uforsvarligt at henvise Dem til at  

 tage ophold i Deres ægtefælles hjemland.
 Ministeriet har i den  

 forbindelse ligeledes lagt vægt på, at De ikke har dokumenteret, at De ikke  

 kan  

 få indrejse- og opholdstilladelse på Filippinerne på grund af Deres  

 helbredsforhold.
De har ikke godtgjort at  

 kunne forsørge Deres ægtefælle.
Betingelsen i udlændingelovens § 9, stk. 3,  

 er  

 derfor ikke opfyldt, og Deres ægtefælle kan ikke gives opholdstilladelse  

 efter  

 udlændingelovens § 9, stk. 1, nr. 1.
 Ministeriet har herved lagt  

 vægt på, at De til sagen har oplyst, at De modtager dagpenge, hvilket ikke  

 kan  

 indgå ved opgørelsen af den månedlige bruttoindkomst, jf. § 12, stk. 1, nr.  

 3,  

 i bekendtgørelse nr. 580 af  

 10.  

 juli 2002  

 modsætningsvis.
 Ministeriet har endvidere  

 lagt vægt på, at De har oplyst, at De ifølge oplysninger fra ( ) a-kasse ikke  

 er berettiget til at modtage efterløn.
Det forhold, at De har købt  

 en grund i Danmark og har opført et hus, og at De har oplyst, at De har en  

 betydelig opsparing og kan forsørge Deres ægtefælle, kan ikke føre til en  

 ændret vurdering, da opsparede midler ligeledes ikke kan indgå i grundlaget  

 for  

 beregningen af forsørgelsesevnen, jf. bekendtgørelsens § 12. stk.  

 1. Den 13. juni 2004  

 klagede A til mig over  

 udlændingemyndighedernes afslag på opholdstilladelse.
Til støtte for klagen  

 anførte han at han ikke i den tid han havde boet her, havde anmodet det  

 offentlige  

 om bistand til trods for at han havde fået meget store udgifter til rejser og  

 dobbelt husførelse.
Han havde hjemtaget opsparede penge fra Hongkong og ladet  

 et hus opføre, og i 2005 ville en privat pension træde i kraft.
A tilføjede  

 at  

 det efter hans opfattelse var yderst kritisabelt at Udlændingestyrelsen havde  

 følt sig kompetent til at tilsidesætte lægelige udtalelser om hans  

 helbredstilstand.
Hans klage gjaldt ikke blot styrelsens afgørelse; men  

 hele  

 den ydmygende og kyniske behandling, der er blevet [ham] til del, og som  

 nævnt  

 har påført [ham] store udgifter.
 Den 22. juni 2004  

 bad jeg ministeriet og  

 Udlændingestyrelsen om en udtalelse og om udlån af sagens akter.
 I udtalelser af henholdsvis  

 5. juli og  

 23. juli 2004  

 henholdt styrelsen og ministeriet sig til de trufne afgørelser.
I brev af  

 4. oktober 2004  

 bad jeg Ministeriet  

 for Flygtninge, Indvandrere og Integration og Udlændingestyrelsen om en  

 supplerende udtalelse.
Jeg anførte bl.a. følgende i brevet til ministeriet:
 Udlændingemyndighedernes  

 afgørelse er truffet under henvisning til udlændingelovens § 9, stk. 1, nr.  

 1,  

 litra a, jf. § 9, stk. 3, jf. stk. 16 (lovbekendtgørelse nr. 685 af  

 24. juli 2003  

 ).
Efter disse bestemmelser kan  

 der gives opholdstilladelse til en udlænding over 24 år som samlever på  

 fælles  

 bopæl i ægteskab med en i Danmark fastboende person over 24 år der har dansk  

 indfødsret.
Medmindre ganske særlige grunde taler derimod, skal  

 opholdstilladelsen betinges af at den herboende som det påhviler at forsørge  

 ansøgeren, godtgør at være i stand hertil.
I bemærkningerne til  

 udlændingelovens § 9, stk. 3 (lovforslag nr.
L 152, fremsat  

 den 28. februar 2002, s. 52), er  

 blandt andet anført som eksempler på hvad der kan anses for ganske særlige  

 grunde til at undlade at kræve forsørgelsesevnen for godtgjort:
Ganske særlige grunde vil  

 først og fremmest foreligge i den situation, hvor ægtefællerne ellers  

 henvises  

 til at leve som familie i et land, hvor den herboende ikke har mulighed for  

 sammen med ansøgeren at indrejse og tage ophold, jf. herved lovforslagets  

 almindelige bemærkninger, afsnit 7.6 ( ) Ganske særlige grunde vil  

 endvidere kunne foreligge, hvis det på grund af høj alder, alvorlig sygdom  

 eller alvorligt handicap vil være humanitært uforsvarligt at henvise den  

 herboende ægtefælle til at tage ophold i et andet land, hvor den pågældende  

 ikke kan tilbydes pasnings- eller behandlingsmuligheder ( ) Hverken Ministeriet for  

 Flygtninge, Indvandrere og Integration eller Udlændingestyrelsen har ment at  

 der i (B)s sag foreligger særlige grunde til at fravige kravet om  

 godtgørelse  

 af forsørgelsesevnen, jf. udlændingelovens § 9, stk. 3.
Ministeriet har henvist til,  

 at der  trods de foreliggende oplysninger om (A)s helbredsmæssige  

 forhold   

 ikke i sagen er oplysninger om personlige herunder helbredsmæssige forhold  

 der  

 kan begrunde en fravigelse af forsørgelseskravet.
Ministeriet har i den  

 forbindelse lagt vægt på at (A) ikke har dokumenteret at han ikke kan få  

 indrejse- og opholdstilladelse på Filippinerne på grund af hans  

 helbredsforhold.
Ministeriet har ligeledes lagt vægt på at (A) ikke har  

 dokumenteret at han ikke vil kunne modtage den nødvendige behandling på  

 Filippinerne.
 Ministeriet har endvidere  

 anført at opsparede midler ikke kan indgå i grundlaget for beregningen af  

 forsørgelsesevnen, jf. § 12, stk. 1 i bekendtgørelse om beregning af  

 forsørgelsesevnen (nr. 580 af  

 10. juli 2002  

 ).
 1. Til brug for min videre  

 behandling af sagen beder jeg Ministeriet for Flygtninge, Indvandrere og  

 Integration om at redegøre for hjemlen til i bekendtgørelse nr. 580 af  

 10. juli 2002  

 at fastsætte  

 at der ved vurderingen af om den herboende reference er i stand til at  

 forsørge  

 ansøgeren helt kan ses bort fra den pågældendes økonomiske midler i form af  

 formue.
2. Jeg beder endvidere  

 Udlændingestyrelsen og Ministeriet for Flygtninge, Indvandrere og Integration  

 om nærmere at redegøre for praksis for hvornår der foreligger særlige grunde  

 til at fravige kravet om godtgørelse af forsørgelsesevnen.
I det omfang  

 ministeriet mener at der er fornøden hjemmel til at bortse fra den herboendes  

 formue, jf. spørgsmål 1, beder jeg ministeriet om at oplyse om der efter  

 praksis vil kunne meddeles dispensation i de tilfælde hvor herboende har  

 tilstrækkelige midler i form af formue til at forsørge ansøgeren, men ikke  

 har  

 en løbende indkomst der er tilstrækkelig hertil.
 3. Jeg må forstå Ministeriets  

 afgørelse således at det kan have afgørende betydning for spørgsmålet om  

 hvorvidt der er grundlag for at fravige kravet om godtgørelse af  

 forsørgelsesevnen hvis (A) ikke har mulighed for at få opholdstilladelse på  

 Filippinerne på grund af sine helbredsforhold, eller hvis (A) ikke har  

 mulighed  

 for at få den nødvendige behandling for sine lidelser på Filippinerne.
Jeg beder ministeriet om at  

 oplyse om ministeriet inden der blev truffet afgørelse, havde noget konkret  

 kendskab til (A)s muligheder for dels at få opholdstilladelse på  

 Filippinerne,  

 dels at få behandling på Filippinerne for sine lidelser.
Hvis ministeriet  

 ikke  

 har haft noget kendskab til disse forhold, synes hele ansvaret for at sagen  

 var  

 tilstrækkeligt oplyst, at være pålagt (A) og (B). Jeg bemærker at ministeriet  

 tilsyneladende ikke har bedt (A) og (B) om at dokumentere de pågældende  

 oplysninger.
 Jeg skal på den baggrund bede  

 ministeriet om en redegørelse for hvem det efter udlændingeloven og  

 officialprincippet i en situation som den foreliggende påhviler at sikre at  

 sagen er oplyst tilstrækkeligt, og en redegørelse for  selv om det  

 tilsyneladende ikke var aktuelt i denne sag  i hvilket omfang  

 myndighederne  

 kan pålægge parten at fremskaffe oplysningerne og i givet fald hvilken  

 vejledningspligt myndighederne i så fald har med hensyn til at oplyse hvilken  

 form for dokumentation myndighederne vil anerkende.
4. Endelig skal jeg bede om  

 oplysninger om hvorvidt der har været overvejelser omkring artikel 8 i den  

 europæiske menneskerettighedskonvention i forbindelse med de trufne  

 afgørelser  

  og i givet fald hvilke.
Jeg henviser i den forbindelse til lovforslag  

 L 152,  

 s.  

 33 f. I en udtalelse af  

 1. marts 2005  

 anførte  

 Ministeriet for Flygtninge, Indvandrere og Integration bl.a. følgende:
 Det følger af udlændingelovens  

 dagældende § 9, stk. 16, 2. pkt., jf. lovbekendtgørelse nr. 711 af  

 1. august 2001  

 som ændret  

 ved § 1 i lov nr. 365 af  

 6.  

 juni 2002, at ministeren for flygtninge, indvandrere og integration  

 fastsætter nærmere regler om, hvornår det kan anses for godtgjort, at den  

 herboende person, som det påhviler at forsørge ansøgeren, er i stand hertil,  

 jf. stk. 3, stk. 10, 1. pkt., og stk. 11, 1. pkt., og om kommunalbestyrelsens  

 udtalelse efter 1. pkt.
Der er i forarbejderne til  

 bestemmelsen (oprindeligt udlændingelovens § 9, stk. 10, 2. pkt.)  jf.  

 lovforslag nr.
L 59 af  

 16.  

 april 1998, s. 21 og 22, om ændring af udlændingeloven,  

 straffeloven og ægteskabsloven  anført følgende om  

 bemyndigelsesbestemmelsen:
I § 9, stk. 10, 2. pkt.,  

 foreslås det, at indenrigsministeren fastsætter nærmere regler om, hvornår  

 det  

 kan anses for godtgjort, at den person, der bor i Danmark, er i stand til at  

 forsørge ansøgeren, og om kommunalbestyrelsens udtalelse efter 1. pkt.
Herved  

 sikres, at de enkelte kommunalbestyrelser anvender et ensartet  

 beregningsgrundlag.
 Den foreslåede bemyndigelse  

 giver adgang til at fastsætte regler for såvel Udlændingestyrelsens  

 afgørelser  

 efter § 9, stk. 3 og 4, samt for kommunalbestyrelsens udtalelser om, hvorvidt  

 forsørgelsesevnen kan godtgøres.
Det er hensigten at fastsætte  

 regler om, at det beløb, som den herboende skal have rådighed over, for at  

 forsørgelsesevnen kan anses for at være godtgjort, skal overstige eller være  

 lig med summen af det beløb, som efter sociallovgivningen ville kunne udmåles  

 i  

 kontanthjælp til den herboende, og det beløb, som ville kunne udmåles i  

 kontanthjælp til ansøgeren.
Der vil bl.a. blive fastsat nærmere regler for, i  

 hvilket omfang den herboendes og ansøgerens indtægter, herunder offentlige  

 ydelser, og formue skal medregnes i det krævede rådighedsbeløb, samt hvilke  

 former for kontanthjælp der skal medregnes ved beregningen af summen af de  

 beløb, som efter sociallovgivningen ville kunne udmåles i kontanthjælp til  

 den  

 herboende og ansøgeren. Ministeriet for Flygtninge,  

 Indvandrere og Integration har i medfør af blandt andet bestemmelsen i  

 udlændingelovens § 9, stk. 16, 2. pkt., udstedt den ovennævnte  

 bekendtgørelse.  

 Bekendtgørelsen regulerer spørgsmålet om, hvornår den herboende person på  

 baggrund af sine indkomstforhold kan anses for at være i stand til at  

 forsørge  

 ansøgeren.
Det følger således af bekendtgørelsens § 5, at det anses for  

 godtgjort, at den herboende person er i stand til at forsørge ansøgeren, når  

 den herboende person har en vis månedlig bruttoindkomst.
Det fremgår af  

 bekendtgørelsens § 12, hvilke former for indkomst, der kan medtages i  

 beregningen af den herboende persons månedlige bruttoindkomst.
Formueafkast i  

 form af aktieudbytte og positiv renteindkomst medtages således i beregningen.
Det blev i forbindelse med  

 udarbejdelsen af bekendtgørelsen af ministeriet overvejet, hvorvidt og i  

 givet  

 fald hvordan formue skulle medregnes ved vurderingen af, om forsørgelsesevnen  

 er godtgjort.
Det blev besluttet, at hverken formue eller gæld skulle  

 inddrages  

 ved opgørelsen af den herboende ægtefælles bruttoindkomst.
Baggrunden herfor  

 var et ønske om at lette administrationen i kommunerne, og at der ville være  

 en  

 række tvivlsspørgsmål om, hvilken form for formue og gæld, der i givet fald  

 ville skulle medregnes samt spørgsmål om, hvordan formue skulle medregnes.
 Ministeriet var i den  

 forbindelse af den opfattelse, at det ikke ville være i strid med de  

 ovennævnte  

 lovbemærkninger helt at udelade formue ved beregningen, og dette er fortsat  

 ministeriets opfattelse.
Forsørgelsesevnebekendtgørelsen  

 regulerer således den normale situation, hvor den herboende ægtefælle godtgør  

 forsørgelsesevnen gennem sine indkomstforhold, og ministeriet har hidtil  

 været  

 af den opfattelse, at den herboende ægtefælles formue uanset størrelse ikke  

 skulle tillægges betydning ved vurderingen af kravet om godtgørelse af  

 forsørgelsesevnen.
Denne opfattelse er også kommet til udtryk i den af  

 ministeriet udstedte vejledning nr. 107 af  

 10. maj 1999  

 om beregningen af  

 forsørgelsesevnen i familiesammenføringssager og om kommunalbestyrelsens  

 udtalelse om referencens forsørgelsesevne, hvori det s. 7 er anført:  

 Formue og  

 gæld medregnes ikke ved opgørelsen af bruttoindkomsten. Ministeriet har imidlertid på  

 baggrund af Deres henvendelse på ny overvejet, om formue bør kunne tillægges  

 betydning ved vurderingen af, om kravet om godtgørelse af forsørgelsesevnen  

 må  

 anses for opfyldt, og ministeriet er nu af den opfattelse, at dette bør være  

 muligt.
Ministeriet finder derfor, at der med henvisning til de ovenfor  

 anførte  

 forarbejder bør fastsættes nærmere regler for, i hvilke tilfælde den  

 herboendes  

 formueforhold kan begrunde, at kravet om godtgørelse af forsørgelsesevnen  

 anses  

 for opfyldt.
Det fremgår af bemærkningerne  

 til lovforslag nr.
L 152 af  

 28.  

 februar 2002, s. 30-32, at formålet med bestemmelsen i  

 udlændingelovens § 9, stk. 3, er, at de udlændinge, der kommer her til  

 landet,  

 som udgangspunkt skal være selvforsørgende, hvilket efter regeringens  

 opfattelse vil sikre det bedst mulige grundlag for en vellykket integration i  

 det danske samfund, ligesom det derved sikres, at de pågældende ikke ligger  

 det  

 offentlige til byrde, hvilket samtidig vil bidrage til en generelt større  

 velvilje og forståelse over for udlændinge i befolkningen.
Ministeriet finder under  

 henvisning til dette, at kravet om godtgørelse af forsørgelsesevnen må anses  

 for godtgjort i tilfælde, hvor den herboende dokumenterer at have faktisk  

 råden  

 over en nettoformue af en sådan størrelse, at det må anses for åbenbart, at  

 parret vedvarende vil være selvforsørgende.
Dette vil ved førstkommende  

 revision af forsørgelsesevnebekendtgørelsen blive indarbejdet deri, og  

 ministeriet vil orientere Dem, når den reviderede  

 forsørgelsesevnebekendtgørelse foreligger.
 3. De har anmodet ministeriet  

 om at oplyse, om ministeriet på tidspunktet for afgørelsen havde noget  

 konkret  

 kendskab til (A)s muligheder for at få opholdstilladelse på  

 Filippinerne eller  

 at få behandling på Filippinerne for sine sygdomme.
 De har desuden bedt  

 ministeriet redegøre for, hvem det efter udlændingeloven og  

 officialprincippet  

 i en situation som den foreliggende påhviler at sikre, at sagen er oplyst  

 tilstrækkeligt, og en redegørelse for  selv om det tilsyneladende ikke  

 var  

 aktuelt i denne sag  i hvilket omfang myndighederne kan pålægge parten  

 at  

 fremskaffe oplysningerne og i givet fald hvilken vejledningspligt  

 myndighederne  

 har med hensyn til at oplyse, hvilken form for dokumentation myndighederne  

 vil  

 anerkende.
Ministeriet skal udtale, at  

 det i den konkrete sag kunne føre til fravigelse af kravet om godtgørelse af  

 forsørgelsesevnen, hvis det på grund af (A)s helbredsforhold og de  

 deraf  

 følgende pasnings- eller behandlingsbehov måtte anses for humanitært  

 uforsvarligt at henvise ham til at tage ophold på Filippinerne.
På samme måde  

 kunne det føre til fravigelse af kravet, hvis (A) ikke havde mulighed for  

 sammen med (B) at indrejse og tage ophold på Filippinerne.
 Ministeriet indhentede ikke  

 af egen drift oplysninger om (A)s konkrete muligheder for at få  

 opholdstilladelse  

 på Filippinerne eller at få behandling på Filippinerne for sine sygdomme,  

 inden  

 ministeriet traf afgørelsen af  

 8. juni 2004.
 Det bemærkes, at (A) ved sin  

 henvendelse  

 den 14. august  

 2003  

 henviste til, at han ikke turde bosætte sig på Filippinerne  

 grundet den manglende mulighed for at få sygeforsikring, og at han  

 den 26. august 2003  

 fremviste sit pas isat filippinsk visum, og at (A) i sit brev af  

 14. august 2003  

 anførte,  

 at han ikke kan få tilladelse til at indrejse og opholde sig på Filippinerne,  

 fordi han ikke har a clean Health Bill.
 Ministeriet fandt ikke, at  

 (A) herved havde fremlagt dokumentation for, at han havde ansøgt om, men fået  

 afslag på at kunne indrejse og opholde sig på Filippinerne.
Det skal i den forbindelse  

 bemærkes, at (A) ikke har fremlagt dokumentation for, at han ikke kan få opnå  

 a clean Health Bill, men at han alene har henvist til, at han har  

 fået afslag  

 på sygeforsikring fra Health Insurance Danmark A/S.
Ministeriet fandt på  

 denne  

 baggrund ikke, at der ud fra sagens konkrete oplysninger var grundlag for at  

 antage, at der var noget til hinder for, at (A) kunne indrejse og tage ophold  

 på Filippinerne.
 Ministeriet fandt under  

 henvisning til, at (A) ikke havde dokumenteret, at han ikke kunne opnå  

 a clean  

 Health Bill ikke grundlag for af egen drift at undersøge, om der er et  

 generelt krav om a clean Health Bill eller andre helt generelle  

 betingelser  

 for, at en dansk statsborger, der er gift med en filippinsk statsborger, kan  

 opnå ret til indrejse og ophold på Filippinerne.
 Det bemærkes i relation til  

 (A)s muligheder for at få behandling på Filippinerne for sine sygdomme,  

 at der  

 til sagen ikke er fremlagt oplysninger om særlige behandlingsbehov, ligesom  

 der  

 ikke er oplysninger fra herværende læger eller andre om, at der er særligt  

 behov for, at (A) grundet behandlingen af sine sygdomme ikke forlader landet.
På baggrund af (A)s  

 oplysninger om sine helbredsforhold anmodede ministeriet under sagens  

 behandling  

 løbende (A) om at fremlægge dokumentation for eventuel behandling og  

 behandlingsbehov, blandt andet gennem fremlæggelse af lægejournaler fra  

 Danmark  

 og Kina.
Der henvises til vedlagte bilag, hvori kommunikationen mellem (A) og  

 ministeriet om (B)s og (A)s personlige forhold er beskrevet.
 Ministeriet fandt på baggrund  

 af det ovennævnte ikke grundlag for af egen drift at undersøge, om der på  

 Filippinerne skulle være særlige problemer forbundet med at få behandling,  

 herunder eventuel medicinsk behandling, for type II diabetes.
 Der er efter ministeriets  

 opfattelse ikke tale om, at ministeriet herved har pålagt (B) og (A) hele  

 ansvaret for, at sagen var tilstrækkeligt oplyst, men derimod om, at  

 ministeriet ud fra de foreliggende oplysninger ikke har fundet grundlag for,  

 inden ministeriet traf afgørelse, at søge disse forhold nærmere oplyst,  

 hverken  

 gennem henvendelse til parret eller ved egen drift at indhente oplysninger  

 herom.
 Ministeriet lagde ved denne  

 vurdering vægt på, at (A)  uanset ministeriets opfordringer hertil  

  ikke  

 havde fremlagt oplysninger om særlige behandlingsbehov i relation til sine  

 sygdomme, samt at der ikke var fremlagt oplysninger, der dokumenterede eller  

 sandsynliggjorde, at (A) var forhindret i, hvis han ansøgte herom, at få  

 opholdstilladelse på Filippinerne, ligesom han ikke havde fremlagt  

 dokumentation for forgæves forsøg på at opnå en sådan opholdstilladelse.
 Ministeriet skal i den  

 forbindelse bemærke, at det følger af udlændingelovens § 40, stk. 1, at en  

 udlænding skal meddele de oplysninger, som er nødvendige til bedømmelse af,  

 om  

 en tilladelse i henhold til udlændingeloven kan gives, inddrages eller  

 bortfalde, eller om udlændingen lovligt opholder sig her i landet, og at  

 andre  

 personer, dersom de skønnes at kunne bidrage med oplysninger til brug for  

 sagens behandling, ligeledes kan pålægges at meddele de nævnte oplysninger.
Det følger samtidig af officialprincippet,  

 at det påhviler den enkelte forvaltningsmyndighed selv, eventuelt i  

 samarbejde  

 med andre myndigheder, at fremskaffe fornødne oplysninger om de foreliggende  

 sager eller dog at foranledige, at private, navnlig parterne, yder medvirken  

 til sagens oplysning.
Der henvises til Forvaltningsret,  

 Hans  

 Gammeltoft-Hansen  

 m.fl., 2. udgave, s. 447 ff.
Ministeriet er således  

 opmærksomt på, at der i en række tilfælde kan påhvile ministeriet en pligt  

 til  

 selv at følge op på oplysninger, som en ansøger eller dennes herboende  

 ægtefælle fremkommer med under sagens behandling, og som eventuelt vil kunne  

 være af betydning for sagen.
Dette gælder såvel i sager om ansøgning om  

 opholdstilladelse eller forlængelse heraf som i sager om inddragelse af  

 opholdstilladelse eller bortfald heraf.
 Ved afgørelsen af, om  

 ansøgeren må anses for at være nærmest til at fremskaffe oplysningerne lægger  

 ministeriet vægt på, om ministeriet overhovedet vil være i stand til af egen  

 drift at fremskaffe oplysningerne, eller om det for den enkelte ansøger må  

 anses for uoverkommeligt eller forbundet med store tidsmæssige, økonomiske  

 eller lignende vanskeligheder selv at skulle fremskaffe oplysningerne.
 Ministeriet er i den  

 forbindelse opmærksomt på, at der i tilfælde, hvor der efter regler eller  

 praksis er mulighed for at opnå opholdstilladelse eller at fravige  

 betingelser  

 for opnåelse af opholdstilladelse, hvis særlige forhold gør sig gældende,  

 påhviler ministeriet en pligt til  i sager, hvor det må anses for  

 relevant   

 at vejlede herom eller til af egen drift at undersøge, om sådanne særlige  

 forhold foreligger i den konkrete sag.
 Det påhviler således  

 udlændingemyndighederne at sikre, at en sag om opholdstilladelse er  

 tilstrækkeligt  

 oplyst, eller  i de tilfælde, hvor ansøgeren må anses for nærmest til  

 at  

 fremskaffe oplysninger, der kan have relevans for afgørelsen  at  

 ansøgeren er  

 gjort bekendt med, at oplysningerne kan have relevans, og at ansøgeren har  

 haft  

 mulighed for at fremskaffe og for ministeriet at fremlægge sådanne eventuelle  

 oplysninger  

 eller har haft mulighed for at tilkendegive sin opfattelse herom.
Ministeriet kan oplyse, at  

 Deres henvendelse har givet ministeriet anledning til at genoptage den  

 konkrete  

 sag, da ministeriet under henvisning til det ovenstående finder, at  

 ministeriet  

 bør indhente yderligere oplysninger om (A)s eventuelle aktuelle  

 behandlings-  

 eller plejebehov som følge af hans sygdomme.
Kopi af ministeriets brev af  

 22. februar 2005  

 til (A)  

 vedlægges.
 Ministeriet har ved  

 telefonsamtale med (A)  

 den  

 22. februar 2005  

 nærmere redegjort for baggrunden for beslutningen  

 om genoptagelse af sagen, herunder at de oplysninger, som ministeriet har  

 anmodet om i brevet af  

 22.  

 februar 2005, er af betydning for ministeriets vurdering af, om der  

 bør ske fravigelse af forsørgelseskravet, da kravet vil kunne fraviges, hvis  

 det på grund af (A)s sygdomme og de deraf følgende pasnings- eller  

 behandlingsbehov må anses for humanitært uforsvarligt at henvise ham til at  

 tage ophold på Filippinerne, eller hvis (A) ikke har mulighed for sammen med  

 (B) at indrejse og tage ophold på Filippinerne.
 Ministeriet har desuden  

 tilkendegivet, at ministeriet nu på ny vil vurdere sagen i relation til  

 parrets  

 rettigheder efter EMRK art. 8, herunder eventuelt nærmere undersøge og  

 vurdere  

 (A)s konkrete muligheder for at få opholdstilladelse på Filippinerne  

 eller at  

 få behandling på Filippinerne for sine sygdomme.
Ministeriet har  henset til  

 det ovennævnte om ny praksis for inddragelse af formue ved vurderingen af  

 kravet om godtgørelse af forsørgelsesevnen  i forbindelse med  

 genoptagelsen af  

 sagen samtidigt anmodet (A) om oplysninger om hans formueforhold, således at  

 disse oplysninger foreligger for ministeriet, såfremt det senere måtte vise  

 sig  

 relevant at vurdere disse oplysninger. Jeg meddelte herefter i brev  

 af  

 15. marts 2005  

 A at jeg ikke mente at have grundlag for at fortsætte min undersøgelse.
Jeg  

 bad  

 samtidig ministeriet om at underrette mig om ministeriets nye afgørelse i  

 sagen.
Med brev af  

 17. marts 2005  

 orienterede  

 Ministeriet for Flygtninge, Indvandrere og Integration mig om at ministeriet  

 den 11. marts 2005  

 havde  

 truffet afgørelse om at fravige kravet om godtgørelse af forsørgelsesevne.  

 Ministeriet havde samtidig fraveget en række andre krav og havde hjemvist  

 sagen  

 til Udlændingestyrelsen med henblik på vurdering af om de resterende  

 betingelser for meddelelse af opholdstilladelse var opfyldt.
Ministeriet  

 anførte bl.a. følgende i brevet:
 Ministeriet finder efter en  

 samlet vurdering af sagen, herunder de nu foreliggende oplysninger om Deres  

 helbredsforhold, at der foreligger sådanne ganske særlige grunde, at kravet  

 om  

 godtgørelse af Deres forsørgelsesevne bør fraviges.
 Ministeriet finder således,  

 at det må anses for forbundet med så væsentlig ulempe for Dem og Deres  

 ægtefælle at skulle fortsætte familielivet på Filippinerne, at det vil være  

 bedst stemmende med respekten for Deres og Deres ægtefælles familieliv   

 og  

 dermed bedst stemmende med Danmarks internationale forpligtelser  at  

 Deres  

 ægtefælle ikke med henvisning til bestemmelserne i udlændingelovens § 9, stk.  

 3, gives afslag på opholdstilladelse i Danmark.
 Ministeriet finder, at samme  

 ganske særlige grunde taler for, at kravene i udlændingelovens § 9, stk. 4-6  

   

 boligkrav, krav om i en periode ikke at have modtaget offentlige ydelser  

 efter  

 aktivloven og kravet om anfordringsgaranti  ligeledes bør fraviges.
 Deres ægtefælle opfylder  

 således som udgangspunkt betingelserne for at få opholdstilladelse efter  

 udlændingelovens § 9, stk. 1, nr. 1, som led i ægtefællesammenføring med Dem.
 Ministeriet har derfor  

 tilbagesendt sagen til Udlændingestyrelsen, der vil fastsætte de nærmere  

 betingelser  

 for Deres ægtefælles opholdstilladelse og udstede opholdstilladelsen,  

 medmindre  

 Deres ægtefælle ikke opfylder de grundlæggende betingelser for at få  

 opholdstilladelse  

 her i landet.
