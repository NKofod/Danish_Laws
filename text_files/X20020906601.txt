Bestyrelseshonorar   rette indkomstmodtager  

 konsulentselskab En fysisk person (P) havde udøvet ledelsesrådgivning igennem  

 sit konsulentanpartsselskab.
P havde sideløbende siddet i bestyrelsen  

 for et antal af de selskaber, som P havde ydet ledelsesrådgivning.
 Bestyrelsesarbejdet havde været tæt knyttet til og et udslag  

 af det konsulentarbejde, som P igennem konsulentselskabet havde udført  

 for de pågældende virksomheder.
Efter Told- og Skattestyrelsens opfattelse var spørgsmålet i  

 sagen, om Ligningsrådets afgørelse gengivet i TfS 1991, 477  

 måtte føre til, at en professionel virksomhedskonsulent er  

 afskåret fra at indtægtsføre bestyrelseshonorarer for  

 bestyrelsesarbejde, der varetages som led i udøvelsen af  

 virksomhedskonsulentvirksomhed, i konsulentselskabet Ligningsrådet lagde til grund for sin afgørelse, at  

 bestyrelsesarbejdet under de foreliggende omstændigheder havde  

 indgået som et integreret led i udførelsen af  

 konsulentvirksomheden, og fandt på dette grundlag, at  

 bestyrelseshonorarerne kunne indtægtsføres i selskabet.
 At bestyrelseshverv efter de selskabsretlige regler (anpartsselskabslovens  

 § 19) skal varetages af fysiske personer, kunne ikke føre til et andet  

 resultat, henset til at den selskabsretlige regulering tilsigter at varetage  

 andre hensyn end den skatteretlige.
