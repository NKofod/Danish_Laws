 Bekendtgørelse om refusion af statens  

 udgifter ved udøvelse af tilsyn med adgang til elforsyningsnettet  

 m.v.
 I medfør af § 10 a, stk. 3, i bekendtgørelse nr. 632 af 1.  

 juli 1996 af lov om elforsyning, som senest ændret ved lov nr. 486 af  

 12. juni 1996, lov nr. 189 af 12. marts 1997 og lov nr. 89 af 10. februar  

 1998, fastsættes:
 § 1. Ved udtrykket »loven« i denne  

 bekendtgørelse forstås lov om elforsyning, jf.  

 bekendtgørelse nr. 632 af 1. juli 1996 af lov om elforsyning, som  

 senest ændret ved lov nr. 89 af 10. februar 1998.
 § 2. Omfattet af denne bekendtgørelse er  

 følgende parter.
 1)	De i lovens § 9 d, stk. 1-3 nævnte eldistributions- og  

 elproduktionsvirksomheder samt forbrugere.
 2)	Den systemansvarlige virksomhed for så vidt angår  

 tilsynet med de i § 3, stk. 1, nr. 2-4, nævnte opgaver.
 § 3. Det i lovens § 10 nævnte udvalg  

 (Elprisudvalget) fører efter denne bekendtgørelse tilsyn med  

 følgende forhold:
1)	indgåelse og gennemførelse af de i lovens § 9 d  

 omhandlede aftaler om netadgang, 2)	priser og betingelser for de i lovens § 9 e omhandlede ydelser, 3)	udarbejdelsen af den i lovens § 9 f, stk. 3, nævnte  

 opgørelse, 4)	den systemansvarlige virksomheds varetagelse af forpligtelser  

 vedrørende kommerciel uafhængighed efter lovens § 3 a, stk. 6,  

 og regler udstedt i medfør af denne bestemmelse.
 § 4. Elprisudvalgets udgifter ved udøvelsen  

 af tilsyn med de i § 3 nævnte forhold, betales af de i § 2 nævnte  

 parter.
 Stk. 2. Beløb til dækning af udgifterne ved  

 tilsyn med de i § 2, stk. 1, nr. 1, nævnte parter, opkræves af  

 den systemansvarlige virksomhed og indbetales til Elprisudvalget.
 § 5. Elprisudvalgets udgifter ved udøvelse  

 af tilsyn, som nævnt i § 3, beregnes på grundlag af en  

 opgørelse over det antal timer, der er medgået til  

 udøvelsen af tilsynet med de i § 2 nævnte parter, samt den efter  

 stk. 2 fastsatte timesats.
 Stk. 2. Timesatsen fastsættes på grundlag af  

 den gennemsnitlige lønudgift til de medarbejdere, der deltager i  

 udøvelsen af tilsynet, tillagt en forholdsmæssig andel af de  

 øvrige administrative omkostninger forbundet med tilsynets  

 udøvelse i det pågældende regnskabsår.
 § 6. Til opfyldelse af de i § 2 nævnte  

 parters betalingsforpligtelse, som opgjort efter § 5, kan Elprisudvalget  

 efter udløbet af hvert kvartal udsende foreløbige  

 opkrævninger til den systemansvarlige virksomhed over udgifterne til  

 tilsynets udøvelse.
§ 7. Efter udløbet af hvert  

 regnskabsår udarbejder Elprisudvalget på grundlag af den i  

 medfør af § 5, stk. 2, endeligt afregnede timesats en opgørelse  

 over de beløb, som de i § 2 nævnte parter skal betale for det  

 pågældende år.
Dette beløb reguleres med de efter §  

 6 foreløbigt indbetalte beløb.
Slutopgørelsen fremsendes  

 senest 6 måneder efter regnskabsårets udløb til den  

 systemansvarlige virksomhed.
 § 8. De i §§ 6-7 opkrævede midler holdes  

 adskilt fra den systemansvarlige virksomheds formue og kan ikke gøres  

 til genstand for retsforfølgning fra den systemansvarlige virksomheds  

 kreditorer.
§ 9. Betaling af de i denne bekendtgørelse  

 nævnte udgifter skal erlægges 30 dage efter, at opkrævning  

 heraf er fremsendt.
Betales de skyldige beløb ikke rettidigt,  

 påløber rente i overensstemmelse med bestemmelserne i § 5, i lov  

 om rente ved forsinket betaling (lovbekendtgørelse nr. 583 af 1.  

 september 1986, som ændret ved lov nr. 1098 af 21. december 1994).
 § 10. Bekendtgørelsen træder i kraft den 31.  

 december 1998. Bekendtgørelsen har dog virkning for tilsyn  

 udøvet i 1998.
