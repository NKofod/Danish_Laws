Fremsat den 9. december 2002 af  

 Anne Baastrup (SF),  

 Aage Franden (SF) og Kamal Qureshi (SF) Forslag til folketingsbeslutning om revision af bestemmelserne om tvangsfuldbyrdelse af  

 afgørelser om forældremyndighed og samvær 1.	Folketinget pålægger justitsministeren at anmode  

 Retsplejerådet om at gennemgå og vurdere praksis  

 vedrørende retsplejelovens § 536 om fuldbyrdelse af bestemmelser om  

 forældremyndighed og samvær.
 2.	Retsplejerådet skal herunder især vurdere, hvordan  

 hensynet til barnets tarv og rettigheder kan forbedres, samt udforme forslag  

 hertil.
 3.	I Retsplejerådets behandling af et sådant kommissorium  

 deltager ud over de faste medlemmer af rådet 2 eller flere medlemmer,  

 som er børnesagkyndige.
Bemærkninger til forslaget 1. Den nuværende bestemmelse i retsplejeloven Retsplejelovens § 536 om fuldbyrdelse af bestemmelser om  

 forældremyndighed og samvær har følgende ordlyd:
§ 536. Bestemmelser om forældremyndighed og  

 udøvelse af samværsret kan fuldbyrdes ved anvendelse af  

 tvangsbøder eller ved umiddelbar magtanvendelse.
Fogedretten er ikke  

 ved valget af fuldbyrdelsesmåden bundet af rekvirentens anmodning.  

 Fuldbyrdelse kan ikke ske, hvis barnets sjælelige eller legemlige  

 sundhed derved udsættes for fare.
I tvivlstilfælde kan  

 fogedretten udsætte fuldbyrdelsen på indhentelse af en sagkyndig  

 erklæring.
Stk. 2. Fogedretten kan tilkalde en uvildig person,  

 eventuelt en repræsentant for kommunen, til at varetage barnets tarv  

 under sagen.
Fogedretten kan efter omstændighederne give en kortere  

 udsættelse af tidspunktet for barnets udlevering eller  

 samværsrettens udøvelse.
Stk. 3. Skal tvangsbøder anvendes,  

 fastsætter fogedretten daglige eller ugentlige bøder, der  

 løber, indtil barnet udleveres.
Ved fuldbyrdelse af bestemmelser om  

 udøvelse af samværsret kan dog fastsættes en enkelt  

 bøde, der forfalder, når en bestemmelse om udøvelse af  

 samværsret på et nærmere angivet tidspunkt ikke  

 efterkommes.
 Om det nærmere indhold af bestemmelsen kan  

 nævnes:
Den normale fremgangsmåde i samværssager i  

 førstegangstilfælde er, at fogedretten indkalder parterne til et  

 møde i retten.
Fogedretten søger under mødet at finde en  

 forsøgsmæssig løsning for at undgå  

 tvangsbøder eller magtanvendelse.
Hvis bestræbelserne på  

 forlig ikke giver resultat, bør der af hensyn til barnet først  

 anvendes tvangsbøder, og først når disse ikke viser sig  

 effektive, bør umiddelbar magtanvendelse komme på tale.  

 Umiddelbar magtanvendelse bør først tages i anvendelse,  

 når alle andre midler har vist sig resultatløse.
En forretning  

 med magt bør fogedretten ikke gennemføre, uden at der er en  

 uvildig person til stede, som kan varetage barnets interesser.
Umiddelbar  

 magtanvendelse er formentlig kun mulig, hvis det drejer sig om mindre  

 børn.
Hvis barnet er fyldt 12 år, bør der finde en  

 samtale sted i fogedretten.
Det vil som regel være betænkeligt at  

 gennemføre forretninger ved børn, som har en vis alder og  

 modenhed, hvis de modsætter sig udlevering.
Fogedretten vil i  

 sådanne tilfælde nogle gange afvise at gennemføre  

 forretningen med henvisning til bestemmelsen i § 536, stk. 1, 3. pkt.,  

 hvorefter fuldbyrdelse ikke kan ske, hvis barnets sjælelige eller  

 legemlige sundhed derved udsættes for alvorlig fare.
Fogedretten skal  

 af egen drift påse, at barnet ikke udsættes for fare.
Efter §  

 536, stk. 1, 4. pkt., skal  fogedretten i tvivlstilfælde udsætte  

 fuldbyrdelsen på indhentelse af en sagkyndig erklæring.  

 Baggrunden for bestemmelsen er, at navnlig fuldbyrdelsen af  

 forældremyndighedens afgørelser kan være så  

 belastende for barnet, at der til brug ved fogedrettens afgørelse  

 bør foreligge en sagkyndig erklæring om, hvorvidt barnets  

 sjælelige eller legemlige sundhed udsættes for en alvorlig fare.  

 Efter § 536, stk. 2, kan fogedretten tilkalde en uvildig person, eventuelt en  

 repræsentant for kommunen, til at varetage barnets tarv under sagen.  

 Med ordet uvildig er præciseret, at den person, der indkaldes, ikke  

 må have tilknytning til en af forældrene.
2. Forslaget Forslagsstillerne foreslår, at justitsministeren  

 anmoder Retsplejerådet om at gennemgå og vurdere praksis  

 vedrørende retsplejelovens § 536 om fuldbyrdelse af bestemmelser om  

 forældremyndighed og samvær.
Retsplejerådet skal herunder  

 især vurdere, hvordan hensynet til barnets tarv og rettigheder kan  

 forbedres, samt udforme forslag hertil.
 Retsplejerådet har bl.a. til opgave efter  

 justitsministerens anmodning at afgive indstilling om ændringer i  

 retsplejeloven med henblik på en reform af denne lovgivning.  

 Forslagsstillerne finder på baggrund af disse sagers særlige  

 karakter, og da sigtet med forslaget er at sætte fokus på barnets  

 tarv og rettigheder, at Retsplejerådet i behandlingen af et  

 sådant kommissorium ud over de faste medlemmer af rådet  

 bør suppleres af 2 eller flere medlemmer, som er  

 børnesagkyndige.
Forslagsstillerne ønsker, at Retsplejerådet  

 skal have forholdsvis frie rammer til at afgøre, hvilke forslag der  

 skal eller kan inddrages i rådets vurderinger.
Hovedsigtet med  

 beslutningsforslaget er imidlertid at sætte fokus på, om hensynet  

 til barnets tarv og rettighed kan varetages på en mere  

 hensigtsmæssig måde.
Herunder bør det indgå, om  

 barnets rolle i disse sager kan blive mere fremtrædende, og om en  

 ændring af reglerne kan medvirke til, at det kan blive almindeligt  

 accepteret, at barnet har en selvstændig mening, som bør  

 respekteres ud fra en nutidig opfattelse af børns rettigheder.
 Forslagsstillerne foreslår imidlertid, at  

 Retsplejerådet bl.a. kan vurdere følgende forslag:
1.	Bestemmelser om forældremyndighed og udøvelse af  

 samværsret skal kun kunne fuldbyrdes ved anvendelse af  

 tvangsbøder under forudsætning af, at der har fundet samtaler  

 sted i statsamtet, hvorunder forældrene er blevet gjort opmærksom  

 på § 13, stk. 1, i lov om forældremyndighed og samvær,  

 hvorefter retten, når særlige grunde taler derfor, kan  

 overføre forældremyndigheden til den anden, hvis det er bedst  

 for barnet, navnlig på grund af væsentlig forandrede forhold.
Ved  

 afgørelsen efter § 13 skal det tillægges vægt, om  

 indehaveren af forældremyndigheden uden rimelig grund hindrer  

 gennemførelsen af samvær.
 2.	Bestemmelser om forældremyndighed og udøvelse af  

 samværsret kan kun fuldbyrdes ved anvendelse af tvangsbøder  

 under forudsætning af, at barnet har fået lejlighed til at udtale  

 sig   eventuelt via en uvildig person, som barnet har tillid til.
3.	Umiddelbar magtanvendelse kan kun finde sted, hvis anvendelse af  

 tvangsbøder er forsøgt, og a)	der har fundet en børnesagkyndig undersøgelse sted,  

 der utvivlsomt godtgør, at barnets sundhed og udvikling ikke vil tage  

 skade, b)	barnet eller en udpeget tredjemand, som det må antages, at  

 barnet har tillid til, tilkendegiver, at umiddelbar magtanvendelse er en  

 acceptabel løsning eller c)	fogedretten under sagen er bistået af en  

 børnesagkyndig.
 Beslutningsforslaget skal ses i sammenhæng med det  

 af Socialistisk Folkeparti fremsatte lovforslag L 115 om ændring af lov  

 om forældremyndighed og samvær. (Forbedring af barnets  

 rettigheder).
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om revision af  

 bestemmelserne om tvangsfuldbyrdelse af afgørelser om  

 forældremyndighed og samvær.
(Beslutningsforslag nr.
B 53).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
