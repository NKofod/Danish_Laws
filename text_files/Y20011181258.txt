 Ligningsrådet fandt, at kurset skattemæssigt kunne accepteres,  

 dog under den forudsætning, at deltagerne enkeltvis opfyldte  

 betingelsen om at kurset skal være fagligt relevant og ikke må  

 have karakter af videreuddannelse.
 For så vidt angik underviserne og kursusledelsen svarede  

 Ligningsrådet, at undervisning på/deltagelse i kurset ikke ville  

 have skattemæssige konsekvenser, hvis underviserne på normal vis  

 modtog honorar/løn for den tid de var til rådighed.
 Endelig svarede Ligningsrådet, at i det omfang eventuelle ledsagere  

 personligt afholdt rejse- og opholdsudgifter ville deres deltagelse ikke have  

 skattemæssige konsekvenser for kursisterne.
Bindende forhåndsbesked.
Kursus.
Udland.  

 Beskatning/fradrag Spørgsmål:
 1.
Vil det være forbundet med skattemæssige konsekvenser, at  

 deltage som tilhører på et ugekursus som afholdes på en af  

 Dansk Folkeferie's kursus- og konferencecentre på Malta fra den 12.  

 august til og med den 17. august 2001? 2.
Vil det være forbundet med skattemæssige konsekvenser, at  

 deltage som foredragsholder på samme ugekursus som nævnt i  

 spørgsmål 1? 3.
Vil det være forbundet med skattemæssige konsekvenser, at  

 deltage i kursusledelsen på ugekursus som nævnt i  

 spørgsmål 1? 4.
Vil det ændre i besvarelsen af ovenstående  

 spørgsmål, hvis kursusdeltagerne medtager ledsagere? I alle tilfælde som anført under spørgsmål 1 - 4  

 forstås ved skattemæssige konsekvenser følgende :
 At vedkommende, dvs. deltager, foredragsholder, ledsager, kursusledelse,  

 vil blive beskattet af en opgjort værdi, f.eks. udgift til rejse og  

 ophold enten i form af nægtet - helt eller delvist - fradrag for de  

 nævnte udgifter eller ved direkte beskatning af værdien af  et  

 herved opnået skattemæssigt gode.
Svar 1.
 Nej, se dog sagsfremstilling og begrundelse og de heri opstillede  

 forudsætninger.
 2.
 Nej, se dog sagsfremstilling og begrundelse og de heri opstillede  

 forudsætninger.
 3.
 Nej, se dog sagsfremstilling og begrundelse og de heri opstillede  

 forudsætninger.
 4.
 Se sagsfremstilling og begrundelse.
Sagsfremstilling og begrundelse A har på årsplan ca. 2500 deltagere på kurser om  

 skatterelaterede emner og er i dag den førende private udbyder inden  

 for sit område.
Hidtil har kursusaktiviteten alene foregået inden  

 for landets grænser og alene i form af enkeltdagskurser.
En række revisorer og advokater har nu rettet henvendelse til A og  

 spurgt om muligheden for, at A kunne udbyde efteruddannelseskurser af flere  

 dages varighed - afholdt som internatkurser - inden for den "nyere"  

 skatteret.
Der har samtidigt været rejst ønske om, at et  

 sådant kursus blev lagt uden for landets grænser for derved at  

 sikre, at deltagerne fuldt ud opnår mulighed for at koncentrere sig om  

 kurset og ikke forstyrres af hjemligt arbejde, samt at man formentlig derved  

 kan opnå lavere priser på overnatning og bespisning mv.
 A oplyser, at 3 af landets førende undervisere i skatteret mod  

 almindeligt vederlag herfor har givet tilsagn om at deltage som  

 foredragsholdere på nævnte kursus.
 Arrangementet, som vil vare en uge, er planlagt således (idet  

 datoerne kan ændres én uge  til to uger i hver sin retning)  

 :
Søndag den 12. august 2001 : Ankomst Malta Fra mandag den 13. august 2001 til og med fredag den 18. august 2001, hver  

 dag fra kl. 9.00 til 16.30 gennemgås den nyere skatteret fra "A-Z"  

 tilrettelagt som efteruddannelse af deltagerne på kurset.
 Foredragsholderne vil deltage i hele efteruddannelsesforløbet.
Søndag den 19. august 2001: hjemrejse Det er supplerende oplyst, at der i undervisningen vil være fokus  

 på aktuel skatteret.
Som eksempel på aktuel skatteret er  

 indholdet fra A's sidste kursuskatalog følgende :
- Seneste fremsatte lovforslag - Regeringen vil som sædvanlig fremsætte en lang række  

 skattelovforslag i oktober - Herunder er der bebudet en omfattende ændring (forenkling) af  

 aktieavancebeskatningsreglerne - Regeringens skattelovsprogram for folketingsåret FT 2000/2001 - Vedtagne love i foråret med aktuel virkning.
 Der er således tale om et tilsvarende program afstemt efter det som  

 måtte være aktuelt på det tidspunkt, hvor kurset  

 afholdes.
Der er ikke planlagt særskilte arrangementer af faglig eller anden  

 art ud over det herover nævnte.
Kursisterne og foredragsholder har med  

 andre ord "fri" efter kl. 16.30 fra mandag til fredag og i weekenden.
Der er  

 ikke planlagt andre aktiviteter i fritiden fra A's side.
Deltagerne vil være advokater, registrerede- og statsautoriserede  

 revisorer.
Den endelige deltagerkreds kendes først på det  

 tidspunkt, hvor tilmeldingerne er indkommet.
 Såvel kursister som foredragsholdere vil få lejlighed til at  

 medtage en ledsager, herunder ledsagers børn.
 Ledsager og ledsagers børn betaler normalpris for rejse og  

 tillægspris for dobbeltværelse.
 Ledsager og ledsagers børn holder med andre ord ferie på  

 normal vis og betaler tillægspris herfor.
Det forudsættes, at disse beløb betales af ledsagerne selv  

 uden nogen form for fradragsret, og at de altså ikke betales af  

 kursisternes arbejdsgiver eller lignende.
Er dette tilfældet,  

 forudsættes det, at den ansatte skal beskattes af arbejdsgiverens fulde  

 udgift.
 Fra A deltager en kursusledelse på to personer, som i lighed med  

 foredragsholderne, vil være tilstede under den faglige del af  

 arrangementet.
A er opmærksom på at kammeradvokaten i en tilsvarende sag  

 anlagt for Højesteret af registreret revisor Bent Vestergård om  

 fradrag for rejse- og opholdsudgifter samt udgifter til foredragsholderen  

 vedrørende kursus afholdt på Kreta i perioden 3. oktober 1989  

 til 7. oktober 1989, har taget bekræftende til genmæle overfor  

 den af sagsøger nedlagte påstand om fradrag for kursusudgift /  

 skattefritagelse for et beløb svarende til kursusudgiften.
Sagen blev  

 første gang anlagt ved Vestre Landsret, jf. journalnr.
B-2013-93,  

 hvortil i øvrigt henvises.
Vestre Landsrets dom i TfS 1995.363.  

 EF-domstolens tilkendegivelse i TfS 1999.850.
 Da prisen for det pågældende kursus ikke vil overstige, hvad  

 der vil være prisen på et tilsvarende kursus afholdt i Danmark,  

 og da kurset ikke har noget turistmæssigt islæt, og kursusdagen  

 er af normal længde, således at der ikke er indbygget mulighed  

 for turistmæssig islæt i den normale kursustid, er det A's  

 opfattelse, at der ikke er basis for nogen form for beskæring af  

 fradragsretten for kursusgebyr, eller for at foretage beskatning hos  

 deltagere af noget skattepligtigt gode.
 Den lokale skatteforvaltning har ikke haft bemærkninger  til  

 beskrivelsen af de faktiske oplysninger eller til sagen i øvrigt.
 Spørger er fremkommet med enkelte mindre korrektioner af de  

 faktiske oplysninger.
 Told- og Skattestyrelsens bemærkninger og indstilling:
 Anmodningen om bindende forhåndsbesked vedrører de eventuelle  

 skattemæssige konsekvenser ved deltagelse i det pågældende  

 kursus for henholdsvis kursusdeltagere (spørgsmål 1),  

 foredragsholdere (spørgsmål 2), kursusledelsen  

 (spørgsmål 3). Endelig er der spurgt (spørgsmål 4)  

 om det vil ændre i besvarelsen, hvis kursusdeltagerne medtager  

 ledsagere.
Ad.
Spørgsmål 1 Om de potentielle deltagere i det planlagte kursus er det oplyst, at der  

 vil være tale om advokater og revisorer, herunder såvel  

 statsautoriserede som registrerede revisorer.
Den endelige deltagerkreds vil  

 således ikke være kendt før samtlige tilmeldinger er  

 indkommet.
 Deltagerkredsen kan således bestå af såvel ansatte  

 (lønmodtagere), selvstændigt erhvervsdrivende som deltagere, der  

 er hovedaktionærer i det selskab, der afholder udgiften.
For så vidt angår lønmodtagere, der deltager i kurset,  

 vil der ikke skulle ske beskatning af kursets værdi, jf.
Ligningslovens  

 § 31, stk. 1, medmindre, der er tale om, at kurset udelukkende har privat  

  karakter for modtageren, jf.
Ligningslovens § 31, stk. 2. Med den her  

 beskrevne potentielle deltagerkreds vil denne betragtning ikke være  

 relevant.
 For så vidt angår selvstændig erhvervsdrivende og  

 hovedaktionærer vil kursets skattefrihed for de pågældende  

 bero på en konkret vurdering af, om 1) kurset er fagligt relevant for  

 den enkelte deltager, om 2) deltagelse sker for at vedligeholde og  

 ajourføre den faglige viden eller om der er tale om videreuddannelse  

 samt om 3) kurset har et  turistmæssigt islæt af et sådant  

 omfang, at der skal ske helt eller delvis beskatning af kursets  

 værdi.
For så vidt angår 1) og 2) skal der foretages en afvejning af  

 disse kriterier i forhold til den enkelte deltagers arbejds- og  

 uddannelsesmæssige forudsætninger.
For så vidt angår  

 3) er der tale om en helhedsvurdering, der tager udgangspunkt i  

 kursusprogrammets fordeling mellem undervisningstid og fritid.
 Da det om deltagerkredsen alene er oplyst, at der vil være tale om  

 en ubestemt kreds af advokater, statsautoriserede og registrerede revisorer,  

 er det således ikke muligt at foretage en vurdering af om kurset er  

 fagligt relevant for den enkelte deltager, ligesom det heller ikke er muligt,  

 at foretage en vurdering af om der for den enkelte deltagers vedkommende er  

 tale om videreuddannelsesformål.
For så vidt angår 3) er det styrelsens opfattelse, at kurset  

 tidsmæssigt er tilrettelagt således, at kurset ikke indeholder et  

 sådant turistmæssigt islæt, der kan medføre at hele  

 eller dele af kursets værdi skal beskattes.
Der er herved bl.a. henset  

 til TfS 1995, 363 VLD, hvor det pågældende kursus med hensyn til  

 tilrettelæggelsen var næsten identisk med det foreliggende  

 planlagte kursus.
I denne sag fandt Landsretten således ikke, at der  

 henset til kursets tidsmæssige tilrettelæggelse, var tale om et  

 kursus med et turistmæssigt islæt.
 Uanset, at spørgsmål 1 ikke kan besvares med fornøden  

 sikkerhed for så vidt angår kursets relevans for den enkelte  

 deltagers vedkommende, jf. ovenfor punkt 1) og 2), finder styrelsen dog, at  

 hvis der er tale om deltagelse af revisorer, advokater eller andre, der i  

 deres daglige arbejde, beskæftiger sig direkte eller indirekte med  

 skattemæssige problemstillinger, eller hvor den pågældende  

 virksomhed/organisation, som disse er en del af, i sit virke  

 beskæftiger sig med skattemæssige problemstillinger, da vil  

 deltagelse i kurset for disses vedkommende ikke have skattemæssige  

 konsekvenser.
Ad.
Spørgsmål 2.
 Det må lægges til grund, at de undervisere, som efter det  

 oplyste skal forestå undervisningen på det planlagte kursus er  

 anerkendte faglige kapaciteter indenfor det skatteretlige  

 fagområde.
 Under den forudsætning, at de pågældende undervisere i  

 øvrigt modtager et vederlag for den pågældende opgave, som  

 modsvarer sædvanlig honorarstørrelse for de  

 pågældende for denne type opgaver, herunder henset til det  

 anvendte tidsforbrug, er det styrelsens opfattelse, at deltagelse som  

 foredragsholder ikke, bortset fra almindelig indkomstbeskatning af  

 vederlaget, vil have skattemæssige konsekvenser, i form af beskatning  

 af kursets/rejsens værdi for de pågældende undervisere.
Ad.
Spørgsmål 3.
 Det er oplyst, at 2 personer (ansatte) fra A skal være tilstede  

 under hele kursusforløbet.
 Under den forudsætning, at disse personer modtager almindelig  

 aflønning for den pågældende kursusuge, dvs. at opholdet  

 ikke i sig selv er en del af aflønningen, er det styrelsens  

 opfattelse, at deltagelse i kursusledelsen ikke vil have skattemæssige  

 konsekvenser for de pågældende.
Ad.
Spørgsmål 4.
Det er oplyst, at eventuelle ledsagere, herunder børn, selv, af  

 private midler, vil afholde udgiften til rejse og ophold.
Endvidere  

 forudsætter spørger, at i det omfang kursistens arbejdsgiver  

 afholder udgiften vil den pågældende kursist blive beskattet af  

 arbejdsgiverens fulde udgift.
Told- og Skattestyrelsen skal, i overensstemmelse med det af  

 spørger anførte, bemærke, at hvis kursistens  

 arbejdsgiver, herunder evt. det selskab, hvor kursisten er  

 hovedaktionær/anpartshaver, afholder rejseudgifter for eventuelle  

 ledsagere, skal disse udgifter beskattes som yderligere løn/udbytte  

 hos kursisten.
Hvor der er tale om deltagelse af en selvstændig  

 erhvervsdrivende, som afholder udgiften for eventuelle ledsagere, vil der  

 ikke være fradrag for denne udgift.
 Ligningsrådet kan tiltræde Told- og Skattestyrelsens  

 indstilling.
