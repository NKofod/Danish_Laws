Tillægsbetænkning afgivet af Boligudvalget den 14. december  

 2005 Tillægsbetænkning over Forslag til lov om ændring af lov om almene  

 boliger m.v., lov om leje af almene boliger, lov om midlertidig regulering af  

 boligforholdene, lov om byfornyelse og udvikling af byer, lov om  

 indkomstbeskatning af  

  

 aktieselskaber m.v. og lov om påligningen af indkomstskat til staten (Den almene sektors midler og indsatsen mod ghettoisering) [af  

 socialministeren (Eva Kjer Hansen)] 1. Ændringsforslag Socialdemokratiets medlemmer af udvalget har stillet 1  

 ændringsforslag til lovforslaget, efter dette blev henvist til fornyet  

 behandling i udvalget.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 25. november 2005. Lovforslaget blev efter 1. behandling  

 henvist  

 til behandling i Boligudvalget.
Udvalget afgav betænkning den 8. december  

 2005.  

 Lovforslaget var til 2. behandling den 13. december 2005, hvorefter det blev  

 henvist til fornyet behandling i Boligudvalget.
Møder Udvalget har, efter lovforslaget blev henvist til fornyet udvalgsbehandling,  

 behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 3 spørgsmål til socialministeren til skriftlig besvarelse, som denne  

 har besvaret med undtagelse af 1 spørgsmål, som forventes besvaret af  

 ministeren inden 3. behandling af lovforslaget. 1 af udvalgets spørgsmål og  

 socialministerens svar herpå er optrykt som bilag 2 til tillægsbetænkningen.
Samråd Udvalget har stillet 4 spørgsmål til socialministeren til  

 mundtlig besvarelse.
Ministeren har besvaret spørgsmålene i et samråd med  

 udvalget den 14. december 2005.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
Det Radikale Venstres medlem af udvalget forventer og vil påse,  

 at menneskerettighederne og Danmarks øvrige konventionsbestemte  

 forpligtelser overholdes i alle samfundsforhold.
RV forudsætter, at hverken  

 boligforeninger eller kommuner vil diskriminere på baggrund af etnicitet,  

 handicap  

 eller andre ulovlige diskrimininationsårsager, og skulle det mod forventning  

 være tilfældet, forventer RV, at ministeren er sit ansvar bevidst og  

 griber ind over for de pågældende myndigheder og organisationer.
I det lys  

 synes ændringsforslaget overflødigt, hvorfor RV ikke kan støtte det.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 , men vil stemme for det stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF og EL):
Til § 1 1)  

  

 Før nr. 1 indsættes som nyt nummer:
 »01.  

  

 I  

  

 § 7  

  

 indsættes efter stk. 2 som nyt  

 stykke:
»Stk. 3.  

  

 Ved forvaltningen  

 af almene boliger må bestemte grupper ikke diskrimineres begrundet i race,  

 national eller etnisk oprindelse, religion, tro, politisk overbevisning, køn,  

 seksuel orientering, alder, handicap, social herkomst, formueforhold  

 el.lign.«« [Diskriminationsforbud] Bemærkninger Til nr. 1 Med ændringsforslaget ønsker forslagsstillerne at sikre, at der  

 ikke ved forvaltningen af almene boliger sker diskrimination over for  

 bestemte  

 grupper af personer begrundet i de nævnte forhold.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Rasmus Prehn (S)   

 Jytte Andersen (S)   

 Hüseyin Arac (S)   

 René Skau Björnsson (S)   

 Charlotte Fischer (RV)   

 Morten Homann (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 70 omdelt  

 efter afgivelse af betænkning Bilagsnr.
Titel 11 Betænkning afgivet  

 8/12-05 12 1. udkast til tillægsbetænkning 13 2. udkast til tillægsbetænkning Oversigt over spørgsmål og svar vedrørende L 70 stillet  

 efter afgivelse af betænkning Spm.nr.
Titel 67 Spm., om det er i  

 strid med den internationale konvention om økonomiske, sociale og kulturelle  

 rettigheder at fastsætte bestemmelser om, at mennesker med årsindkomst under  

 et vist niveau ikke kan købe en almen bolig, til socialministeren, og  

 ministerens svar herpå 68 Spm. om garanti  

 for, at ministeren vil gribe ind over for lokale bestemmelser, der er i strid  

 med menneskerettighedskonventionerne, til socialministeren, og ministerens  

 svar herpå 69 Spm. om  

 oversendelse af talepapir fra samrådet den 14/12-05 vedr. samrådsspm.
A-D,  

 til socialministeren, og ministerens svar herpå Oversigt over samrådsspørgsmål vedrørende L 70 stillet  

 efter afgivelse af betænkning Samråds-spm.nr.
Titel A Samrådsspm. om diskrimination på baggrund af race, etnisk  

 oprindelse, religion m.v., til socialministeren B Samrådsspm. om at redegøre for baggrunden for, at  

 Institut for Menneskerettigheder ikke har fået sendt lovforslaget til høring,  

 til socialministeren C Samrådsspm. om at uddybe svar vedrørende konstruktion af  

 salg af almene boliger med henblik på udelukkelse af visse personers ret til  

 at købe sin almene bolig, til socialministeren D Samrådsspm. om, at lejere kan stå uden tag over hovedet  

 med den nye bestemmelse om erstatningsboliger ved nedrivning, ombygning m.v.,  

 til socialministeren Bilag 2 1 af udvalgets spørgsmål til socialministeren  

 og dennes svar herpå Spørgsmål 68 og socialministerens svar herpå er optrykt efter  

 ønske fra udvalget.
Spørgsmål 68 Kan ministeren garantere, at ministeren vil gribe ind og udnytte  

 sin beføjelse, såfremt der lokalt fastsættes bestemmelser der er i strid med  

 menneskerettighedskonventionerne? Svar Som nævnt både under 2. behandlingen af L 70 og under samrådet i  

 dag, har jeg fuld tillid til, at kommuner og boligorganisationer  med  

 godkendelse fra lejerne - aftaler både lovlige og fornuftige kriterier, når  

 der  

 efter en vurdering af beboersammensætningen i området er behov for det.
Jeg kan oplyse, at jeg som minister har et overordnet  

 ulovbestemt tilsyn i forhold til almenboligloven.
Det betyder, at jeg skal  

 sikre, at der bliver grebet ind overfor ulovlig administration af  

 almenboligloven.  

 Da det er et bærende princip i almenboligloven, at der ikke må ske  

 diskrimination af bestemte befolkningsgrupper begrundet i bl.a. race, køn,  

 tro,  

 alder, handicap m.v. har jeg altså pligt til at sikre, at der gribes ind over  

 for diskrimination, som jeg bliver bekendt med.
Efter L 70 skal ministeriet orienteres om aftalte kriterier for  

 salg efter den foreslåede nye salgsordning.
Skulle det forekomme, at en  

 aftale  

 indeholder et kriterium, som er i strid med menneskerettighedskonventionerne,  

 vil jeg i kraft af mit overordnede ulovbestemte tilsyn anmode kommunen   

 der jo  

 både er aftalepart og tilsynsmyndighed  om at sørge for, at aftalen  

 bliver  

 ændret.
Skulle det mod forventning ske, at kommunen ikke sørger for at  

 ændre aftalen i overensstemmelse med konventionerne, vil jeg anmode  

 statsamtmanden om at tage sagen op.
Statsamtmanden har i givet fald mulighed  

 for at anvende tvangsmidler overfor kommunen, f.eks. tvangsbøder, indtil  

 forholdet  

 er bragt i orden.
Jeg vil altså endnu engang understrege, at der ikke er grund til  

 at frygte diskrimination.
For det første er ordningen udformet, så den er  

 selvregulerende.
De lokale parter har ingen grund til at udelukke flere end  

 højst nødvendigt fra at købe, især ikke når lejerne selv skal stemme for  

 kriterierne.
Og skulle det alligevel forekomme, at der aftales et  

 diskriminerende  

 kriterium, vil jeg naturligvis gribe ind.
