 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Lodsedlerne til Klasselotteriet, der ifølge § 3 i Lov af 6. Marts 1869 om  

 Klasselotteriets Ordning forhandles gennem de autoriserede  

 Klasselotterikollektører, kan ogsaa forhandles ved Foranstaltning af  

 Klasselotteriets Direktorat, for saa vidt angaar ikke fornyede Lodsedler, dog  

 saaledes, at Fornyelsen af disse Lodsedler derefter atter finder Sted gennem  

 de paagældende Klasselotterikollektører.
§ 2 Forbudet i § 3 i Loven af 6. Marts 1869 mod at drive Handelsforretning med  

 Klasselotterisedler omfatter al erhvervsmæssig Afhændelse og Medvirken ved  

 Afhændelse af disse Lodsedler.
Afhændelse af en Klasselotteriseddel til Fyldestgørelse af et Krav mod  

 vedkommende Spiller skal være forbudt.
Overtrædelse af dette Forbud straffes  

 som Overtrædelse af Forbudet mod at drive Handelsforretning med  

 Klasselotterisedler.
 Den Tilladelse, som Personer med Bevilling til at drive  

 Pantelaanervirksomhed hidtil har haft til at afhænde de hos dem pantsatte  

 Klasselotterisedler i den Stand, hvori Sedlerne er pantsatte, jfr. § 3, Stk.  

 1, Pkt. 2, i Lov Nr. 709 af 22. December 1920, ophæves.
§ 3 Lovens § 1 træder i Kraft straks.
Lovens § 2 træder i Kraft den 1. April  

 1933.
 Hvorefter alle vedkommende sig have at rette.
 Givet paa Christiansborg, den 23. Juni  

 1932.
 Under Vor Kongelige Haand og Segl.
 Christian R.
(L.
S.) C.
V.
Bramsnæs.
(* 1) Udfærdiget gennem Finansministeriet Se Rigsdagstidenden for 1931-32:  

 Folket.
Tid.
Sp. 5142, 5153, 5386, 5391, 5507; Landst.
Tid.
Sp. 1926, 1932,  

 1934; Till.
A.
Sp. 7379; Till.
B.
Sp. 2461, 2791; Till.
C.
Sp. 2065, 2167,  

 2171.
