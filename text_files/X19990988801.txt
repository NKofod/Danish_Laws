Afslag på arveudlæg i  

 liebhaverbil Værgemålsbekendtgørelsens § 10, stk.  

 1 "Civilretsdirektoratet har nu behandlet Deres klage  

 over ..... Statsamts afslag på, at Deres 2 årige søn R  

 får arveudlagt en MGA 1500, årgang 1956, i boet efter sin  

 fader.
 Vi ændrer ikke statsamtets  

 afgørelse.
 Vi har truffet afgørelsen efter de bestemmelser,  

 der fremgår af statsamtets afgørelse.
 Det fremgår af sagen, at den samlede arv til R er  

 på 325.917 kr., hvoraf bilens værdi udgør 60.000 kr.
De har oplyst, at De vil forsøge at få bilen  

 opbevaret på museum, imidlertid er dette ikke muligt for tiden.
Bilen  

 skal derfor opbevares hos private venner.
De ved ikke, hvad opbevaringen vil  

 koste, hvadenten den sker på museum eller hos venner.
De har videre oplyst, at en anti rust behandling for tiden  

 koster 2.600 kr.
Såfremt bilen opbevares på museum skal den  

 formentlig behandles et par gange inden R bliver 18 år, og  

 såfremt den opbevares privat skal den formentlig behandles hvert 3.  

 eller hvert 4. år. den årlige udgift til forsikring af bilen er  

 3-400 kr.
Dertil kommer udgifter til lån af plader, benzin og olie,  

 når bilen - af hensyn til motoren - skal ud at køre.
 De har endelig oplyst, at udgifterne til bilens opbevaring  

 skal betales af R´s formue, medens De vil bruge indtægterne af R´s  

 formue til hans forsørgelse.
