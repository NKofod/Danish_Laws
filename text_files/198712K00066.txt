Nr LSF 66 Forslag til Lov om ændring af lov om social pension (Varmetillæg) Fremsat af socialministeren (Mimi Stilling Jakobsen) den 17. december 1987 Vedtaget ved tredjebehandling den 17. december 1987 Lov nr. 868 af 23/12/1987 § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændringer:
 1. I § 17, stk. 2, indsættes som 3. pkt.:
»Socialministeren fastsætter endvidere regler om, at det sociale udvalg kan yde varmetillæg med et højere beløb end fastsat i reglerne efter 2. pkt.« 2. I § 49, stk. 3, indsættes som 2. pkt.:
»Det sociale udvalg, der har besluttet at yde personligt tillæg til varmeudgifter med et højere beløb end fastsat i reglerne efter § 17, stk. 2, 2. pkt., kan anvende 1.585 kr. årlig ganget med antallet af enlige pensionister, som den 1. januar i samme regnskabsår modtog fuldt pensionstillæg fra kommunen.« 3. I § 49, stk. 5, indsættes efter »9-15,»: »stk.  

 3«.
§ 2 Stk. 1. Loven træder i kraft den 1. januar 1988.
Stk. 2. Forslag om revision af § 17, stk. 2, 3. pkt., jf. denne lovs § 1, nr. 1, fremsættes for Folketinget senest i folketingsåret 1992-93.
Oprindeligt fremsat forslag § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændringer:
 1. I § 17, stk. 2, indsættes som 3. punktum:
»Socialministeren fastsætter endvidere regler om, at det sociale udvalg kan yde varmetillæg med et højere beløb end fastsat i reglerne efter 2. punktum.«.
 2. I § 49, stk. 3, indsættes som 2. punktum:
»Det sociale udvalg, der har besluttet at yde personligt tillæg til varmeudgifter med et højere beløb end fastsat i reglerne efter § 17, stk. 2, 2. punktum, kan anvende 1.585 kr. årlig ganget med antallet af enlige pensionister, som den 1. januar i samme regnskabsår modtog fuldt pensionstillæg fra kommunen.«.
 3. I § 49, stk. 5, indsættes efter »9-15,»: »stk.  

 3«.
§ 2 Stk. 1. Loven træder i kraft den 1. januar 1988.
Stk. 2. Forslag om revision af § 17, stk. 2, 3. pkt., jf. denne lovs § 1, nr. 1, fremsættes for Folketinget senest i folketingsåret 1992-93.
Bemærkninger til lovforslaget Lov nr. 217 af 16. maj 1984 om social pension (Folketingstidende 1983-84, 2. samling, sp. 133, 621, 5357, 5776; tillæg A, sp. 663; tillæg B, sp. 331; tillæg C, sp. 231), er bekendtgjort ved lovbekendtgørelse nr. 624 af 28. september 1987.
Efter de senest vedtagne ændringer af pensionsloven har socialministeren fået bemyndigelse til fra 1. januar 1988 at fastsætte bindende ensartede regler om varmetillæg til pensionister.
Der er afsat en merudgift på 100 mio. kr. om året til denne ændring, og der vil derfor være tale om generelle forbedringer for pensionisterne.
Den i foråret 1987 foretagne undersøgelse af pensionisternes varmeudgifter m.v. har imidlertid vist meget store forskelle i pensionisternes varmeudgifter og i kommunernes praksis i forhold til de retningslinier, der er givet om varmetillæg i vejledning om social pension.
Indførelse af bindende ensartede regler svarende til den mest gunstige praksis er ikke mulig indenfor den økonomiske ramme, der er afsat til varmetillæg.
Med henblik på at sikre, at nogle pensionister fra 1. januar 1988 ikke får et mindre varmetillæg end hidtil, foreslås det, at der indføres lovhjemmel til, at det sociale udvalg - inden for rammerne af det hidtidige rådighedsbeløb - kan beslutte at yde varmetillæg med et højere beløb end efter de generelle regler, socialministeren fastsætter.
Det er således en forudsætning, at pensionisterne ikke stilles dårligere end efter de regler, der fastsættes af socialministeren.
Der vil derfor i en bekendtgørelse blive fastsat regler om, at det sociale udvalg kan fravige de centralt fastsatte regler ved at fastsætte en lavere egenbetaling, højere tilskudsprocent og højere maksimum for varmetillægget.
Forslaget sikrer, at alle som minimum får dækket varmeudgiften efter de centralt fastsatte regler.
Af hensyn til udgifterne for de kommuner, der vælger andre - mere gunstige - regler genindføres rådighedsbeløbet til varmeudgifter.
Disse kommuner får herefter refunderet udgifterne til varmetillæg inden for rammerne af rådighedsbeløbet.
For de kommuner, der alene følger de regler, der fastsættes af socialministeren, gælder ingen rådighedsbeløbsgrænse.
Det er tanken, at kommunerne een gang om året skal kunne vælge, om de centralt fastsatte regler skal fraviges.
I bekendtgørelsen vil der endvidere blive fastsat regler om, hvordan det sociale udvalg skal forholde sig i de tilfælde, hvor beregningen af varmetillægget i overensstemmelse med foreslåede regler ikke kan ske pr. 1. januar 1988, som følge af den snævre tidsfrist for reglernes ikrafttræden.
Det forudsættes, at omregning efter de foreslåede regler sker snarest muligt efter ikrafttrædelsesdatoen.
Er der udbetalt for meget i varmetillæg, skal beløbet ikke tilbagebetales.
Hvis der derimod er udbetalt for lidt, skal der ske en efterregulering.
 Forslaget skønnes at medføre merudgifter på ca. 100 mio. kr. årligt.
Der vil således samlet blive anvendt ca. 200 mio. kr. årligt mere til varmetillæg fra 1. januar 1988.
Forslaget skønnes ikke at medføre administrative konsekvenser af betydning.
 Det foreslås, at lovforslaget skal træde i kraft den 1. januar 1988.
Med henblik på at vurdere, om der fortsat er behov for at opretholde kommunernes adgang til at fravige de generelle regler, foreslås, at forslag om revision af bestemmelsen i § 17, stk. 2, 3. pkt., fremsættes for Folketinget senest i folketingsåret 1992-93.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 17, stk. 2, indsættes som 3. punktum:
»Socialministeren fastsætter endvidere regler om, at det sociale udvalg kan yde varmetillæg med et højere beløb end fastsat i reglerne efter 2. punktum.«.
§ 17. Personligt tillæg kan udbetales til pensionister, hvis økonomiske forhold er særlig vanskelige.
 Stk. 2. Der ydes personligt tillæg til betaling af varmeudgifter.
Socialministeren fastsætter nærmere regler herom, herunder om egenbetaling.
Stk. 3. Ud over personligt tillæg efter stk. 1 og 2 kan der undtagelsesvis ydes personligt tillæg, hvis pensionistens økonomiske forhold er ganske særlig vanskelige.
 2. I § 49, stk. 3, indsættes som 2. punktum:
»Det sociale udvalg, der har besluttet at yde personligt tillæg til varmeudgifter med et højere beløb end fastsat i reglerne efter § 17, stk. 2, 2. punktum, kan anvende 1.585 kr. årlig ganget med antallet af enlige pensionister, som den 1. januar i samme regnskabsår modtog fuldt pensionstillæg fra kommunen.«.
 3. I § 49, stk. 5, indsættes efter »9-15,»: »stk.  

 3«.
 § 49. Ved fastsættelse af pension anvendes følgende beløb:
1) Grundbeløb efter §§ 12 og 13 udgør 25.056 kr. årlig, dog 23.016 kr., hvis pensionistens ægtefælle modtager anden pension end invaliditetsydelse.
 2) Fradragsbeløb for indtægt ved personligt arbejde efter § 27, stk.
 3, udgør 35.600 kr.
3) Maksimumsbeløb for fradrag for arbejdsindtægt m.v. efter § 28, stk. 2, nr. 4, udgør 10.400 kr. for enlige, 15.700 kr. for gifte.
4) Minimumsbeløb for fradrag for pensionsindtægt efter § 28, stk. 2, nr. 5, udgør 11.700 kr.
5) Fradragsbeløb i den opgjorte indtægt for grundbeløb efter § 28, stk. 6, udgør 9.900 kr. for enlige, 19.900 kr. for gifte.
6) Pensionstillæg efter §§ 12 og 13 udgør 4.956 kr. årlig, dog 5.328 kr., hvis pensionistens ægtefælle modtager anden pension end invaliditetsydelse.
7) Fradragsbeløb i den opgjorte indtægt for pensionstillæg efter § 29, stk. 2, udgør 6.400 kr. for enlige, 9.300 kr. for gifte.
8) Fradragsbeløb i den opgjorte indtægt for personligt tillæg efter § 29, stk. 3, udgør 6.600 kr. for enlige og 10.000 kr. for gifte.
9) Invaliditetsbeløb efter § 13, nr. 1 og 2, udgør 11.664 kr. årlig, dog 9.996 kr., hvis pensionistens ægtefælle modtager førtidspension efter § 14, stk. 1 eller 2, eller invaliditetsydelse.
10) Invaliditetsydelse efter § 18 udgør 11.244 kr. årlig, dog 9.120 kr. årlig, hvis pensionistens ægtefælle modtager førtidspension efter § 14, stk. 1 eller 2, eller invaliditetsydelse.
 11) Erhvervsudygtighedsbeløb efter § 13, nr. 1, udgør 16.164 kr.
årlig, dog 11.700 kr., hvis pensionistens ægtefælle modtager førtidspension efter § 14, stk. 1.
 12) Førtidsbeløb efter § 13, nr. 3, udgør 5.832 kr. årlig.
 13) Bistandstillæg efter § 16, stk. 1, udgør 11.664 kr. årlig.
 14) Plejetillæg efter § 16, stk. 2, udgør 23.280 kr. årlig.
15) Minimumsbeløb for udbetalt pension efter § 31, stk. 4, udgør 624 kr. årlig.
Stk. 2. Ved fastsættelse af pensionen sidestilles gifte med enlige, hvis samlivet med ægtefællen er ophævet.
Stk. 3. Til personlige tillæg efter § 17, stk. 1 og 3, kan det sociale udvalg anvende et rådighedsbeløb på 1.503 kr. årlig i hovedstadsområdet og 1.249 kr. årlig i det øvrige land ganget med antallet af personer, som den 1. januar i samme regnskabsår modtog fuldt pensionstillæg fra kommunen.
 Stk. 4. Til hovedstadsområdet hører følgende kommuner:
København, Frederiksberg, Ballerup, Brøndby, Dragør, Gentofte, Gladsaxe, Glostrup, Herlev, Albertslund, Hvidovre, Høje-Tåstrup, Ledøje-Smørum, Lyngby-Tårbæk, Rødovre, Søllerød, Ishøj, Tårnby, Vallensbæk, Værløse, Birkerød, Farum og Hørsholm.
Tilgrænsende kommuner kan af socialministeren efter indstilling fra kommunalbestyrelsen henføres til hovedstadsområdet, hvis leveomkostningerne i kommunen må anses for at være lige så høje som i hovedstadsområdet.
Stk. 5. Ved dyrtidsregulering den 1. januar og 1. juli af beløb nævnt i stk. 1, nr. 1, 6 og 9-15, samt §§ 69-72 anvendes reguleringspristallet for foregående oktober og april.
Stk. 6. Ved dyrtidsregulering den 1. januar af fradragsbeløb nævnt i stk. 1, nr. 2-5, 7 og 8, anvendes reguleringspristallet for foregående oktober.
Stk. 7. Beløbene, der reguleres efter stk. 5 og 6, forhøjes eller nedsættes med 3 pct. for hver fulde 3 points udsving i reguleringspristallet.
Eventuelle overskydende points henstår til næste regulering.
Stk. 8. De beløb, der er nævnt i stk. 1, nr. 1, 6 og 9-15, samt §§ 69-72, afrundes til nærmeste kronebeløb, der kan deles med 12. De beløb, der er nævnt i stk. 1, nr. 2-5, 7 og 8, afrundes til nærmeste kronebeløb, der kan deles med 100. De beløb, der er nævnt i stk. 3, afrundes til nærmeste hele kronebeløb.
Stk. 9. Chefen for Sikringsstyrelsen bekendtgør inden 10. juni og 10. december de regulerede beløb, der har gyldighed fra henholdsvis 1. juli og 1. januar.
