Betænkning afgivet af Boligudvalget den  

 8. maj 2001 Betænkning over Forslag til folketingsbeslutning om  

 nedsættelse af kommunernes andel af anskaffelsessummen for  

 ældreboliger [af Flemming Kofod-Svendsen (KRF) m.fl.] 1. Ændringsforslag Socialistisk Folkepartis medlem af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 14. december 2000 og  

 var til 1. behandling den 2. februar 2001. Beslutningsforslaget blev efter 1.  

 behandling henvist til behandling i Boligudvalget.
Møder Udvalget har behandlet beslutningsforslaget i 2  

 møder.
3. Indstillinger og politiske bemærkninger Et flertal i udvalget (S, V og RV) indstiller  

 beslutningsforslaget til forkastelse og vil stemme imod det stillede  

 ændringsforslag.
 Venstres medlemmer af udvalget er helt enige med  

 Kristeligt Folkeparti i de meget fine tanker og gode intentioner, som dette  

 beslutningsforslag giver udtryk for, nemlig at der er et reelt behov for at  

 få bygget flere ældre-/plejeboliger, således at bl.a.  

 visitationen kan blive mindre stram, end den er i dag, og at der dermed gives  

 bedre mulighed for andre end blot de allersvageste for at kunne få  

 opfyldt deres ønske om omsorg og tryghed i deres tilværelse  

 på netop den måde, hver især måtte ønske det.  

 Det kan Venstre slet ikke være uenig i.
 Venstres eget beslutningsforslag, B 188, forslag til  

 folketingsbeslutning om oprettelse af andelsselskaber med faciliteter til  

 praktisk bistand og personlig pleje for ældre, går imidlertid  

 videre end nærværende beslutningsforslag, og Venstre indstiller  

 derfor dette beslutningsforslag til forkastelse.
Et mindretal i udvalget (KF og CD) indstiller  

 beslutningsforslaget til vedtagelse uændret.
Mindretallet  

 stemmer imod det stillede ændringsforslag og vil, såfremt det  

 stillede ændringsforslag vedtages, stemme imod  

 beslutningsforslaget.
 Et andet mindretal i udvalget (DF, KRF og Kirsten  

 Jacobsen (UP)) indstiller beslutningsforslaget til vedtagelse  

 uændret og vil stemme imod det stillede ændringsforslag.
 Et  tredje mindretal i udvalget (SF og EL)  

 indstiller beslutningsforslaget til vedtagelse med det stillede  

 ændringsforslag.
SF s medlem af udvalget finder, at udgifterne til alment  

 boligbyggeri bør lettes for de kommuner, der bygger, idet der i dag er  

 et underskud på almene boliger.
Det er ekstra problematisk, for  

 så vidt angår ældreboliger, idet der er tale om boliger til  

 mennesker med et specielt boligbehov.
Der er brug for såvel flere  

 boliger som gængse plejeboliger til ældre med store plejebehov,  

 til ældre, som mangler socialt netværk, og til ældre, som  

 har psykiske problemer og derfor kan have gavn af fællesskab og  

 større omsorg.
Enhedslistens medlem af udvalget havde gerne set, at dette  

 beslutningsforslag blev udbredt til at gælde hele den almene sektor,  

 idet EL generelt finder, at en nedsættelse af den kommunale andel af  

 anskaffelsessummen for almene boliger vil bidrage til løsningen af de  

 boligsociale opgaver.
I den forbindelse skal EL henvise til sit lovforslag  

 nr.
L 65, forslag til lov om ændring af lov om almene boliger samt  

 støttede private andelsboliger m.v., se Folketingets forhandlinger  

 side 1199 og till.
A side 1736 og 1737. Dette beslutningsforslag går  

 ikke så vidt som til at omfatte hele den almene sektor, men det er et  

 skridt i den rigtige retning, og EL kan derfor tilslutte sig  

 beslutningsforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal  

 (EL):
Til teksten 1) Teksten affattes således:
» [Ændring af finansieringen] Bemærkninger Til nr. 1 Der er brug for såvel flere boliger som gængse  

 plejeboliger til ældre med store plejebehov, til ældre, som  

 mangler socialt netværk, og til ældre, som har psykiske  

 problemer.
Dette behov er akut, og forslagsstillerne finder derfor, at  

 udgifterne til byggeri af almene ældreboliger bør lettes for de  

 kommuner, der bygger.
Det er således forslagsstillernes hensigt med  

 ændringsforslaget, at kommunerne helt fritages for medfinansieringen af  

 grundkapitalen.
Når byggeriet af almene ældreboliger har  

 nået et acceptabelt niveau, kan aktiviteten reguleres ved igen at lade  

 kommunerne betale en del af grundkapitalen.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 77 Bilagsnr.
