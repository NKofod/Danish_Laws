Cirkulære om organisationsaftale for ergoterapeuter og fysioterapeuter Generelle bemærkninger 1. Skatteministeriet, Medarbejder- og Kompetencestyrelsen har den 27. oktober 2020 indgået vedlagte organisationsaftale med Danske Fysioterapeuter og Ergoterapeutforeningen.
 2. Organisationsaftalen udgør sammen med den gældende fællesoverenskomst mellem Finansministeriet og Lærernes Centralorganisation og CO10 - Centralorganisationen af 2010 (LC/CO10 fællesoverenskomsten) det samlede overenskomstgrundlag.
3. Danske Fysioterapeuter og Ergoterapeutforeningen er med virkning fra 1. januar 2020 blevet medlemmer af Akademikerne og har tilsluttet sig hovedaftalen mellem Finansministeriet og AC-organisationerne.
I forbindelse hermed er det aftalt, at fysioterapeuter og ergoterapeuter omfattes af nærværende organisationsaftale med virkning fra 1. januar 2020 Ikrafttræden Cirkulæret træder i kraft den 27. oktober 2020 og har virkning fra den 1. januar 2020. Samtidig ophæves cirkulære af 27. september 2019 om organisationsaftale for ergoterapeuter og fysioterapeuter (Modst. nr. 071-19).
Skatteministeriet, Medarbejder- og Kompetencestyrelsen, den 29. oktober 2020 Anida Mujezinovic Ocuz Bilag Organisationsaftale for ergoterapeuter og fysioterapeuter - Denne organisationsaftale supplerer og/eller fraviger fællesoverenskomsten mellem Finansministeriet og Lærernes Centralorganisation og CO10 - Centralorganisationen af 2010.
§ 1. Dækningsområde Organisationsaftalen omfatter ergoterapeuter og fysioterapeuter i Arbejdstilsynet og ved Arbejdsmiljøinstituttet, jf. dog stk. 3.
 Stk. 2. Organisationsaftalen omfatter ikke ergoterapeuter og fysioterapeuter, der ansættes som lærere eller ledere ved institutioner omfattet af lov om professionshøjskoler for videregående uddannelser eller ved institutioner for erhvervsrettet uddannelse, der udbyder de grundlæggende social- og sundhedsuddannelser (herunder SOSU-skoler).
Stk. 3. Hvis der oprettes stillinger andre steder i staten, der forudsætter en uddannelse som ergoterapeut eller fysioterapeut, henføres de ansatte til denne organisationsaftale.
Forinden stillingerne besættes, aftales basislønnen mellem vedkommende ministerium og Ergoterapeutforeningen eller Danske Fysioterapeuter eller mellem de lokale parter, der bemyndiges hertil.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn suppleret med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Basislønnen er angivet i årligt grundbeløb (niveau 31. marts 2012).
Stk. 5. Den timeløn, der lægges til grund ved beregning af overarbejdsgodtgørelse, udgør 1/1924 af den samlede faste løn, eksklusiv eventuelt rådigheds-/merarbejdstillæg.
Overtidstillæg ydes efter arbejdstidsreglerne.
§ 3. Basisløn Ergoterapeuter og fysioterapeuter der er ansat som tilsynsførende ved Arbejdstilsynet samt ansatte ved Arbejdsmiljøinstituttet aflønnes med en basisløn på 317.490 kr.
§ 4. Pension Pensionsbidraget udgør 18 pct. af de pensionsgivende løndele. 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysninger herom.
 Stk. 2. Ansættelsesmyndigheden indbetaler pensionsbidraget til Pensionskassen for Ergoterapeuter og Fysioterapeuter (PKA).
§ 5. Arbejdstid De ansatte er omfattet af den til enhver tid gældende Statens Arbejdstidsaftale (for tiden Medst. 082-19).
§ 6. Midlertidig tjeneste i højere stilling Under midlertidig tjeneste i højere stilling anvendes de for statens tjenestemænd gældende regler.
§ 7. Forflyttelsespligt i Arbejdstilsynet Ansatte i Arbejdstilsynet er omfattet af forflyttelsespligt.
