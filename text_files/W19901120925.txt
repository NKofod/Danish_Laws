 Faderen, der var selvstændigt erhvervsdrivende (advokat), havde en  

 indkomst på ca. 1-1,3 mill. kr. og havde renteudgifter i forbindelse med  

 virksomheden på 26.000-54.000 kr.
 Moderens årlige indtægt var ca. 325.000 kr. og barnet havde ingen  

 selvstændig indtægt.
 Familieretsdirektoratet stadfæstede statsamtets afgørelse, hvorved  

 faderen pålagdes at betale uddannelsesbidrag med normalbidraget med tillæg af  

 200 %.
 Faderen klagede over, at statsamtet havde pålagt ham at bidrage til  

 barnets uddannelse med normalbidraget med tillæg af 200 %.
 Faderen var selvstændigt erhvervsdrivende (advokat), og statsamtet  

 indhentede derfor faderens regnskaber for de tre seneste regnskabsår.
Ifølge regnskaberne havde faderen i de seneste 3 år en indtægt på  

 henholdsvis 1,2 mill. kr., ca. 1,0 mill. kr. og ca. 1,3 mill. kr.
I disse  

 beløb fradroges faderens renteudgifter i forbindelse med udøvelsen af  

 virksomheden på henholdsvis ca. 30.000 kr., 54.000 kr. og 26.000 kr.
 Moderen havde en årlig indkomst på ca. 325.000 kr., og faderen havde  

 underholdsforpligtelser over for yderligere et barn.
 Familieretsdirektoratet stadfæstede statsamtets afgørelse, idet man ikke  

 fandt, at der var grundlag for at fravige udgangspunktet om, at de seneste  

 tre års forretningsregnskaber lægges til grund for vurderingen af  

 bidragsevnen, når den bidragspligtige er selvstændigt erhvervsdrivende.
