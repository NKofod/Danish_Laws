 I medfør af § 55, stk. 4 i sømandsloven, jf. lovbekendtgørelse nr. 766 af  

 19. september 1995, som ændret senest ved lov nr. 14 af 13. januar 1997, og  

 efter bemyndigelse i bekendtgørelse nr. 694 af 17. august 1995, fastsættes:
 § 1.  Det påhviler skibsføreren at tilrettelægge en  

 sundhedstjeneste og føre tilsyn med de hygiejniske forhold om bord i  

 overensstemmelse med de vejledninger og forskrifter, der er fastsat i  

 Søfartsstyrelsens lægebog.
 § 2.  Det påhviler skibsføreren at træffe de  

 foranstaltninger, der er nødvendige for at forebygge erhvervsskader,  

 forgiftninger og sygdomme eller disses udbredelse om bord.
 S tk. 2. Endvidere skal følgende iagttages:
§ 3.  Er antallet af ombordværende personer over 100,  

 skal skibe, som foretager rejser i international fart af mere end tre dages  

 varighed, have en læge om bord, som er ansvarlig for at yde besætningen  

 lægehjælp.
Er persontallet over 500, skal der desuden være ansat mindst een  

 sygeplejerske.
 Stk. 2.  Ved »international fart« forstås fart  

 mellem dansk og udenlandsk havn eller mellem to udenlandske havne samt fart  

 mellem Danmark og Færøerne eller Grønland og fart mellem Færøerne og  

 Grønland.
Stk. 3.  Som skibslæge må kun ansættes personer, der har  

 modtaget autorisation som læge og opnået tilladelse til selvstændig virke som  

 læge, jf. § 2, stk. 1 og 4, i lov om udøvelse af lægegerning Stk. 4.  Foruden at behandle alle om bord forekommende  

 sygdomstilfælde påhviler det lægen at bistå skibsføreren ved udførelsen af de  

 pligter, der påhviler denne i henhold til § 1, ligesom han skal bistå ham ved  

 tilsynet med, at reglerne i § 2 overholdes.
 § 4.  I skibe, hvor der er ansat læge, fører denne  

 lægejournal.
 Stk. 2.  I lægejournalen indfører lægen oplysninger om  

 alvorlige sygdomstilfælde, om fødsler og dødsfald, om ulykkestilfælde, der  

 har eller kan antages at få varige følger, om lægens undersøgelse vedrørende  

 de hygiejniske forhold og sundhedstilstanden om bord samt i øvrigt om sådanne  

 forhold, som måtte være af betydning for sundhedstilstanden om bord.
 Stk. 3.  Har lægen givet lægeråd til andre skibe, gøres  

 antegning i lægejournalen herom med alle nærmere oplysninger.
 § 5.  Bekendtgørelsen træder i kraft den 1. april  

 1998.
 Stk. 2.  Samtidig ophæves bekendtgørelse nr. 610 af 29.  

 november 1973 om sundhedstjenesten i skibe.
Søfartsstyrelsen, den 16. februar 1998 Niels J.
Bagge / E.
Vestergaard (* 1) Bekendtgørelsen indeholder bestemmelser, der gennemfører artikel 2,  

 stk. 4 i Rådsdirektiv nr. 92/29 EØF, EF-Tidende 1992 L 113 s. 19.
