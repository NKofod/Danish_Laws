 I Båndlæggelse af pantebreve i faste ejendomme kan ske i henhold til § 14,  

 stk. 1, litra e eller f eller § 14, stk. 2, litra j i lov om tilsyn med  

 pensionskasser (PKL).
 Begrebet ejendomsværdi som nævnt i disse bestemmelser er ejendommens  

 kontantværdi.
 II Foreligger der en garanti fra et pengeinstitut eller fra et  

 forsikringsselskab i henhold til en forsikringsaftale, vil pantebrevet kunne  

 henføres under PKL § 14, stk. 1, litra f, såfremt garantien ved  

 misligholdelse mindst giver kreditor adgang til ydelserne i den resterende  

 løbetid eller adgang til at vælge mellem at forlange restgælden på  

 misligholdelsestidspunktet indfriet til anskaffelseskursen eller ydelserne i  

 den resterende løbetid.
 III Tilladelse til ændringer i et allerede båndlagt pantebrevs sikkerhed  

 vil forsikringstilsynet efter ansøgning i hvert enkelt tilfælde kunne  

 tiltræde, når pantebrevet efter sit indhold giver adgang til omprioritering,  

 og den reelle værdi af de foranstående lån (de af skattemyndighederne  

 udarbejde kurser for private pantebreve og for offentlige lån den senest  

 noterede kurs) ikke ændres efter omprioriteringen.
 Er der stillet garanti fra et pengeinstitut eller et forsikringsselskab,  

 må der foreligge samtykke fra det pågældende pengeinstitut eller  

 forsikringsselskab.
 Forsikringstilsynet vil i øvrigt tage stilling i hver enkelt tilfælde ved  

 anmodning om andre ændringer i et allerede båndlagt pantebrevs indhold eller  

 i båndlæggelsen af pantebrevet.
 IV Ved båndlæggelse af garanterede gældsbreve finder reglerne i nærværende  

 cirkulæreskrivelse anvendelse, således at båndlæggelsen sker efter PKL § 14,  

 stk. 1, såfremt garantien er som anført under II.
 Tilsvarende regler gælder for gældsbreve, der er udstedt af et  

 garantistillende pengeinstitut eller forsikringsselskab, til opfyldelse af  

 garantien fra pengeinstituttet eller forsikringsselskabet.
 P.D.V.
 E.B.
