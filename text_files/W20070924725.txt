Landsskatteretskendelse vedr.
Bindende forhåndsbesked -  

 næringsskattepligt for investorer i et kommanditselskab Klagen vedrører  

 Ligningsrådets bindende forhåndsbesked om næringsskattepligt for investorerne  

 i  

 et kommanditselskab.
Landsskatterettens afgørelse Spørgsmålet til Ligningsrådet  

 var følgende (alene det påklagede led er medtaget):
Kan Ligningsrådet bekræfte,  

 at investorerne i A K/S ikke i kraft af deres investering i K/Set vil  

 blive  

 anset som næringsskattepligtige? Ligningsrådet har svaret:
 Nej.
 Landsskatteretten ændrer  

 besvarelsen til Ja.
Sagens oplysninger Kommanditselskabet er endnu  

 ikke stiftet.
Det er oplyst, at  

 kommanditselskabet påtænkes stiftet som en ny dansk investeringsenhed med det  

 formål at investere i små og mellemstore børsnoterede virksomheder  

 (porteføljeselskaber) i Danmark.
Målet med kommanditselskabet er gennem  

 aktivt  

 ejerskab, og med brug af initiativtagernes netværk og ekspertise, at udvikle  

 porteføljeselskaberne efter en corporate governance-strategi.
Det aktive  

 ejerskab vil indebære en løbende dialog med porteføljeselskabernes ledelse  

 samt  

 evt. repræsentation i selskabernes bestyrelse.
Det forventes, at  

 kommanditselskabet over fondens levetid vil foretage investeringer i ca. 6-10  

 porteføljeselskaber, og den samlede kapital forventes investeret indenfor 5  

 år.  

 Selskabet forventes afviklet efter 10 år dog med mulighed for, at selskabets  

 levetid forlænges med 2 et-årige projekter.
 Målet for den nye  

 investeringsenhed er at rejse 1.000 mio. kr. fra institutionelle investorer.
 Afkastet fra  

 porteføljeinvesteringer vil alt overvejende blive realiseret i form af  

 aktieavancer.
Den grundlæggende filosofi  

 bag kommanditselskabet er, at det er muligt at skabe et højt afkast via  

 aktivt  

 ejerskab.
Gennem det aktive ejerskab vil porteføljeselskabernes fokus på  

 værdiskabelse til aktionærerne blive styrket og derigennem forbedre  

 aktiemarkedets vurdering af selskabets aktier.
Det aktive ejerskab indebærer  

 ikke en detailstyring af porteføljeselskaberne eller involvering i den  

 daglige  

 drift, men sikrer, at ledelsen kontinuerligt arbejder for aktionærernes  

 langsigtede interesser.
Kommanditselskabet vil i sit aktive ejerskab lægge  

 vægt  

 på de såkaldte engagementsfaktorer.
Disse forhold inkluderer blandt andet en  

 vurdering af aktionær- og bestyrelsessammensætning, direktion, virksomhedens  

 strategi, ledelsens og dermed selskabets forandringsvillighed, selskabets  

 vedtægter og andre corporate governance relaterede forhold.
 Der skal kun investeres i  

 selskaber, hvor det vurderes, at der er mulighed for at opnå et højt afkast  

 ved  

 påvirkning af strategi, kapitalstruktur og -allokering (arbejdskapital,  

 gearing  

 mv.), kommunikation med aktiemarkedet og bestyrelse mv.
Der vil blive foretaget få  

 men forholdsvis store investeringer i enkeltselskaber.
Kommanditselskabet vil  

 investere i de små og mellemstore og knap så likvide selskaber på børsen.  

 Investeringerne kan gennemføres ved, at kommanditselskabet i forbindelse med  

 en  

 kontakt med en institutionel investor får mulighed for at købe en blok af  

 aktier og/eller i en periode løbende køber udbudte aktier op i det selskab,  

 som  

 fonden fokuserer på at opnå en given ejerandel i.
Kommanditselskabet vil  

 formentlig oftest investere beløb, som modsvarer ca. 5-15 % af det enkelte  

 selskabs markedsværdi.
Det er vurderingen, at kommanditselskabet vil holde  

 sine  

 investeringer i 2,5-5 år med et gennemsnit på ca. 4 år.
Initiativtagerne til  

 kommanditselskabet er B, C, D og E.
De personlige initiativtagere har  

 erfaring  

 indenfor aktieanalyse, investeringsrådgivning, corporate finance og  

 porteføljeinvestering fra tidligere ansættelse hos både danske og  

 internationale  

 finansielle virksomheder, herunder bankvirksomhed.
 Udover stiftelse af  

 kommanditselskabet skal der stiftes en række selskaber.
G ApS skal være  

 investeringsrådgiver for kommanditselskabet.
Dette selskab skal være 100 %  

 ejet  

 af H ApS, der skal være ejet af 3 anpartsselskaber ejet af henholdsvis B, C  

 og  

 D.
B, C og D skal ansættes i G ApS.
Selskabet skal varetage identifikation og  

 screening af potentielle investeringer, ledelse af investerings-  

 engagementsprocessen samt rådgivning i forbindelse med afståelse af  

 investeringer  

 på linje med managementaktiviteten for en equity-fond.
Det forventes, at  

 selskabet skal have 5-7 ansatte.
Selskabet skal i de første 5 år modtage et  

 rådgivningshonorar på 1,5 % af indskudskapitalen i kommanditselskabet på  

 linje  

 med markedsniveauet for management fees.
Herefter skal rådgivningshonoraret  

 baseres på den faktisk investerede kapital.
I ApS skal være komplementar  

 i kommanditselskabet.
B, C og D skal udgøre ledelsen i I ApS, som skal udøve  

 ledelsesfunktionen i kommanditselskabet.
I ApS skal være 100 % ejet af J ApS,  

 der skal være ejet af H ApS med 85-89 %. De resterende ejerandele skal være  

 ejet af E og eventuelt en strategisk samarbejdspartner.
K Invest ApS skal deltage i  

 kommanditselskabet som kommanditist med ret til præferenceafkast under visse  

 betingelser.
K Invest ApS skal være ejet af J ApS samt initiativtagerne og de  

 institutionelle investorer.
De institutionelle investorer  

 skal investere i kommanditselskabet som kommanditister.
Afkastet fra  

 realiserede investeringer skal løbende udloddes fra kommanditselskabet til  

 investorerne, og der skal således ikke geninvesteres eller akkumuleres  

 kapital  

 i kommanditselskabet.
 Selskabet har anmodet  

 Ligningsrådet om en bindende forhåndsbesked på spørgsmålet (alene det  

 påklagede  

 led er medtaget):
Kan Ligningsrådet bekræfte,  

 at investorerne i A K/S ikke i kraft af deres investering i K/Set vil  

 blive  

 anset som næringsskattepligtige? Ligningsrådets afgørelse Spørgsmålet er besvaret  

 benægtende i overensstemmelse med Told- og Skattestyrelsens indstilling.
Told- og Skattestyrelsens  

 indstilling og begrundelse Efter dansk ret er et  

 kommanditselskab transparent i skattemæssig henseende.
Det vil sige, at de  

 enkelte deltagere i kommanditselskabet i skattemæssig henseende erhverver  

 eller  

 afstår en ideel andel af kommanditselskabets aktiver, når kommanditselskabet  

 henholdsvis erhverver eller afstår aktiver.
 Denne sag drejer sig nærmere  

 om, hvorvidt kommanditisterne i kommanditselskabet vil blive betragtet som  

 næringsdrivende med køb og salg af aktier, jf. aktieavancebeskatningslovens §  

 3, stk. 1, som følge af de erhvervelser og afståelser af aktier, der finder  

 sted i kommanditselskabet.
Efter  

 aktieavancebeskatningslovens § 3, stk. 1, medregnes fortjeneste eller tab ved  

 afståelse af aktier, som er erhvervet som led i den skattepligtiges  

 næringsvej,  

 ved opgørelsen af den skattepligtige almindelige indkomst.
Det fremgår af  

 ligningsvejledningen afsnit S.G.8.1.1, at:
Handelsnæring foreligger,  

 når den pågældende skattepligtige har som erhverv at drive handel med aktier  

 og  

 lignende værdipapirer, og de afståede aktier tillige er erhvervet med  

 videresalg for øje.
Dette gælder både når der er tale om et hovederhverv, og  

 når der er tale om et bierhverv.
Det er en betingelse for at anse aktier for  

 aktier erhvervet i handelsnæring, at aktierne er erhvervet med videresalg for  

 øje og med henblik på at opnå fortjeneste ved et sådant videresalg. Videre følger det i et  

 underafsnit i S.G.8.1.1 om ikke erklæret næringsvej, at:
Der kan imidlertid også  

 foreligge handelsværing, uagtet at den pågældende skattepligtige ikke har som  

 sin erklærede næringsvej at handle med aktier m.v.
Det er selve aktiviteten,  

 der er afgørende.
Der lægges i denne forbindelse vægt på omganget af  

 aktiviteten med handel med aktier m.v. og på, om aktiviteten har systematisk  

 karakter.
Blandt de momenter, der får betydning, kan nævnes størrelsen af  

 beholdningen af værdipapirer, herunder om den skattepligtige har økonomiske  

 muligheder for at beholde aktierne som anlægsaktier, den hastighed, hvormed  

 papirerne omsættes, omsætningens størrelse, herunder salgsavancernes eller  

 dispositionernes vægt i den skattepligtiges økonomi, samt den regelmæssighed,  

 købene og salgene har. Domstolene har endvidere i en  

 lang række tilfælde taget stilling til udstrækningen af det skatteretlige  

 næringsbegreb i relation til aktier.
For at der kan statueres næring, synes  

 retspraksis at lægge afgørende vægt på, at der foreligger en egentlig  

 professionel tilknytning til det finansielle marked, hvor der navnlig lægges  

 vægt på, at den person der handler  eller den person der varetager  

 handler på  

 et selskabs vegne  har en egentlig finansiel uddannelse eller har haft  

 et  

 omfattende og langvarigt professionelt virke på det finansielle marked.  

 Omfanget af handler og  for selskabers vedkommende   

 vedtægtsmæssige formål  

 spiller en mindre rolle ved vurderingen.
Der kan blandt andet henvises til  

 TfS  

 2004.571 V(SKM2004.300.VLR), TfS 2004.483 Ø(SKM2004238.ØLR), TfS 2003.651  

 (SKM2003.335.VLR), TfS2000.872.H, TfS1999.210.H, TfS1997.472.H,  

 TfS1996.887.H,  

 TfS1996.64.H og TfS1993.531.H.
Repræsentanten har til støtte  

 for, at der ikke er tale om næring henvist til Landsskatterettens kendelse,  

 der  

 er refereret i TfS 2002.605(SKM2002.284.LSR). Sagen drejede sig om et  

 aktieselskab, hvis eneste aktivitet bestod i erhvervelse af aktier med  

 henblik  

 på udvikling af porteføljevirksomhederne og senere salg af aktierne.
Ved  

 aktieerhvervelserne betingede aktieselskabet sig indflydelse i  

 porteføljevirksomhederne  

 gennem aktionæroverenskomster og bestyrelsesposter, men deltog derudover ikke  

 i  

 den daglige drift.
I de omhandlede år var der sket mellem 8-14 nye  

 investeringer om året og solgt aktier i mellem 6-13 selskaber årligt efter en  

 ejertid på mellem 8 måneder og 12 år.
Landsskatteretten udtalte i sagen, at:
Uanset den professionelle  

 tilrettelæggelse af selskabets investeringsvirksomhed og investeringernes  

 omfang finder retten i overensstemmelse med udtalelse fra Told- og  

 Skattestyrelsen, at selskabets køb og salg af de omhandlede aktier ikke er  

 sket  

 som led i en sådan næringsvirksomhed, som efter praksis kan anses for  

 omfattet  

 af aktieavancebeskatningslovens § 3, stk. 1. Der er herved bl.a. henset til  

 det  

 begrænsede antal køb og salg af aktier og omsætningshastigheden. Det er Told- og Skattestyrelsen  

 opfattelse, at denne afgørelse ikke kan finde analog anvendelse i denne sag.  

 Årsagen hertil er, at medarbejderne, der varetog investeringsprocessen i  

 aktieselskabet, ikke havde tilknytning til den finansielle sektor eller på  

 anden vis erhvervsmæssig erfaring med handel med aktier eller værdipapirer i  

 øvrigt.
 Det er ligeledes Told- og  

 Skattestyrelsens opfattelse, at der ikke kan lægges vægt på repræsentantens  

 betragtninger om, at det er antallet af investeringer, der skal tillægges  

 betydning og ikke antallet af handler.
 Ud fra en samlet konkret  

 vurdering af de fremlagte oplysninger er det Told- og Skattestyrelsens  

 opfattelse, at kommanditselskabets køb og salg af aktier sker som led i en  

 sådan næringsvirksomhed, som efter praksis kan anses for omfattet af  

 aktieavancebeskatningslovens § 3, stk. 1.
 Told- og Skattestyrelsen har  

 i overensstemmelse med retspraksis lagt afgørende vægt på, at B, C og D alle  

 har langvarig professionel tilknytning til det finansielle marked, samt at  

 disse personer udgør ledelsen og rådgiverfunktionen for kommanditselskabet.
Told- og Skattestyrelsen har  

 endvidere lagt til grund, at der må finde handler sted i videre omfang end  

 antallet af investeringer, idet der herved er henset til repræsentantens  

 oplysninger om et knapt så likvidt aktiemarked.
Der vil herefter efter Told-  

 og  

 Skattestyrelsens opfattelse være tale om, at aktiviteten har et sådant omfang  

 og systematisk karakter, der kan begrunde beskatning efter  

 aktieavancebeskatningslovens  

 § 3, stk. 1.
 På den baggrund er det Told-  

 og Skattestyrelsens opfattelse, at danske investorer i kommanditselskabet  

 skal  

 anses som næringsskattepligtige, jf. aktieavancebeskatningslovens § 3, stk.  

 1,  

 i relation til deres investering i kommanditselskabet.
Kommanditselskabets påstand og argumenter Kommanditselskabets  

 repræsentanter har nedlagt påstand om, at investorerne i kommanditselskabet  

 ikke i kraft af deres investering i kommanditselskabet skal anses som  

 næringsskattepligtige, og at svaret på dette led af det stillede spørgsmål  

 herefter skal ændres til ja.
 Der er på baggrund af praksis  

 i dansk skatteret ikke grundlag for, at investorerne i kommanditselskabet i  

 kraft af deres investering i kommanditselskabet anses som  

 næringsskattepligtige  

 efter aktieavancebeskatningslovens § 3.
 Aktieavancebeskatningslovens  

 § 3, stk. 1, om næringsskattepligt har følgende ordlyd:
Fortjeneste eller tab ved  

 afståelse af aktier, som er erhvervet som led i den skattepligtiges  

 næringsvej,  

 medregnes ved opgørelsen af den skattepligtige almindelige indkomst. Der er ikke i lovens  

 forarbejder væsentlige fortolkningsbidrag til denne bestemmelse, men det slås  

 dog fast i bemærkningerne i L140 af 28. januar 1981, at:
Aktier anses for  

 næringsaktier i samme omfang som efter hidtidig praksis.
Det gælder i første  

 række,  

 når de er erhvervet af skattepligtige, der har som erhverv at handle med  

 aktier  

 og lignende værdipapirer, når aktierne er erhvervet med videresalg for  

 øje. Bemærkningerne fastsætter  

 således den grundlæggende forudsætning for aktienæring; at der skal være tale  

 om en handelsaktivitet.
Aktienæring vil herudover kunne forekomme i form af  

 vederlagsnæring, der dog ikke er relevant i denne sammenhæng.
 Opdelingen mellem  

 handelsnæring og vederlagsnæring samt handel som den grundlæggende betingelse  

 for en handelsnæringsbedømmelse udtrykkes i ligningsvejledningen afsnit  

 S.G.8.1, hvortil der henvises.
 Der henvises endvidere til  

 TfS1993.100 samt Skatteministeriets kommentar hertil i TfS1993.433.
Det er således en  

 grundlæggende betingelse for, at der kan være tale om handelsnæring, at  

 aktiehandlen  

 er det centrale i skatteyderens erhverv (jf. har erhverv at drive  

 handel med  

 aktier ), samt at handlen skal have et vist omfang og en systematik,  

 jf.  

 kravet til regelmæssighed.
I begrebet handelsnæring ligger fokus på selve  

 handlen, hvilket har betydet, at det i praksis især er banker mv., der er  

 anset  

 for næringsdrivende med deres handelsbeholdning.
 Ud over det grundlæggende  

 krav til aktiv handel med aktier lægges der ifølge praksis vægt på følgende  

 momenter  

 i næringsvurderingen:
 ·  

  

 	  

 Hvorvidt aktierne handles med videresalg  

 for øje og med henblik på at opnå fortjeneste på linje med bank- eller  

 fondsmæglervirksomhed.
 ·  

  

 	  

 Omsætningens størrelse.
 ·  

  

 	  

 Hvorvidt den hyppighed, regelmæssighed og  

 systematik, købene og salgene har, indikerer, at der foretages investeringer  

 med kort tidshorisont, jf. bankvirksomhed.
 ·  

  

 	  

 Den professionelle tilknytning til den  

 finansielle sektors aktiehandel.
 ·  

  

 	  

 Størrelsen af beholdningen af værdipapirer.
 ·  

  

 	  

 Fremmedkapitalfinansiering af aktiehandlen.
Landsskatteretten og  

 Ligningsrådet har tidligere haft lejlighed til at vurdere, hvorvidt  

 aktieaktiviteten i investeringsfonde og -selskaber udgør en næringsaktivitet.  

 For kommanditselskabet er porteføljeselskabernes karakter (selskaber i et  

 udviklingsstade)  

 og fondens investeringsstrategi med ganske få investeringer samt den  

 ledelsesmæssige involvering i porteføljeselskaberne parallel med  

 karakteristika  

 for private equity-fonde.
Der henvises til TfS2002.605(SKM2002.284.LSR), ikke  

 offentliggjort  

 bindende forhåndsbesked (j.nr. 99/01-4339-00279) og  

 TfS2002.15(SKM2002.493LR).  

 Fokus i næringsbedømmelsen af private equity-virksomhed synes således at være  

 på, at aktivitetsniveauet med hensyn til aktiehandel ikke er på et niveau,  

 der  

 kan medføre statuering af næringsskattepligt  trods en utvivlsom  

 professionel  

 tilknytning indenfor de aktier og selskaber, som den enkelte fond investerer  

 i.
 Ifølge praksis har den  

 professionelle tilknytning til den finansielle sektor med aktiehandel  

 væsentlig  

 betydning for næringsbedømmelsen i følgende situationer:
·  

  

 	  

 For en person, hvor personen er aktiedealer  

 eller lignende med en ansættelse hos en bank eller vekseler (har aktiehandel  

 som sin næringsvej) og fortsætter denne næringsvej ved parallelt at handle  

 aktier i privat regi, jf. f.eks.
Højesterets afgørelse i TfS 1993.531  

 (Strange-dommen).
 ·  

  

 	  

 For et selskabet hvor en direktør, ansat  

 eller en hovedaktionær har en professionel tilknytning til aktiemarkedet,  

 samtidig med at denne person foretager investeringer for selskabet, jf.  

 f.eks.  

 TfS 2004.783, TfS 1999.210, TfS 1996.64, TfS2004.571(SKM20004.300LSR), TfS  

 2003.651(SKM2003.335.VLR) og TfS 2000.872.
Der synes, jf. praksis, at  

 være en fokusering på, at næringsvejen med aktier fortsættes i privat eller  

 selskabsregi.
Der er en samtidighed mellem den professionelle tilknytning og  

 handelsaktiviteten i privat regi.
Dette henvises tillige til  

 ligningsvejledningen afsnit S.G.8.1.1.
Med aktiviteten i  

 kommanditselskabet fokuseres på en aktiv udvikling af fondens 6-10  

 porteføljeselskaber,  

 hvori ejes en tilstrækkelig aktiepost til at opnå den nødvendige indflydelse.  

 Fonden koncentrerer sig om investering i et lille antal virksomheder, da der  

 er  

 et betydeligt arbejde og tidsforbrug knyttet til udviklingen af det enkelte  

 selskab.
Salgsprovenu fra afståelse af investeringer returneres til  

 investorerne og geninvesteres således ikke.
Den rejste kapital ved fondens  

 oprettelse sætter således en absolut grænse for antallet af investeringer.
 Aktiviteten i  

 kommanditselskabet ligner i vidt omfang aktiviteten i private equity-fonde.  

 Særligt ligner fonden Dansk Kapitalanlæg, som behandlet af Landsskatteretten  

 i  

 TfS 2002.605(SKM2002.284.LSR), hvor indflydelse og udvikling ligeledes blev  

 opnået gennem investering i betydende minoritetsposter.
Fondens formål er en  

 videreudvikling af de selskaber, der investeres i.
Det er rådgiverens  

 vurdering  

 af udviklingsmuligheder efter en langsigtet investeringsstrategi og ikke  

 spekulation i kortsigtede kursstigninger, der er bestemmende for en  

 investeringsbeslutning.
Det er således uden betydning for en  

 investeringsbeslutning, om forventningen er, at aktien af markedsmæssige  

 årsager vil stige i kurs, hvis muligheden for udvikling af selskabet ikke er  

 til stede.
Et vigtigt moment i  

 kvalifikationen af en aktivitet som aktienæring er, at aktiviteten har et  

 vist  

 omfang og en systematisk karakter.
Denne grundlæggende forudsætning for  

 handelsnæring er ikke opfyldt for kommanditselskabet fordi:
·  

  

 	  

 Næring er et spørgsmål om  

  

 næringshensigt ved investeringsbeslutningen.  

  

 Hvorvidt investeringen gennemføres, og den ønskede indflydelsesgivende post  

 opnås ved et eller flere køb, synes at være uden betydning for  

 næringsbedømmelsen.
Det centrale for vurderingen af aktiviteten er således de  

 6-10 investeringsbeslutninger i fondens levetid.
·  

  

 	  

 Hvis den ønskede aktiepost ikke kan opnås  

 ved ét køb, vil der under alle omstændigheder være tale om opkøb i en  

 begrænset  

 periode.
Der er således betydelige perioder uden aktiehandel.
 ·  

  

 	  

 Når der opkøbes i markedet, investeres der  

 altovervejende kun i ét selskab i en given periode.
·  

  

 	  

 Midlerne tilbagebetales til investorerne,  

 når arbejdet med udvikling er gennemført, og selskabet er solgt.
Der er  

 således  

 ingen yderligere geninvestering.
 ·  

  

 	  

 Kommanditselskabet kan ikke anvende  

 fremmedkapital til finansiering af investeringerne.
De grundlæggende  

 forudsætninger for handelsnæring anses herved ikke for opfyldt.
Den tidligere  

 professionelle tilknytning for B, C og D kan efter praksis ikke uden en  

 handelsaktivitet isoleret begrunde en skattepligt som handelsnæringsdrivende  

 efter aktieavancebeskatningslovens § 3.
Landsskatterettens bemærkninger og begrundelse Ifølge den på tidspunktet for  

 Ligningsrådets afgørelse gældende aktieavancebeskatningslovs § 3, stk. 1, og  

 den nugældende aktieavancebeskatningslovs (lov nr. 1413 af 21. december 2005)  

 §  

 17, stk. 1, medregnes gevinst og tab ved afståelse af aktier, som er  

 erhvervet  

 som led i den skattepligtiges næringsvej, ved opgørelsen af den  

 skattepligtige  

 almindelige indkomst.
Det er oplyst, at  

 kommanditselskabet skal investere i små og mellemstore og knap så likvide  

 børsnoterede  

 selskaber med det formål at udvikle porteføljeselskaberne gennem aktivt  

 ejerskab for derefter at afstå aktierne.
Der skal foretages få men store  

 investeringer i forventet 6-10 selskabet i kommanditselskabets forventede  

 levetid på 10 år, og investeringerne vil holde i 2,5-5 år med et gennemsnit  

 på  

 ca. 4 år.
Uanset den påtænkte  

 professionelle tilrettelæggelse af kommanditselskabets investeringsvirksomhed  

 og investeringernes omfang samt Bs, Cs og Ds professionelle  

 baggrund, anses  

 kommanditselskabets påtænkte køb og salg af aktier ikke for en sådan  

 næringsvirksomhed, som efter praksis kan anses for omfattet af ovennævnte  

 bestemmelser.
Der er herved blandt andet henset til virksomhedens karakter  

 samt  

 det begrænsede antal køb og salg og omsætningshastigheden.
 Herefter kan kommanditisterne  

 ikke alene i kraft af deres investering i kommanditselskabet anses for  

 næringsskattepligtige ifølge den nugældende aktieavancebeskatningslovs § 17,  

 stk. 1.
 Ligningsrådets afgørelse  

 ændres, således at besvarelsen af spørgsmålet ændres til Ja.
