 1. Statsskattelovens § 6 a og ligningslovens § 9, stk.  

 1, giver adgang til fradrag for udgifter, der er afholdt med henblik på at  

 erhverve, sikre og vedligeholde indkomsten.
 Lønmodtagere, der som følge af et ansættelsesforhold som hundefører har  

 udgifter til hundehold, kan fradrage disse udgifter som et ligningsmæssigt  

 fradrag, i det omfang beløbet overstiger bundfradraget efter ligningslovens §  

 9, stk. 1.
2. Skattemyndighederne har efter praksis godkendt et  

 skønsmæssigt fradrag for udgifter for foder, ekstra slitage på bil og indbo  

 samt »afskrivning« på hund.
Det godkendte fradrag har i en række  

 tilfælde været væsentligt mindre end det udbetalte hundeførertillæg.
3. Ved et forlig den 28. juni 1994 indgået ved Østre  

 Landsret har Skatteministeriet anerkendt, at der ved udøvelsen af skønnet  

 over en hundeførers udgifter til hundehold for indkomståret 1989 skal tages  

 udgangspunkt i politiets standardsatser og tages hensyn til arbejdsgiverens  

 tillæg.
Ligningsmyndighederne havde ved ansættelsen kun godkendt et  

 skønsmæssigt fradrag på 6.940 kr - bundfradrag 3.300 kr.
Hundeføreren havde  

 fra sin arbejdsgiver modtaget et skattepligtigt hundetillæg på 12.902.  

 Politiets standardsats var i 1989 13.195,74 kr.
 4. Andre hundeførere, der har afholdt udgifter til  

 hundehold og som ved ansættelsen alene har fået godkendt fradrag, der er  

 væsentligt mindre end politiets standardsats og det fra arbejdsgiveren  

 modtagne tillæg, kan med henvisning til det indgåede forlig anmode om  

 genoptagelse af indkomstansættelsen.
 5. Fradraget kan ikke overstige det hundeførertillæg,  

 der er modtaget fra arbejdsgiveren.
 6. Genoptagelse kan ske for indkomstårene 1989, 1990,  

 1991, 1992 og 1993.
7. Skattemyndighederne anmodes om at foretage  

 genoptagelse efter ovenstående retningslinier, hvis der ansøges herom, eller  

 forholdet iøvrigt er skattemyndighederne bekendt.
Ansøgning om genoptagelse  

 af skatteansættelserne skal indgives til skattemyndighederne inden udgangen  

 af 1995, på hvilket tidspunkt dette cirkulære bortfalder.
