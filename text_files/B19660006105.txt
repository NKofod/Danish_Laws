 I medfør af §§ 17 og 29 i lov nr. 226 af 11. juni 1954 om almindelig  

 arbejderbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved følgende:
§ 1.  Fra 1. maj 1967 skal alle to-akslede traktorer  

 ved levering som nye til brug her i landet være forsynet med en beskyttelse  

 for føreren, hvorved denne er tilbørligt sikret, såfremt traktoren vælter  

 eller stejler og styrter bagover.
Beskyttelsen skal være godkendt af  

 direktoratet for arbejdstilsynet.
 Stk. 2.  Samme krav gælder alle to-akslede traktorer,  

 der er importeret som brugte, når første levering til brug her i landet sker  

 1. maj 1967 eller senere.
 Stk. 3.  Kravene i stk. 1 og 2 gælder endvidere  

 motorredskaber opbygget på grundlag af sådanne traktorer.
 Stk. 4.  Kravene i stk. 1-3 gælder ikke traktorer med  

 egenvægt af 7 tons og derover.
 Stk. 5.  Beskyttelsen skal bestå i et styrtsikkert  

 førerhus eller en beskyttelsesbøjle udført i overensstemmelse med de  

 »Sikkerhedsanvisninger for traktorførerhuse m.v.«, der er optaget  

 som bilag til denne bekendtgørelse, samt efter de nedenfor i §§ 2 og 3  

 indeholdte regler.
 § 2.  Godkendelse kan meddeles, når førerhuset eller  

 beskyttelsesbøjlen sammen med den traktormodel, på hvilken montering skal  

 ske, er afprøvet med tilfredsstillende resultat af Statens Redskabsprøver  

 eller af en tilsvarende udenlandsk prøveanstalt.
 Stk. 2.  Omkostningerne ved afprøvning skal bæres af  

 den, der begærer prøven afholdt, såsom konstruktøren, fabrikanten eller  

 leverandøren.
 § 3.  Direktoratet for arbejdstilsynet kan påbyde, at  

 traktorførerhuset leveres med det advarselsopslag, der er omtalt i bilaget,  

 pkt. 12.
 § 4.  Direktoratet for arbejdstilsynet kan i de  

 enkelte tilfælde eller ved traktorer og motorredskaber af særlig konstruktion  

 eller til særligt anvendelsesformål tillade afvigelser fra bestemmelserne i  

 denne bekendtgørelse eller de hertil knyttede anvisninger, når det skønnes  

 rimeligt og forsvarligt.
 § 5.  Overtrædelse af denne bekendtgørelse og de  

 nævnte anvisninger straffes efter lov nr. 226 af 11. juni 1954 om almindelig  

 arbejderbeskyttelse § 71, lov nr. 227 af samme dato om arbejderbeskyttelse  

 indenfor handels- og kontorvirksomhed § 25 og lov nr. 228 af samme dato om  

 arbejderbeskyttelse indefor landbrug, skovbrug og gartneri § 24 med bøde, for  

 så vidt forholdet ikke efter lovgivningens almindelige bestemmmelser medfører  

 højere straf.
 § 6.  Denne bekendtgørelse træder i kraft den 1. marts  

 1966, således at godkendelse af førerhuse og beskyttelsesbøjler kan meddeles  

 fra denne dato.
 Arbejdsministeriet, den 23. februar  

 1966.
 Erling Dinesen.
/HW.
Saxild.
SIKKERHEDSANVISNINGER for styrtsikre traktorførerhuse og beskyttelsesbøjler.
 1. Førerhuse skal have en sådan styrke og være så  

 sikkert monteret på traktoren, at traktorføreren og eventuelle passagerer i  

 huset opnår tilfredsstillende beskyttelse mod at komme til skade, dersom  

 traktoren vælter eller stejler.
Anm.: Styrken anses som tilstrækkelig, dersom huset uden deformation, som  

 kan anses at indebære fare for fører eller passagerer, består følgende prøver  

 udført på samme hus og i nedenævnte rækkefølge: a.
Slagprøve med pendulklods  

 i vandret retning bagfra mod den del af huset, som kan ventes at optage  

 stødet ved stejling.
Klodsens vægt skal være mindst 1 ton.
Slagenergien, Lb  

 kpm, skal være Lb = 250 + 0,04 x G, hvor G er traktorens vægt i kg. b.  

 Slagprøve med pendulklods i vandret eller noget nedadvendende retning fra  

 siden vinkelret mod husets øverste del.
Klodsens vægt skal være mindst 1 ton.  

 Slagenergien, Ls, kpm, skal være Ls = 250 + 0,3 X G, hvor G er traktorens  

 vægt i kg. c.
Statisk belastning lodret fra oven mod husets øverste del med  

 en kraft svarende til to gange traktorens vægt.
Belastningen fordeles på  

 bærende detaljer ved passende mellemlæg.
Traktorens vægt gælder vægten med  

 fyldte tanke og halvbælteudstyr, hvis sådant findes, men uden væske i  

 dækkene, ekstravægte eller traktorfører.
Traktoren skal under prøven være  

 solidt forankret til fast underlag.
2. Førerhuse skal være således udført, at fremstående  

 dele, såsom stagjern, hjørner eller kanter, ikke umiddelbart kan forårsage  

 skade.
Det kan f.eks. blive nødvendigt at sikre vinduesviskerens motor ved  

 polstring.
Opmærksomheden må særligt rettes mod indertagets beskaffenhed,  

 navnlig over førerens hoved.
I øvrigt henvises til »Almene  

 sikkerhedsforskrifter« (* 2), som for aktuelle punkters vedkommende må  

 iagttages.
3. Døre skal, såfremt intet er til hinder derfor,  

 anbringes på begge sider af huset.
Hvor det er nødvendigt for at lette ind-  

 og udstigning, skal der findes stigbøjle og håndtag.
Huset skal i øvrigt være således indrettet, at føreren og passagerer let  

 kan komme ud, dersom traktoren er væltet eller stejlet.
Udgangene skal være  

 lette at åbne fra husets inderside.
Anm.: Kravene i andet stykke anses for opfyldt, dersom huset er  

 åbent eller oplukkeligt bagtil og desuden har enten en dør på hver side eller  

 dør på den ene side og tagluge eller aftageligt tag.
Det samme gælder, dersom  

 huse, der mangler sidedøre, er forsynet med tagluge samt er åbent eller  

 oplukkeligt bagtil og tillader yderligere mindst een mulighed for at komme  

 ud.
4. Huset skal være således udformet, at det ikke  

 hindrer montering eller tilkobling af sådanne maskiner, redskaber, vogne  

 o.s.v., som normalt anvendes til traktorer.
Det skal være så rummeligt, at  

 føreren har god bevægelsesfrihed under kørslen samt ved betjening af  

 maskiner, redskaber, vogne o.s.v.
Føreren skal i albuehøjde have en fri  

 afstand på mindst 45 cm til hver side målt fra rattets centrum.
Afstanden  

 mellem belastet sæde (ca. 70 kg) monteret med standardpolstring og tagets  

 laveste del skal være mindst 1 m.
Den mindste frie afstand omkring rattets  

 omkreds skal i traktorens længderetning være 6 cm og i øvrigt 8 cm.
5. Huset skal være forsynet med vinduer, som giver  

 tilstrækkeligt udsyn.
Vinduerne skal have ruder af et materiale, som ikke ved  

 knusning giver skarpe spidser.
 6. Døre til huset, oplukkelige vinduer eller andre  

 bevægelige dele skal være holdbart udført.
 7. Huset skal være forsynet med vinduesvisker.
8. Huset skal være således indrettet, at den kørende i  

 videst mulig udstrækning kan undgå generende træk.
Tilfredsstillende  

 ventilationsmuligheder skal dog findes.
 9. Huset skal i videst mulig udstrækning være således  

 udført og monteret, at føreren ikke udsættes for generende støj.
10. Materialet i svejste konstruktioner skal være  

 egnet til svejsning.
Svejsearbejde må kun udføres af kvalificerede svejsere.
 11. Bestemmelserne i pkt. 1-10 om førerhuse gælder i  

 tillempet form også for beskyttelsesbøjler.
 12. I førerhuset (beskyttelsesbøjlen) skal findes et  

 opslag med tydelig og holdbar tekst af følgende ordlyd:
A D V A R S E L Hvis traktoren vælter, hold da fast i rattet.
Spring ikke af! (* 1) Opretholdt ved ikraftholdelsesbekendtgørelsen, men ændret ved bek.  

 nr. 406 af 08.08.1975 om traktorer, således at bekendtgørelsen nu alene  

 omfatter motorredskaber opbygget på grundlag af traktorer.
 (* 2) Kan fås ved henvendelse til Direktoratet for arbejdstilsynet,  

 Landskronagade 33-35, 2100 København Ø.
