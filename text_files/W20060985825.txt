Landsskatteretskendelse vedr.
Momspligt - kontingenter fra  

 banker til markedsføringssamarbejde i forening Klagen skyldes, at regionen  

 ikke har anset foreningen for momsfritaget i henhold til momslovens § 13,  

 stk.  

 1, nr. 4.
Landsskatterettens  

 afgørelse Regionens afgørelse stadfæstes.
Sagens oplysninger A forening er en forening  

 bestående af en række mindre danske banker.
Foreningens formål er i henhold  

 til  

 § 2 i vedtægterne at udvikle koncepter og strategier, samt fremstille  

 materialer mv. af markedsføringsmæssig karakter.
Foreningens aktiviteter  

 finansieres primært af medlemmerne gennem et årligt kontingent, der  

 fastsættes  

 i forhold til de enkelte bankers gældsforpligtelser (balance minus  

 egenkapital). Kontingentet faktureres ikke medlemmerne, men afregnes via en  

 mellemregningskonto.
Direkte produktionsomkostninger betales efter påkrav til  

 medlemmerne i forhold til aftagne mængder.
Endelig har foreningen en mindre  

 omsætning med ikke-medlemmer.
Foreningen er både lønsums-  

 og momsregistreret med en momsfradragsprocent på 65. Foreningens aktiviteter  

 med udvikling og salg af produkter anses således for momspligtig, mens  

 administrationen anses for momsfri og lønsumsafgiftspligtig.
De kontingenter,  

 der bliver opkrævet fra medlemmerne, anses for delvis momspligtige med den  

 del,  

 der relaterer sig til produktudvikling, mens den resterende del af  

 kontingenterne anses for momsfrie.
 Foreningens repræsentant har  

 oplyst, at den momsfrie del af kontingentet dækker følgende ydelser, der  

 leveres af foreningen til medlemmerne:
·  

  

 	  

 økonomiske analyser ·  

  

 	  

 markedsorienteret resultatvurdering,  

 herunder distribution af nøgletal ·  

  

 	  

 ERFA-udveksling ·  

  

 	  

 koordinering af vidensdeling samt  

 rådgivning af medlemmerne i visse etiske spørgsmål ·  

  

 	  

 koordinering af møder ·  

  

 	  

 ajourføring af medlemmer med ny viden ·  

  

 	  

 kvalitetssikring ved fælles seminarer ·  

  

 	  

 individuel rådgivning via konsulentbesøg og  

 telefonisk konsultation ·  

  

 	  

 markeds- og konkurrentovervågning Endvidere repræsenterer  

 foreningen sine medlemmer over for tredjemand vedrørende følgende forhold:
·  

  

 	  

 forhandlinger samt indgåelse af  

 rammeaftaler med tredjemand med henblik på opnåelse af rabatordninger for  

 medlemmerne ·  

  

 	  

 repræsentation af medlemmerne i  

 arbejdsgrupper, seminarer og uddannelsessager i bl.a.
Finansrådet.
·  

  

 	  

 tilvejebringelse af statistisk grundlag til  

 Danmarks Statistik på medlemmernes vegne ·  

  

 	  

 koordinering af kontakt til erhvervsfaglige  

 organisationer, herunder eksempelvis Håndværksrådet, Vækstfonden og Match  

 Online ToldSkats afgørelse Regionen har anset samtlige  

 foreningens indtægter fra kontingenter fra medlemmerne for momspligtige, jf.  

 momslovens § 4. Regionen har herved ikke godkendt, at en del af foreningens  

 aktivitet er momsfritaget, jf. momslovens § 13, stk. 1, nr. 4.
Momsfritagelserne i  

 momslovens § 13 skal fortolkes indskrænkende, idet der er tale om undtagelser  

 fra hovedreglen om, at der skal opkræves moms af enhver tjenesteydelse, der  

 udføres mod vederlag af en momspligtig person.
Dette fremgår bl.a. af præmis  

 17  

 i EF-domstolens dom i sag C-149/97 (Motor Industry).
Ved indførelsen af momslovens  

 § 13, stk. 1, nr. 4, i 1994 blev det anført i bemærkningerne til  

 bestemmelsen,  

 at de pågældende aktiviteter også var momsfrie efter tidligere bestemmelser,  

 men denne praksis var for vidtgående, og det var efterfølgende alene de i  

 bestemmelsen  

 nævnte former for foreningsvirksomhed, der kunne momsfritages.
Denne  

 indskrænkende fortolkning har EF-domstolen ligeledes givet udtryk for i  

 EF-domstolens dom i sag C-149/97 (Motor Industry) vedrørende artikel 13, pkt.  

 l, i 6. momsdirektiv, som er grundlaget for momslovens § 13, stk. 1, nr. 4.  

 Domstolen anfører i præmis 18, at det er formålet med direktivets artikel 13,  

 at momsfritage visse former for virksomhed af almen interesse.
Det er  

 imidlertid ikke alle former for virksomhed af almen interesse, der kan  

 fritages, men alene sådanne, der er nøje opregnet og beskrevet på detaljeret  

 måde.
Udtrykket fagforeningsmæssig i artikel 13, pkt. l, i 6. momsdirektiv er  

 en særlig betegnelse for en organisation, hvis hovedformål er at varetage  

 medlemmernes fælles interesser, hvad enten der er tale om arbejdstagere,  

 arbejdsgivere, personer i liberale erhverv eller erhvervsdrivende, og  

 repræsentere disse over for tredjemand, herunder offentlige myndigheder.  

 Uanset  

 at en forening ikke arbejder med gevinst for øje, og formålet er at virke for  

 medlemmernes  

 interesser, så er det alene virksomhed til forsvar og repræsentation af  

 medlemmernes  

 fælles interesser i forhold til de beslutningscentre, der berører dem, som  

 kan  

 antages at have et formål af fagforeningsmæssig karakter som dette er anvendt  

 i  

 artikel 13, pkt. l, i 6. momsdirektiv.
Regionen har på baggrund  

 heraf konkluderet, at foreningen i henhold til det vedtægtsbestemte formål  

 ikke  

 opfylder det hovedformål, der menes i loven.
Foreningen driver heller ikke  

 virksomhed af almen interesse, idet den kun henvender sig til en begrænset  

 kreds af specielle virksomheder.
Endelig kan det indbetalte kontingent ikke  

 anses for at have karakter af et fagforeningsmæssigt kontingent således som  

 forudsat i Landsskatterettens konklusion i kendelsen offentliggjort i SKM  

 2002.64.LSR.
Klagerens påstand og  

 argumenter Foreningens repræsentant har  

 nedlagt påstand om, at skattemyndighederne tilpligtes at anerkende, at  

 foreningen ikke skal opgøre og efterangive moms som 25 pct. af  

 medlemskontingent, hidtil opkrævet uden moms, for perioden efter den 1.  

 januar  

 2003.
 Til støtte for den fremsatte  

 påstand har repræsentanten anført, at foreningens aktivitet vedrørende  

 markedsføring og produktudvikling for foreningens medlemmer er omfattet af  

 fritagelsen momslovens § 13, stk. 1, nr. 4. Foreningen arbejder ikke med  

 gevinst for øje, foreningens formål er fagforeningsmæssigt, og en  

 momsfritagelse vil ikke kunne fremkalde konkurrencefordrejning.
Vedrørende begrebet  

 fagforeningsmæssig i momslovens § 13, stk. 1, nr. 4, har  

 repræsentanten  

 bemærket, at der er tale om fagforeninger generelt, der arbejder for fremme  

 af  

 deres medlemmers interesser.
Der er på baggrund af de øvrigt foreliggende  

 sproglige versioner af direktivet ikke grundlag for at begrænse bestemmelsen  

 til alene at omfatte foreninger, der arbejder for at varetage en række  

 arbejdstageres fælles interesser, herunder løn.
Repræsentanten har endvidere  

 henvist til EF-domstolens dom i sag C-149/97 (Motor Industry), hvoraf det  

 fremgår, at fagforeningsmæssig omfatter enhver organisation, der på vegne af  

 sine medlemmer varetager disses fælles interesser, hvad enten der er tale om  

 arbejdstagere, arbejdsgivere, personer i liberale erhverv eller  

 erhvervsdrivende,  

 og repræsentere disse over for tredjemand, herunder offentlige myndigheder.  

 Domstolen anlægger herved en bred forståelse af begrebet  

 fagforeningsmæssig.
 Repræsentanten har bemærket,  

 at for så vidt angår kravet om repræsentation, så sigtes der til  

 en samlet  

 repræsentation overfor enhver beslutningstager  ikke kun offentlige  

 instanser.  

 Begrebet er blevet fortolket udvidende både i TfS 2002.281 vedrørende fælles  

 ansættelse af socialrådgivere og TfS 2003.658 vedrørende Dansk Kennel Klub,  

 hvor der i begge tilfælde alene var tale om begrænset repræsentation i  

 traditionel forstand.
Endelig har repræsentanten  

 anført, at foreningen driver virksomhed af almen interesse, jf. artikel 13,  

 pkt.
A, i 6. momsdirektiv.
Det fremgår således hverken af ordlyden i § 13,  

 stk.  

 1, nr. 4., forarbejderne eller lignende, at der skulle være en betingelse om,  

 at alene organisationer, der repræsenterer et større antal medlemmers  

 interesser, vil være omfattet af momsfritagelsen.
Landsskatterettens  

 bemærkninger og begrundelse Af momslovens § 13, stk. 1,  

 fremgår:
 Følgende varer og ydelser er  

 fritaget for afgift:
4) Foreningers og  

 organisationers levering af ydelser og varer i nær tilknytning hertil til  

 deres  

 medlemmer i disses fælles interesse og mod et kontingent.
Det er en  

 forudsætning, at foreningen mv. ikke arbejder med gevinst for øje, og at  

 formålet  

 er af politisk, fagforeningsmæssig, religiøs, patriotisk, filosofisk eller  

 filantropisk karakter eller vedrører borgerlige rettigheder.
Det er desuden  

 en  

 forudsætning, at afgiftsfritagelsen ikke kan fremkalde  

 konkurrencefordrejning. Bestemmelsen er en  

 implementering af 6. momsdirektivs artikel 13, afsnit A, nr. 1, pkt. l, der  

 har  

 følgende ordlyd:
A.
Fritagelser til fordel  

 for visse former for virksomhed af almen interesse.
 1. Med forbehold af andre  

 fællesskabsbestemmelser fritager medlemsstaterne på betingelser, som de  

 fastsætter for at sikre en korrekt og enkel anvendelse af nedennævnte  

 fritagelser,  

 og med henblik på at forhindre enhver mulig form for svig, unddragelse og  

 misbrug:
l) organisationers levering  

 af tjenesteydelser og goder i nær tilknytning hertil til fordel for deres  

 medlemmer i disses fælles interesse mod et kontingent, der er fastsat i  

 overensstemmelse med vedtægterne, såfremt de pågældende organisationer ikke  

 arbejder med gevinst for øje, og deres formål enten er af politisk,  

 fagforeningsmæssig, religiøs, patriotisk, filosofisk eller filantropisk  

 karakter eller vedrører borgerlige rettigheder, under forudsætning af at  

 denne  

 fritagelse ikke vil kunne fremkalde konkurrencefordrejning. EF-domstolen har slået fast,  

 at de udtryk, der anvendes til at betegne de fritagelser, som er fastsat i 6.  

 momsdirektivs artikel 13, skal fortolkes indskrænkende, idet disse er  

 undtagelser fra det almindelige princip, hvorefter moms opkræves af enhver  

 tjenesteydelse, der udføres mod vederlag af en momspligtig person, jf.  

 eksempelvis dom i sag C-149/97 (The Institute of the Motor Industry), præmis  

 17.
 EF-domstolen har i præmis 20  

 i samme sag anført, at udtrykket fagforeningsmæssig i artikel 13,  

 afsnit A,  

 nr. 1, pkt. l, er en særlig betegnelse for en organisation, hvis hovedformål  

 er  

 at varetage medlemmernes fælles interesser, hvad enten der er tale om  

 arbejdstagere, arbejdsgivere, personer i liberale erhverv eller  

 erhvervsdrivende, og repræsentere disse over for tredjemand, herunder  

 offentlige  

 myndigheder.
 Endelig fremgår det af præmis  

 21, at en organisation, der ikke arbejder med gevinst for øje, og hvis  

 hovedformål er at forsvare og repræsentere medlemmernes fælles interesser,  

 opfylder det kriterium om en virksomhed af almen interesse, som fritagelserne  

 i  

 henhold til direktivets artikel 13, afsnit A, nr. 1, pkt. l, bygger på, idet  

 medlemmerne derigennem kan råde over et repræsentativt organ og opnå en  

 styrkeposition i forhandlinger med andre.
Foreningens hovedformål kan  

 efter en konkret vurdering ikke anses for fagforeningsmæssig, jf. momslovens  

 §  

 13, stk. 1, nr. 4. Hovedformålet er således ikke at varetage medlemmernes  

 fælles interesser og repræsentere disse over for tredjemand, herunder  

 offentlige  

 myndigheder, jf.
EF-domstolens dom i sag C-149/97 (The Institute of the Motor  

 Industry), men i stedet at sikre medlemmernes økonomiske interesser gennem  

 fælles markedsføring og samarbejde i øvrigt i forhold til medlemmernes  

 konkurrenter.
Der er herved ikke tale om et formål af almen interesse, jf.  

 direktivets  

 artikel 13, pkt.
A.
 Den påklagede afgørelse  

 stadfæstes.
