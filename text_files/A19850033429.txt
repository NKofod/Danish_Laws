Herved bekendtgøres lov nr. 235 af 8. juni 1966 om  

 uddannelse af lærere til folkeskolen med de ændringer, der følger af lov nr.  

 68 af 3. marts 1971, lov nr. 219 af 26. april 1973 og lov nr. 263 af 6. juni  

 1985 Almindelige bestemmelser § 1.  Uddannelsen efter denne lov har til formål at  

 uddanne lærere til folkeskolen og tillige at give et grundlag for  

 undervisning i ungdomsskolen og aftenskolen.
 Stk. 2.  Uddannelsen skal give den faglige og  

 pædagogiske indsigt og praktiske skoling, der er nødvendig til varetagelse af  

 lærergerningen, og skal tilstræbe at fremme de studerendes personlige  

 udvikling.
 § 2.  Læreruddannelsen gives på statsseminarier eller  

 på privatseminarier, der er godkendt af undervisningsministeren.  

 Undervisningsministeren kan bestemme, at uddannelse erhvervet andre steder  

 kan indgå i læreruddannelsen efter nærmere regler.
 Stk. 2.  Godkendelsen af privatseminarier meddeles for  

 et bestemt åremål på nærmere af undervisningsministeren fastsatte  

 betingelser.
 § 3.  Undervisningsministeren kan bemyndige et  

 direktorat under ministeriet til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om, at afgørelser ikke skal  

 kunne indbringes for ministeren.
 § 4.  Seminarierådet er rådgivende for  

 undervisningsministeren i sager om læreruddannelsen.
Stk. 2.  Seminarierådet består af  

 undervisningsdirektøren for folkeskolen og seminarierne som formand samt 16  

 medlemmer, der beskikkes af undervisningsministeren.
Af medlemmerne skal 3  

 udpeges af statsseminariernes rektorer, 3 af privatseminariernes rektorer, 3  

 af statsseminariernes lærere, 3 af privatseminariernes lærere, 1 af  

 lærerrådet ved Danmarks lærerhøjskole, 1 af Danmarks Lærerforening og 2 af  

 Lærerstuderendes Landsråd.
Stk. 3.  Rådet udvides med en repræsentant for  

 øvelsesskolerne, når det behandler sager, som angår disse, og med  

 undervisningsdirektøren for gymnasieskolerne, når det behandler sager om  

 adgangen til seminarierne.
De af Lærerstuderendes Landsråd udpegede medlemmer  

 deltager ikke i behandlingen af sager om censorer.
 Stk. 4.  Seminarierådet holder møde mindst en gang om  

 året.
Optagelse på seminarierne § 5.  Undervisningsministeren fastsætter efter  

 forhandling med seminarierådet bestemmelser om optagelsen på seminarierne.
Læreruddannelsen § 6.  Uddannelsen skal for alle studerende omfatte:
Stk. 2.  Ud over den uddannelse, der er nævnt i stk. 1,  

 kan de studerende vælge Stk. 3.  De studerende vælger videregående uddannelse  

 inden for de givne muligheder, jfr. stk. 4 og 5. Undervisningsministeren kan  

 bestemme, at undervisningen i det enkelte fag begynder fælles for 2 årgange,  

 og at de studerende begynder på et af de 2 fag i uddannelsens 2. år og på det  

 andet fag i uddannelsens 3. år.
 Stk. 4.  Undervisningsministeren fastsætter efter  

 forhandling med seminarierådet, i hvilke fag den videregående uddannelse kan  

 gives, hvilke kursus der er obligatoriske efter stk. 1, nr. 5, og hvilke  

 emner der kan godkendes efter stk. 2, nr. 1.
 Stk. 5.  Undervisningsministeren godkender, på hvilke  

 områder der af det enkelte seminarium tilrettelægges undervisning i den  

 videregående uddannelse og emner efter stk. 2, nr. 1.
 Stk. 6.  Undervisningsministeren kan pålægge 2 eller  

 flere seminarier at samarbejde om gennemførelsen af den videregående  

 uddannelse og kan herunder bestemme, hvordan samarbejdet skal tilrettelægges.
 § 7.  Efter regler, der fastsættes af  

 undervisningsministeren efter forhandling med seminarierådet, kan studerende  

 fritages for grunduddannelse i et eller flere af de i § 6, stk. 1, nr. 3,  

 nævnte fag, når ganske særlige forhold foreligger.
 Stk. 2.  Oplysning om fritagelsen gives i  

 afgangsbeviset.
§ 8.  Ved afslutningen af undervisningen i faget  

 praktisk skolegerning foretages der en vurdering af den studerendes  

 standpunkt.
For at kunne afslutte den samlede uddannelse skal den studerende  

 have den undervisningsfærdighed, som er nødvendig til varetagelse af  

 undervisning i folkeskolen.
 Stk. 2.  I de øvrige fag konstateres de studerendes  

 standpunkt ved afsluttende prøver, der holdes ved den pågældende  

 undervisnings ophør.
Stk. 3.  Der holdes dog ikke prøve i Stk. 4.  De studerende indstiller sig til uddannelsens  

 afsluttende prøver efter 4 år.
Indstilling senere end efter 4 år kan i  

 særlige tilfælde finde sted efter godkendelse af seminariets rektor.
Denne  

 kan endvidere, når ganske særlige forhold taler derfor, tillade, at en  

 studerende indstiller sig efter 3 år.
§ 9.  De i § 8 omhandlede prøver er skriftlige og  

 mundtlige.
Undervisningsministeren bestemmer, i hvilke fag der skal afholdes  

 skriftlige prøver ved alle seminarier, samt hvilke skriftlige prøver der er  

 fælles for seminarierne.
Undervisningsministeren kan tillade de enkelte  

 seminarier at afholde skriftlige prøver i stedet for mundtlige i visse fag.
Stk. 2.  Opgaverne ved de skriftlige prøver, der er  

 fælles for alle seminarier, stilles af undervisningsministeriet.
Opgaverne  

 ved andre skriftlige prøver stilles af lærerne efter censors godkendelse.
Stk. 3.  De mundtlige prøver er offentlige.
Ved disse  

 eksamineres der af vedkommende lærere, og eksamensspørgsmålene stilles af  

 disse efter censors godkendelse.
 Stk. 4.  Undervisningsministeren beskikker censorerne  

 efter forhandling med seminarierådet.
Stk. 5.  Der udstedes bevis for den gennemførte  

 uddannelse.
Undervisningsministeren fastsætter regler om bevisets indhold og  

 form.
§ 10.  Undervisningsministeren fastsætter efter  

 forhandling med seminarierådet nærmere regler om Stk. 2.  Undervisningsministeren kan for de enkelte  

 seminarier godkende sådanne afvigelser fra denne lovs bestemmelser om  

 uddannelsen, som muliggør gennemførelse af forsøgsarbejde.
Forsøgsplaner skal  

 drøftes i seminarierådet, før de kan godkendes.
 Stk. 3.  Undervisningsministeren kan endvidere godkende  

 forsøg med videregående uddannelse i et fag eller fagområde, der har et  

 bredere sigte end formålet efter § 1. Sådanne videregående uddannelser kan  

 enten træde i stedet for det ene af en studerendes 2 linjefag efter § 6 eller  

 gives som en supplerende videregående uddannelse i henhold til § 1 i lov om  

 kursusvirksomhed m.v. ved seminarier, der uddanner lærere til folkeskolen.  

 Forsøgsplaner skal drøftes i seminarierådet, før de kan godkendes.
Seminarierne § 11.  Et seminarium ledes af en seminarierektor, der  

 skal deltage i undervisningen i et af undervisningsministeren fastsat omfang.
 Stk. 2.  Til bistand for seminarierektoren i det  

 administrative arbejde kan der ansættes en inspektør.
 Stk. 3.  Til bistand for seminarierektoren ved  

 tilrettelæggelsen af de studerendes uddannelse i praktisk skolegerning kan  

 der ansættes en praktikleder.
 Stk. 4.  Undervisningsministeren fastsætter de nærmere  

 retningslinjer for inspektørens og praktiklederens virksomhed.
 § 12.  Det er en betingelse for fast ansættelse - ved  

 private seminarier for godkendelse som seminarieadjunkt, -lektor eller  

 -rektor, at vedkommende har en uddannelse, der kan godkendes af  

 undervisningsministeren, og har bestået den for seminariernes lærere  

 anordnede pædagogiske prøve.
 Stk. 2.  Undervisningsministeren fastsætter de nærmere  

 regler om denne prøve, herunder om hel eller delvis fritagelse for den i  

 særlige tilfælde.
§ 13.  Fast ansatte lærere ved seminarierne har pligt  

 til efter seminarierektorens nærmere bestemmelse at overtage timer i den  

 faste øvelsesskole som en del af deres pligtige timetal.
Sådan bestemmelse  

 kan kun træffes efter aftale med skolens leder og - hvis skolen er kommunal  

 med de kommunale skolemyndigheder.
 Stk. 2.  Undervisningsministeren kan tillade, at en  

 seminarielærer på tilsvarende måde overtager timer i andre skoleformer.
§ 14.  Lærerrådet ved et seminarium består af  

 seminarierektoren, seminariets lærere, herunder timelærere, og lederen af  

 seminariets faste øvelsesskole.
Rådet vælger selv sin formand.
 Stk. 2.  De nærmere bestemmelser om rådets virksomhed  

 fastsættes af undervisningsministeren.
 § 15.  De studerende ved et seminarium vælger et råd,  

 de studerendes råd.
 Stk. 2.  De nærmere bestemmelser om rådets sammensætning  

 og beføjelser fastsættes af undervisningsministeren.
 § 16.  (Ophævet).
§ 17.  Afgørelse om bortvisning træffes af  

 undervisningsministeren efter indstilling fra seminariets rektor.
Inden  

 indstilling sker, skal sagen behandles i lærerrådet.
Øvelsesskoler § 18.  Til hvert seminarium skal der være knyttet en  

 fast øvelsesskole, der så vidt muligt skal være fuldt udbygget med 8.-10.  

 klasse og realafdeling.
Den faste øvelsesskole kan være en statslig eller  

 privat skole, der har ledelse fælles med seminariet, eller en kommunal skole,  

 der stilles til rådighed for seminariet.
Skolen og seminariet samarbejder om  

 planerne for skolens virksomhed som øvelsesskole.
Stk. 2.  Endvidere er enhver offentlig skole og enhver  

 privat skole, der modtager statstilskud, pligtig at stille sig til rådighed  

 som supplerende øvelsesskole.
Aftale om denne virksomhed træffes af  

 seminarierektoren med de pågældende skolers ledere og - hvis skolen er  

 kommunal - med de kommunale skolemyndigheder, således at de nærmere planer  

 lægges efter forhandling mellem seminariet og skolelederne.
 Stk. 3.  Undervisningsministeren fastsætter efter  

 forhandling med finansministeren og finansudvalget regler for ydelse af  

 tilskud til kommunerne til opførelse og drift af faste øvelsesskoler samt  

 regler om tilskud til de supplerende øvelsesskoler.
 Stk. 4.  I tilfælde af uoverensstemmelse om pligten til  

 at stille en skole til rådighed som øvelsesskole eller om omfanget af  

 øvelsesskolernes virksomhed træffes afgørelsen af undervisningsministeren.
Stk. 5.  Er befordring af de studerende til og fra  

 øvelsesskolerne nødvendig, afholdes udgiften hertil af seminarierne.
Til  

 private seminarier, der har udgifter til sådan befordring, yder staten  

 tilskud i forhold til den tilsvarende udgift ved statsseminarierne.
§ 19.  Ved udnævnelse af skoleinspektøren eller  

 lederen af en kommunal skole, der er fast øvelsesskole for et seminarium, og  

 ved ansættelse af lærerne eller afgørelse af, hvilke lærere der skal gøre  

 tjeneste ved en sådan skole, skal der tages hensyn til skolens funktion som  

 øvelsesskole.
Seminariets rektor skal have lejlighed til at udtale sig, inden  

 der gøres indstilling om udnævnelsen eller træffes bestemmelse om ansættelse  

 eller tjeneste ved skolen.
 Stk. 2.  Inden lederen eller lærerne ved en  

 statsøvelsesskole ansættes, skal vedkommende skolekommission have lejlighed  

 til at udtale sig.
 Stk. 3.  De lærere ved de kommunale faste øvelsesskoler  

 og ved de supplerende øvelsesskoler, der skal undervise de studerende i  

 praktisk skolegerning, antages hertil af seminarierne efter aftale med de  

 pågældende skolers ledere eller med de kommunale skolemyndigheder efter  

 nærmere retningslinjer, der fastsættes af undervisningsministeren.
 Stk. 4.  Til ledere og lærere ved de i stk. 3 nævnte  

 øvelsesskoler ydes honorarer, hvis størrelse fastsættes på finansloven.
§ 20.  Lærerrådet ved en fast øvelsesskole, der har  

 ledelse fælles med seminariet, består af skolens leder og lærere, herunder  

 timelærere.
Rådet vælger selv sin formand.
 Stk. 2.  De nærmere bestemmelser om rådets virksomhed  

 fastsættes af undervisningsministeren.
Videre uddannelse § 21.  Videre uddannelse af folkeskolens lærere  

 foregår ved Danmarks lærerhøjskole, herunder ved lærerhøjskolens afdelinger i  

 provinsen, og kan endvidere foregå på seminarierne efter lov om  

 kursusvirksomhed m.v. ved seminarier, der uddanner lærere til folkeskolen.
 Stk. 2.  Videre uddannelse i enkelte fag kan tillige  

 foregå på andre institutioner, som undervisningsministeren godkender dertil.
 § 22.  Lærere i folkeskolen eller ved private skoler  

 med statstilskud, herunder aspiranter, timelærere og faste vikarer, der må  

 ophøre med deres lærergerning og holde vikar under videre uddannelse, kan få  

 vikarudgiften dækket af statskassen inden for et samlet antal  

 vikarudgiftsportioner, der fastsættes af undervisningsministeren efter  

 forhandling med finansministeren og finansudvalget.
 § 23.  Der kan ydes stipendier til videre uddannelse  

 til lærere, der ikke har ansættelse eller af anden grund ikke har fået  

 vikarudgift dækket efter § 22, samt til lærere, der har fået dækket  

 vikarudgiften, men hvis videre uddannelse påfører dem særlig store udgifter.  

 Det samlede stipendiebeløb fastsættes af undervisningsministeren efter  

 forhandling med finansministeren og finansudvalget.
 § 24.  Undervisningsministeren fastsætter regler for  

 ydelsen af vikarudgiftsdækning og stipendier efter §§ 22 og 23.
 § 25.  (Ophævet).
 Ikrafttræden m.v.
 § 26.  Loven træder i kraft den 1. august 1969.
 Stk. 2  til 6. (Overgangsbestemmelser, udeladt).
 § 27.  Denne lov gælder ikke for Færøerne og Grønland.
 Lov nr. 263 af 6. juni 1985 indeholder i § 2 følgende  

 ikrafttrædelsesbestemmelse m.v.:
 Stk. 1.  Loven træder i kraft den 1. august 1985.
 Stk. 2.  For uddannelse af studerende, der er begyndt på  

 deres uddannelse i undervisningsåret 1983-84 eller tidligere, gælder fortsat  

 de hidtidige bestemmelser i §§ 6 og 8 i lov om uddannelse af lærere til  

 folkeskolen.
