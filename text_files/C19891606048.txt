I henhold til § 18, stk. 1, i anordning nr. 64 af 4. februar 1974 for Det  

 Kgl.
Danske Kunstakademis Billedkunstskoler godkender kulturministeren  

 følgende:
 § 1.  Under iagttagelse af de bestemmelser, der er  

 fastsat i anordning nr. 64 af 4. februar 1974, behandles ansættelsessager i  

 overensstemmelse med nedenstående regler.
 Opslag.
 § 2.  Ledige stillinger skal opslås, jfr. dog § 12.
 Stk. 2.  Fagrådet udfærdiger stillingsopslag på baggrund  

 af indstilling fra den pågældende afdeling og undervisningsrådet.
Stk. 3.  Opslagene skal bl.a. angive stillingens indhold  

 og de krav til kvalifikationer, der stilles.
De skal desuden angive  

 ansættelsesområde og -vilkår, stillingens betegnelse samt aflønningsformen.  

 Opslaget skal angive fornødne krav om dokumentation af kvalifikationer.
 Stk. 4.  Opslag af ledige stillinger skal offentliggøres  

 ved anvendelse af en sådan form for avertering, som er bedst egnet til at  

 bringe opslaget til egnede ansøgeres kundskab, typisk i fagblade og i  

 dagspressen.
Stk. 5.  Opslaget skal indeholde angivelse af en frist,  

 inden hvis udløb ansøgninger om stillingen skal være indløbet; hvis ikke  

 ganske særlige forhold gør sig gældende, må ansøgningsfristen ikke være  

 mindre end 14 dage.
Opslaget skal angive, hvortil ansøgningen skal sendes og  

 om fornødent tillige til hvem, den skal stiles.
For sent indgivne ansøgninger  

 kan ikke tages i betragtning.
 Fagkyndigt udvalg.
 § 3.  Fagrådet nedsætter et fagkyndigt udvalg til  

 bedømmelse af ansøgernes kvalifikationer.
 Stk. 2.  Det fagkyndige udvalg skal bestå af:
 Blandt de under 1 nævnte bør det pågældende fag være repræseneret.
 Stk. 3.  For hver gruppe udvalgsmedlemmer udpeges  

 suppleanter.
 Stk. 4.  De fagkyndige skal mindst besidde samme  

 kvalifikationer, som forlanges af den, der ønskes ansat.
Stk. 5.  Ved vurderingen heraf er det ikke afgørende, om  

 det fagkyndige medlem selv har været underkastet en eller anden form for  

 vurdering eller udnævnelse.
Den professor, der fratræder, kan ikke indtræde  

 som medlem af det fagkyndige udvalg, medmindre de særlige krav og  

 fagkyndighed nødvendiggør dette.
 Stk. 6.  Ingen kan vælges til medlem af et fagkyndigt  

 udvalg, når der foreligger omstændigheder, der er egnet til at vække tvivl om  

 den pågældendes upartiskhed.
Stk. 7.  I forbindelse med udvalgets nedsættelse udpeger  

 fagrådet formanden.
Administrator eller dennes stedfortræder fungerer som det  

 fagkyndige udvalgs sekretær.
 Stk. 8.  2 af fagrådets studenterrepræsentanter kan  

 deltage som observatører i det fagkyndige udvalg uden stemmeret.
 § 4.  Umiddelbart efter at der er truffet beslutning  

 om sammensætningen af det fagkyndige udvalg meddeles dette ansøgerne.
 Det fagkyndige udvalgs indstilling.
§ 5.  Når udvalgets sammensætning er endeligt  

 besluttet, fastsættes en frist, inden for hvilken udvalget kan afgive sin  

 skriftlige indstilling.
Indstillingen skal affattes i en passende objektiv  

 form.
Formanden for udvalget instruerer medlemmerne om dette og kan i øvrigt  

 give sådan vejledning, som han anser for nødvendig.
Stk. 2.  Udvalget kan i særlige tilfælde bestemme, at  

 ansøgerne skal have lejlighed til at fremkomme med supplerende materiale til  

 bedømmelse.
Der skal i så fald fastsættes en frist herfor, som samtlige  

 ansøgere underrettes om.
 Stk. 3.  Bedømmelsen skal udmunde i en begrundet  

 udtalelse om, hvorvidt den enkelte ansøger kan anses for kvalificeret til det  

 pågældende professorat.§ 6. På grundlag af bedømmelsen af de enkelte ansøgere  

 afgiver udvalget en motiveret indstilling om med hvem af de kvalificerede  

 ansøgere, stillingen ud fra en samlet vurdering bør besættes.
Stk. 2.  Udvalgets indstilling kan enten være en  

 indstilling fra et kvalificeret flertal eller en indstilling fra et flertal  

 og/eller mindretal.
Er der menigsforskelle mellem udvalgets medlemmer, skal  

 dette klart fremgå af udvalgets indstilling.
 Undervisningsrådets udtalelse.
§ 7.  Samtidig med det fagkyndige udvalgs endelige  

 nedsættelse sendes kopier af de indkomne ansøgninger til undervisningsrådet,  

 der udtaler sig om ansøgerens pædagogiske kvalifikationer.
Udtalelsen, der  

 tilstilles udvalgets formand, indgår i udvalgets bedømmelse og ledsager dets  

 indstilling.
 Behandling i fagrådet.
 § 8.  Ved sagens behandling i fagrådet indbydes de  

 medlemmer af det fagkyndige udvalg, der ikke i forvejen er valgte medlemmer  

 af fagrådet til at deltage i forhandlingerne, dog uden stemmeret.
 Stk. 2.  Forinden sagens behandling i fagrådet påser  

 rektor, at indstillingen opfylder kravene i §§ 5 - 6.
 Afstemningsregler i fagrådet.
 § 9.  Beslutning om ansættelse af en ansøger kan kun  

 træffes, såfremt den pågældende af et flertal af udvalgets medlemmer er anset  

 for kvalificeret til at komme i betragtning ved besættelse af stillingen,  

 jfr. § 5, stk. 3, og desuden af mindst eet medlem af udvalget er indstillet  

 til ansættelse, jfr. stk. 4 om mindretalsindstillinger.
Stk. 2.  En indstilling, hvor mindst 4 medlemmer har  

 stemt for, kan kun forkastes, såfremt 2/3 af samtlige stemmeberettigede  

 medlemmer stemmer herfor.
Forkastes indstillingen, kan det under opfyldelse  

 af de i stk. 1 og 4 anførte krav vedtages at følge en mindretalsindstilling.  

 Sker dette ikke, skal der træffes bestemmelse om, hvorvidt stillingen skal  

 opslås påny, eller om stillingen ikke for tiden kan besættes.
Stk. 3.  En flertalsindstilling kan vedtages eller  

 forkastes ved almindelig stemmeflerhed blandt de fremmødte fagrådsmedlemmer.  

 Forkastes flertalsindstillingen, kan det under opfyldelse af de i stk. 1 og 4  

 anførte krav vedtages at følge en mindretalsindstilling.
Sker dette ikke,  

 skal der træffes bestemmelse om, hvorvidt stillingen skal opslås påny, eller  

 om stillingen ikke for tiden kan besættes.
 Stk. 4.  Til vedtagelse af en mindretalsindstilling  

 kræves ud over deti stk. 1 anførte, at 3/4 af samtlige stemmeberettigede  

 medlemmer stemmer herfor.
 Eventuel fornyet behandling i det fagkyndige udvalg.
§ 10.  Såfremt den person, der indstilles til  

 ansættelse frasiger sig stillingen eller fratræder efter mindre end 3  

 måneders ansættelse, og såfremt der i indstillingen fra det fagkyndige udvalg  

 er indstillet flere kvalificerede ansøgere, kan det besluttes at lade det  

 fagkyndige udvalg, der oprindelig afgav indstilling, afgive fornyet  

 indstilling på grundlag af de ansøgninger, der forelå i forbindelse med  

 opslaget af stillingen.
I så fald skal ansøgerne underrettes herom.
 Rektor.
 § 11.  Beslutning om besættelse af stillingen afgives  

 til rektor, der påser, at beslutningen er lovlig.
 Stk. 2.  Rektor fremsender til Kulturministeriet  

 fagrådets indstilling.
 Besættelse af professorater uden opslag.
 § 12.  Såfremt der fremsættes forslag om besættelse af  

 et professorat med en bestemt person uden opslag, kan fagrådet beslutte at  

 nedsætte et fagkyndigt udvalg, der skal overveje, om der er grund til at  

 besætte stillingen uden opslag, eller om stillingen skal besættes på normal  

 måde.
Stk. 2.  udvalget skal bestå af 5 medlemmer, som vælges  

 i overensstemmelse med de i § 3 fastsatte bestemmelser.
Udvalget afgiver  

 indstilling om besættelse uden opslag, når det skønner, at stillingen på  

 fuldt forsvarlig måde kan besættes med den foreslåede person, hvis  

 kvalifikationer skønnes tilstrækkeligt godtgjort forud, enten ved den  

 pågældendes virksomhed i en tilsvarende eller beslægtet stilling eller på  

 anden måde.
Udvalget skal endvidere være af den opfattelse, at den pågældende  

 er andre, der kunne komme i betragtning, klart overlegen.
Indstillingen skal  

 være begrundet.
 Stk. 3.  Til vedtagelse af en indstilling om besættelse  

 uden opslag kræves det, at udvalgets indstilling er enstemmig, og at mindst  

 2/3 af fagrådets stemmeberettigede medlemmer stemmer herfor.
 Konstitution.
 § 13.  Beslutning om konstitution i et professorat  

 træffes i overensstemmelse med de i dette reglement fastsatte regler om  

 ansættelse, for så vidt perioden strækker sig ud over 4 måneder.
 Ikrafttræden.
 § 14.  Reglerne for ansættelsesprocedure træder i  

 kraft straks.
§ 15.  Regler om faste heltidsansatte lærere ved Det  

 Kgl.
Danske Kunstakademis Billedkunstskoler af 8. oktober 1975 ophæves.
Kulturministeriet, den 14. september  

 1989 P.M.V.
 E.B.
