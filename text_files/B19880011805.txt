 I medfør af § 4, stk. 2, § 6, stk. 1, og § 8 i lov nr. 850 af 23.
 december 1987 om en indskydergarantifond fastsættes:
Bidragsberegning § 1.  Pligt til at betale bidrag til  

 indskydergarantifonden har de i Danmark registrerede banker, sparekasser,  

 andelskasser og filialer af udenlandske pengeinstitutter samt  

 kreditinstitutter med særlig tilladelse, jfr. § 4 b i lov om visse  

 kreditinstitutter.
Garantifondens midler § 2.  Garantifondens disponible midler skal udgøre  

 mindst 3 mia. kr.
Midlerne kan tilvejebringes dels ved indbetaling og dels  

 ved garantier.
 Stk. 2.  Indtil garantifondens disponible midler udgør 3  

 mia. kr., skal institutternes samlede årlige bidrag udgøre 700 mio. kr., dog  

 således at der det første år alene indbetales 500 mio. kr.
 Stk. 3.  Fordelingen af de samlede årlige bidrag på  

 indbetaling og garantistillelse fastsættes af garantfondens bestyrelse.  

 Garantifondens likvide midler skal dog udgøre mindst 25 pct. af de samlede  

 disponible midler og mindst 500 mio. kr.
 Stk. 4.  Såfremt garantifondens disponible midler i  

 forbindelse med udlodning fra et konkursbo, hvor fonden er indtrådt i  

 indskydernes krav, overstiger 3 mia. kr., kan garantibidrag med  

 Finanstilsynets godkendelse tilbageføres til de bidragspligtige institutter.  

 Tilbageførelse udregnes pro rata på basis af institutternes akkumulerede  

 bidrag til garantifonden.
Bidragsberegning § 3.  Fordelingen af bidragspligten mellem de af  

 ordningen omfattende fire sektorer (banker, sparekasser, andelskasser samt  

 kreditinstitutter med særlig tilladelse) sker på grundlag af institutternes  

 samlede indlån, opgjort som gennemsnitlige daglige indlån i det foregående  

 år.
For pengeinstitutter, som har mindre end 25 mio. kr. i arbejdende  

 kapital, institutter hjemmehørende på Færøerne, samt kreditinstitutter med  

 særlig tilladelse, kan grundlaget i stedet opgøres som det gennemsnitlige  

 samlede indlån hver den 15. og ultimo måneden det foregående år.
 Stk. 2.  Herefter fordeles bidragsforpligtelsen på de  

 enkelte institutter efter følgende metoder:
 Stk. 3.  De for bidragsforpligtelsernes fastsættelse  

 nødvendige oplysninger indberettes til garantifonden, der fastsætter hvert  

 instituts bidragsandel.
 Stk. 4.  Ved beregning af bidrag bortses fra indlån i de  

 danske institutters udenlandske filialer, såfremt filialerne er omfattet af  

 værtslandets indskydergarantiordning.
 Stk. 5.  Institutter, der er omfattet af  

 garantiordningen, er forpligtet til at kunne beregne den enkelte kundes  

 dækkede nettoinlån eller at være tilsluttet et edb-system, der kan foretage  

 beregningen.
 Stk. 6.  Instituttets valgte revisorer skal påse, at  

 stk. 5 overholdes og anføre i revisionsprotokollen, om dette er tilfældet.
Indbetaling § 4.  Bidrag til garantifonden forfalder til betaling  

 1. april og 1. oktober hvert år og indbetales til garantifondens konto i  

 Danmarks Nationalbank.
Garantierne stilles samtidig over for fonden.
 Stk. 2.  Efter påkrav fra fonden skal institutterne  

 inden 8 dage fra påkravet indfri garantierne.
 Stk. 3.  Er den samlede bidragsforpligtelse for et  

 enkelt institut 500 kr. eller derunder, indbetales hele bidragsforpligtelsen.
Klageadgang § 5.  Garantifondens bestyrelses afgørelser om  

 bidragspligt og bidrag, herunder beregning og opkrævning, kan indbringes for  

 Finanstilsynet inden en frist af 4 uger fra den dag, hvor afgørelsen er  

 meddelt.
Meddelelse og anmeldelse § 6.  Meddelelse om et instituts betalingsstandsning  

 eller konkurs skal af garantifonden, inden 3 hverdage efter at  

 betalingsstandsning eller konkurs er kommet til fondens kendskab, indrykkes i  

 et eller flere dagblade, som udkommer på instituttets hjemsted samt i et  

 landsdækkende dagblad og Statstidende.
Tilsvarende meddelelse skal finde sted  

 på de steder, hvor instituttet har udenlandske filialer.
 § 7.  Meddelelse skal indeholde oplysning om:
 § 8.  Garantifonden drager omsorg for, at der fra  

 instituttet snarest muligt efter betalingsstandsning eller konkurs, dog  

 senest en måned efter betalingsstandsningen eller konkursen, udsendes en  

 oversigt til den enkelte kunde over dennes samlede mellemværende med  

 instituttet inkl. renter opgjort til den i § 7, nr. 3, foreskrevne dato.  

 Oversigten skal vedlægges en vejledning for anmeldelse.
 § 9.  Oversigten nævnt i § 8 skal i det mindste  

 indeholde:
 § 10.  Den i § 8 nævnte oversigt danner grundlag for  

 anmeldelse af krav over for garantifonden.
 Stk. 2.  Yderligere krav eller forpligtelse oplyses af  

 kunden på oversigten og dokumenteres i fornødent omfang.
 Stk. 3.  Ved underskrift på oversigten bekræfter kunden  

 rigtigheden af de anførte oplysninger under strafansvar i henhold til § 14 i  

 lov om en indskydergarantifond.
 § 11.  Anmeldelse af krav mod garantifonden indleveres  

 til et dansk institut, som efter kontrol af kundens identitet overgiver  

 anmeldelsen til garantifonden til endelig prøvelse.
 Stk. 2.  Garantifondens bestyrelse fastsætter særlige  

 regler for anmeldelse af krav og udbetaling fra fonden til udenlandske  

 kunder.
 § 12.  Anmeldelse af krav over for garantifonden skal  

 indgives til et institut inden 6 måneder fra den i § 7, nr. 3, foreskrevne  

 dato.
Stk. 2.  Såfremt anmeldelse i henhold til stk. 1 ikke er  

 foretaget, påhviler det fonden på ny at udsende den i § 8 nævnte oversigt til  

 kunder med nettoindlån over 100 kr.
Anmeldelse skal indgives senest 9 måneder  

 efter den i § 7, nr. 3, foreskrevne dato.
 Stk. 3.  Indgives anmeldelser efter den i stk. 2  

 fastsatte frist, bortfalder kravet over for garantifonden.
 Stk. 4.  Fonden kan, når ganske særlige omstændigheder  

 foreligger, undtage fra fristen, dog under forudsætning af, at fonden kan  

 foretage anmeldelse i boet.
§ 13.  Garantifonden foretager snarest muligt en  

 prøvelse af kravet, hvorefter garantibeløbet anvises til udbetaling eller  

 overførsel gennem det anmeldende institut.
Beløbet forhøjes til nærmeste hele  

 kronebeløb.
Udenlandske filialer § 14.  Indlån i udenlandske filialer af danske  

 institutter er dækket af indskydergarantifonden, såfremt filialen ikke er  

 omfattet af en obligatorisk indskydergarantiordning i værtslandet.
 Stk. 2.  Hvis der i værtslandet er etableret en  

 frivillig indskydergarantiordning, har danske institutter valgfrihed mellem  

 at lade deres udenlandske filialer være omfattet enten af den udenlandske  

 ordning eller af indskydergarantifonden.
Ikrafttrædelses- og overgangsbestemmelser § 15.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  § 3, stk. 5 og 6, træder dog først i kraft den  

 1. januar 1989.
 § 16.  Bidrag til garantifonden for 1988 forfalder til  

 betaling 1. juli 1988.
 Stk. 2.  Den i § 2, stk. 2, nævnte første indbetaling  

 reduceres med summen af de forpligtelser, banker og sparekasser har påtaget  

 sig overfor nødlidende pengeinstitutter inden ikrafttrædelsen af lov om en  

 indskydergarantifond.
 § 17.  Såfremt et institut ikke kan opgøre sine indlån  

 for 1987 i henhold til § 3, stk. 1, beregnes bidragspligten for 1988 på  

 grundlag af de samlede indlån ultimo 1987.
 Stk. 2.  Bidragspligten for banker for 1988 fordeles  

 foreløbig på grundlag af institutternes samlede indlån opgjort i  

 overensstemmelse med § 3, stk. 1. Den endelige fordeling fastsættes på  

 grundlag af institutternes dækkede nettoindlån i september 1988. Reguleringen  

 sker ved en afkortning eller et tillæg til det enkelte instituts bidrag pr.  

 1. april 1989.
 Stk. 3.  Bidragspligten for bankerne for 1989 beregnes  

 på grundlag af institutternes dækkede nettoindlån i september 1988.
