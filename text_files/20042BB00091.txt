Fremsat den 17. maj 2005 af Frank Aaen (EL),  

 Jørgen Arbo‑Bæhr (EL), Line Barfod (EL), Per Clausen (EL),  

 Rune Lund (EL) og Pernille Rosenkrantz‑Theil (EL) Forslag til folketingsbeslutning om  

 initiativer på baggrund af besættelsestiden 1940-1945 I debatten om samarbejdspolitikken under den nazistiske  

 besættelse af Danmark 1940 til 45 er der forskellige holdninger, der  

 skiller både politikere, historikere og andre.
Uanset de forskellige  

 holdninger  

 og med håb om, at debatten vil fortsætte, konstaterer Folketinget,  

 at  

 samarbejdspolitikken, blandt en lang række dybt beklagelige forhold, førte  

 til udvisning  

 af jøder, politisk forfulgte, homoseksuelle, romaer og andre forfulgte  

 minoriteter til  

 Tyskland, den  

 ulovlige fængsling af danske kommunister og frivillige fra forsvaret af  

 den spanske republik og Danmarks  

 tilslutning til Antikominternpagten.
Folketinget pålægger samtidig regeringen inden udgangen af 2005 at  

 fremsætte lovforslag om eller på anden vis tage initiativ til at sikre en forhøjelse  

 af hædersgaven til de aktive i modstandsbevægelsen i erkendelse af,  

 at modstandsbevægelsen sikrede, at Danmark blev en del af de allierede i  

 kampen  

 mod nazismen, en  

 merbevilling til forskning i bl.a. erhvervslivets og landbrugets samarbejde  

 med  

 det nazistiske regime under krigen, at forskning  

 i samarbejdspolitikken og modstandsbevægelsens historie  

 fremmes gennem øget adgang til statens arkiver, at der  

 gives en bevilling til udbygning og sikring af gratis adgang til  

 Frihedsmuseet og andre museer, der beskriver besættelsen og kampen mod  

 nazismen,  

 og at der i  

 samarbejde med de erhvervsvirksomheder, som under krigen  

 anvendte tvangsarbejdere, etableres en fond med det formål at yde  

 konkret erstatning til ofrene for dette tvangsarbejde.
Bemærkninger til  

 forslaget Der henvises til beslutningsforslagets ordlyd.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om initiativer på baggrund af besættelsestiden  

 1940-1945.
(Beslutningsforslag nr.
B 91).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
