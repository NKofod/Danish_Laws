Vejledning om tilskud til befordring, kost og logi ved  

 deltagelse i arbejdsmarkedsuddannelser og enkeltfag optaget i en fælles  

 kompetencebeskrivelse I.
Indledning Dette er en vejledning  

 til bekendtgørelse nr. 1254 af 29. december 2003 om tilskud til befordring,  

 kost og logi ved deltagelse i arbejdsmarkedsuddannelser og enkeltfag optaget  

 i  

 en fælles kompetencebeskrivelse.
Bekendtgørelsen afløser den tidligere  

 bekendtgørelse nr. 1376 af 20. december 2000 om deltagervilkår og  

 betalingsordninger ved deltagelse i arbejdsmarkedsuddannelser.
 Bekendtgørelsen har  

 hjemmel i lov nr. 446 af 10. juni 2003 om arbejdsmarkedsuddannelser m.v.
 Bekendtgørelsen  

 adskiller sig på nogle punkter fra de regler, der gjaldt indtil den 1. januar  

 2004.
 De vigtigste ændringer  

 er følgende:
Det er en betingelse for at modtage tilskud efter  

 bekendtgørelsen, at pågældende ikke har en erhvervsrettet uddannelse eller  

 anden uddannelse, der med hensyn til niveau og varighed overstiger  

 erhvervsuddannelse.
Videregående teknikere og laboranter, merkonomer,  

 teknonomer og datanomer tilhører ikke målgruppen for ydelser efter  

 bekendtgørelsen, jf. § 21 i lov om arbejdsmarkedsuddannelser m.v.
 Deltagere i enkeltfag optaget i en fælles  

 kompetencebeskrivelse har nu mulighed for at modtage tilskud til befordring,  

 kost og logi på lige fod med deltagere i arbejdsmarkedsuddannelser.
 Der kan ikke længere ydes tilskud til befordring, kost  

 og logi til deltagere i individuel kompetenceafklaring, jf. § 21 i lov om  

 arbejdsmarkedsuddannelser m.v.
 Efter bekendtgørelsens § 1, stk. 6 udbetales  

 befordringstilskud ikke, medmindre et samlet tilskud pr. uddannelse  

 overstiger  

 25 kr.
II.
Bemærkninger til bekendtgørelsens enkelte  

 paragraffer Befordringstilskud Til § 1, stk. 1 Uddannelsesniveau Det er en betingelse  

 for at modtage befordringstilskud, at den pågældende ikke har en erhvervsrettet uddannelse,  

 der med hensyn til niveau og varighed overstiger erhvervsuddannelse eller  

 anden  

 uddannelse, der kan sidestilles hermed, eller den pågældende har en uddannelse, der i niveau og  

 varighed overstiger erhvervsuddannelse, hvis pågældende ikke har anvendt  

 uddannelsen de sidste 5 år.
Uddannelse, der i niveau  

 og varighed ikke overstiger erhvervsuddannelse Det er uden betydning  

 om uddannelsen er offentlig eller privat udviklet og finansieret.
 Det afgørende er, at  

 uddannelsen i niveau og varighed ikke overstiger niveauet og varigheden for  

 erhvervsuddannelserne, samt at uddannelsen ikke har et gymnasialt  

 adgangskrav.
 I bedømmelsen af om den  

 pågældende uddannelse er højere eller videregående, indgår alene danske  

 uddannelser eller uddannelser erhvervet i Danmark.
 F.eks. har en person,  

 som har taget en privat finansieret lægesekretæruddannelse, en uddannelse,  

 der  

 i niveau og varighed maksimalt svarer til erhvervsuddannelserne.
 Omvendt vil en person,  

 som har taget en uddannelse som pædagog, ikke være omfattet af bestemmelsen,  

 idet uddannelsen overstiger niveauet og varigheden for erhvervsuddannelserne.
 Personer, som efter  

 afsluttet erhvervsuddannelse, har taget videre- og efteruddannelsesuddannelse  

 på Danmarks Forvaltningshøjskole, som f.eks. statonom eller skattefaglig  

 diplomuddannelse eller uddannelse under Center for Offentlig  

 Kompetenceudvikling (COK), som f.eks. kommunomuddannelsen, har et  

 uddannelsesniveau, der overstiger erhvervsuddannelsernes.
 Tilsvarende har en  

 registreret revisor heller ikke ret til befordringstilskud, idet revisorer  

 for  

 at blive optaget i revisorregisteret skal have gennemført en uddannelse, der  

 har et gymnasialt adgangskrav.
 Ejendomsmæglere har  

 tilsvarende en uddannelse, der i niveau overstiger erhvervsuddannelserne  

                                                                          .
Højere eller videregående  

 uddannede Det er en betingelse  

 for at modtage befordringstilskud, at vedkommende højere uddannede ikke har  

 haft beskæftigelse inden for sit uddannelsesområde i de sidste 5 år.
 F.eks. anses en person,  

 som er uddannet markedsøkonom og HD og ansat som butikschef i en stor  

 supermarkedskæde, som værende i beskæftigelse inden for sit  

 uddannelsesområde.
 F.eks. anses en  

 sygeplejerske, som er ansat som administrativ leder i kommunens ældrepleje,  

 som  

 værende i beskæftigelse inden for sit uddannelsesområde.
 F.eks. anses en cand.  

 merc., som er ansat som souschef hos et byggemarked, som værende i  

 beskæftigelse inden for sit uddannelsesområde.
F. eks. vil en  

 folkeskolelærer, som har afsluttet sin uddannelse den 1. juli 2003 og ikke  

 endnu har haft beskæftigelse inden for sit uddannelsesområde den 1. maj 2004,  

 ikke være omfattet af bestemmelsen.
Der skal gå fulde 5 år uden beskæftigelse  

 inden for uddannelsesområdet, før betingelserne er opfyldte.
Nærmere oplysninger om  

 de enkelte uddannelser kan findes i DUEL  Dansk Uddannelses- og  

 Erhvervsleksikon, som findes i bogform og i en elektronisk udgave.
Bestilling  

 kan ske ved henvendelse til Undervisningsministeriets forlag, på tlf. nr. 33  

 92  

 52 20 eller e-mail: forlag@uvm.dk.
Personkredsen Personkredsen, som har  

 ret til befordringstilskud er:
beskæftigede lønmodtagere selvstændige erhvervsdrivende ledige med ret til selvvalgt uddannelse gråzonepersoner.
Ved gråzonepersoner forstås personer,  

 som hverken er berettigede til dagpenge eller ydelser efter lov om  

 arbejdsløshedsforsikring m.v. eller som modtager kontanthjælp eller  

 starthjælp  

 efter lov om aktiv socialpolitik eller introduktionsydelse efter lov om  

 integration af udlændinge i Danmark.
 Personer, som modtager  

 introduktionsydelse efter lov om integration af udlændinge i Danmark, er ikke  

 gråzonepersoner og kan derfor ikke modtage befordringstilskud, jf. § 21 i lov  

 om arbejdsmarkedsuddannelser m.v.
Ad 1. Beskæftigede  

 lønmodtagere Beskæftiget lønmodtager Som beskæftiget  

 lønmodtager anses personer, som binder sig i et ansættelsesforhold, hvor der  

 foreligger en aftale mellem en arbejdsgiver og personen om løn- og  

 ansættelsesvilkår.
Der kan være tale om sædvanlige løn- og ansættelsesvilkår  

 eller om ansættelse på særlige vilkår efter gældende regler herom for  

 revalidender og andre.
Der er dog ikke ret til befordringstilskud, hvis  

 personen er omfattet af reglerne i kapitel 10-12 i lov om en aktiv  

 beskæftigelsesindsats, jf. også bemærkningerne neden for ad 4.
 Det kræves ikke, at den  

 ugentlige beskæftigelse skal overstige et bestemt antal arbejdstimer.
Deltidsbeskæftiget Et  

  

 deltidsbeskæftiget  

  

 medlem af en arbejdsløshedskasse anses ikke for  

 ledig i henseende til at modtage befordringstilskud.
Grønlændere og færinger Som beskæftigede regnes  

 også grønlændere og færinger, som er i beskæftigelse i Grønland henholdsvis  

 på  

 Færøerne.
Befordringstilskuddet administreres og udbetales af  

 arbejdsformidlingen i den kommune, hvor uddannelsesstedet ligger.
Fleksjob Personer, som er  

 beskæftiget i fleksjob, er ansat på særlige vilkår og sidestilles med  

 beskæftigede.
Jobrotationsordning efter  

 lov om en aktiv beskæftigelsesindsats Private og offentlige  

 arbejdsgivere kan i forbindelse med beskæftigedes midlertidige fravær aftale  

 jobrotationsordninger med arbejdsformidlingen eller kommunen, hvor ledige  

 erstatter beskæftigede.
En ledig, som ansættes  

 i en jobrotationsordning anses for at være beskæftiget.
Vedkommende vil  

 derfor  

 have ret til at modtage befordringstilskud, forudsat betingelserne herfor i  

 øvrigt er opfyldte.
Hvis en ledig ansættes  

 i en jobrotationsordning med løntilskud, er den ledige omfattet af kapitel 12  

 i  

 lov om en aktiv beskæftigelsesindsats.
I denne situation er vedkommende ikke  

 omfattet af bekendtgørelsens regler om befordringstilskud.
Ad 2. Selvstændige  

 erhvervsdrivende Med hensyn til begrebet  

 selvstændig virksomhed samt ophør hermed henvises til de regler, der gælder  

 inden for arbejdsløshedsforsikringen.
 Personer, som er  

 medlemmer af en anerkendt arbejdsløshedskasse for selvstændige  

 erhvervsdrivende, anses som udgangspunkt for at udøve selvstændig  

 erhvervsvirksomhed.
 Hvorvidt en  

 medhjælpende ægtefælle har status som selvstændig erhvervsdrivende eller som  

 beskæftiget lønmodtager afhænger af, om den medhjælpende ægtefælle er  

 omfattet  

 af reglerne for selvstændige erhvervsdrivende i lov om  

 arbejdsløshedsforsikring  

 m.v. eller ej.
Ad 3. Ledige med ret til  

 selvvalgt uddannelse Ledige med ret til 6  

 ugers selvvalgt uddannelse er:
Ledige, som er berettigede til dagpenge efter § 55 i lov om  

 arbejdsløshedsforsikring m.v., og er fyldt 25 år, og som befinder sig inden for de første  

 12 måneders sammenlagt ledighed og efter eget valg deltager i  

 arbejdsmarkedsuddannelse eller enkeltfag optaget i en fælles  

 kompetencebeskrivelse, dog højst i en periode på 6 uger, eller endnu ikke er fyldt 25 år, og som befinder sig inden  

 for de første 6 måneders sammenlagt ledighed og efter eget valg deltager i  

 arbejdsmarkedsuddannelse eller enkeltfag optaget i en fælles  

 kompetencebeskrivelse, dog højst i en periode på 6 uger.
En ledig i  

 dagpengeperioden, som er blevet pålagt en karantæne, er omfattet af reglerne  

 for ledige med ret til selvvalgt uddannelse.
Karantænepersonen vil derfor  

 kunne  

 modtage befordringstilskud m.m under deltagelse i en arbejdsmarkedsuddannelse  

 eller enkeltfag optaget i en fælles kompetencebeskrivelse, forudsat  

 betingelserne for at modtage befordringstilskud i øvrigt er til stede, samt  

 at  

 pågældende har ret til selvvalgt uddannelse.
Ad 4. Gråzonepersoner En person er ikke  

 dagpengeberettiget, når vedkommende ikke har optjent dagpengeret, eller er  

 omfattet af reglerne om overskydende timer i  

 arbejdsløshedsforsikringslovgivningen.
Ligeledes er dimittender i de første 4  

 uger efter afsluttet uddannelse ikke dagpengeberettigede.
Det samme gælder  

 selvstændige  

 erhvervsdrivende, der efter § 63, stk. 3, i lov om  

 arbejdsløshedsforsikring m.v. har fået en karensperiode på 4 uger.
 Andre eksempler på  

 gråzonepersoner er efterlønsmodtagere, førtidspensionister og ledige, som  

 ikke  

 oppebærer kontanthjælp eller arbejdsløshedsdagpenge.
 Personer, som modtager  

 introduktionsydelse efter lov om integration af udlændinge i Danmark, er ikke  

 gråzonepersoner og kan derfor ikke modtage befordringstilskud, jf. § 21 i lov  

 om arbejdsmarkedsuddannelser m.v.
Ledig eller beskæftiget Personer, som f.eks.  

 afslutter et arbejdsforhold om fredagen og tilmelder sig et kursus om  

 mandagen  

 med start samme dag, anses for at være ledige.
 I følge  

 arbejdsløshedsforsikringens bekendtgørelse og vejledning om  

 beskæftigelseskrav,  

 dagpengeperiode og aktivperiode, betragtes  

  

 dog  

  

 en person, som er medlem af en arbejdsløshedskasse og som starter på  

 uddannelse i umiddelbar forlængelse af et ansættelsesforholds ophør, hvis  

 aftale om deltagelse i uddannelse er indgået  

  

 før  

  

 medlemmet blev afskediget, som  

  

 beskæftiget  

                                                                         .
 Eksempel:  

  

 Medlemmet bliver afskediget den 30. januar 2004 til  

 fratrædelse fredag den 27. februar 2004. Den 20. januar 2004 blev medlemmet  

 optaget på en arbejdsmarkedsuddannelse eller et enkeltfag optaget i en fælles  

 kompetencebeskrivelse med start mandag den 1. marts 2004.
 Medlemmet anses som  

  

 beskæftiget  

  

 den 1. marts 2004, hvor  

 uddannelsen begyndes.
 Eksempel:  

  

 Medlemmet bliver afskediget den 30. januar 2004 til  

 fratrædelse fredag den 27. februar 2004. Den 16. februar 2004 bliver  

 vedkommende optaget på en arbejdsmarkedsuddannelse eller et enkeltfag optaget  

 i  

 en fælles kompetencebeskrivelse med start mandag den 1. marts 2004. Medlemmet  

 anses for at være  

  

 ledig  

  

 den 1. marts  

 2004, hvor uddannelsen begyndes.
Når en person, som er  

 opsagt fra sin stilling eller som selv har sagt op, deltager i en  

 arbejdsmarkedsuddannelse eller et enkeltfag optaget i en fælles  

 kompetencebeskrivelse i opsigelsesperioden, anses han/hun for at være  

  

 beskæftiget  

  

 , når uddannelsen ligger  

 inden for opsigelsesperioden.
D.v.s. personen starter og afslutter  

 uddannelsen  

 inden for opsigelsesperioden.
 Eksempel:  

  

 En ansat afskediges den 30. januar 2004 til fratrædelse  

 fredag den 27. februar 2004. Den 9. februar 2004 starter personen på en 2  

 ugers  

 en arbejdsmarkedsuddannelse eller et enkeltfag optaget i en fælles  

 kompetencebeskrivelse, der slutter fredag den 20. februar 2004.
 Personen anses for  

  

 beskæftiget  

  

 under uddannelsen, idet  

 uddannelsen gennemføres inden for opsigelsesperioden.
 Hvis uddannelsen  

 strækker sig ud over opsigelsesperioden, anses personen for  

  

 beskæftiget  

  

 , hvis et ansøgningsskema om  

 adgang eller anmodning om optagelse på uddannelsen er indleveret og modtaget  

 på  

 uddannelsesstedet, før personen blev opsagt eller selv sagde op.
 Eksempel:  

  

 En ansat afskediges den 30. januar 2004 til fratrædelse  

 fredag den 27. februar 2004. Den 9. februar 2004 starter personen på en 5  

 ugers  

 arbejdsmarkedsuddannelse eller et enkeltfag optaget i en fælles  

 kompetencebeskrivelse, der slutter fredag den 12. marts 2004. Den afskedigede  

 afleverer sit ansøgningsskema om adgang på uddannelsesstedet tirsdag den 27.  

 januar 2004.
 Personen anses for  

  

 beskæftiget  

  

 under uddannelsen, idet  

 uddannelsesstedet har modtaget ansøgningsskemaet  

  

 inden  

  

 personen blev opsagt.
 Omvendt anses personen  

 for  

  

 ledig  

  

 , når uddannelsen strækker  

 sig ud over opsigelsesperioden og personen har indleveret ansøgning om adgang  

 til uddannelsesstedet efter personen er opsagt eller selv har sagt op.
 Eksempel:  

  

 En ansat afskediges den 30. januar 2004 til fratrædelse  

 fredag den 27. februar 2004. Den 9. februar 2004 starter personen på en 5  

 ugers  

 arbejdsmarkedsuddannelse eller et enkeltfag optaget i en fælles  

 kompetencebeskrivelse, der slutter fredag den 12. marts 2004. Den afskedigede  

 afleverer sit ansøgningsskema om adgang på uddannelsesstedet torsdag den 5.  

 februar 2004.
 Personen anses for  

  

 ledig  

  

 under den del af uddannelsen, der  

 ligger efter den 27. februar 2004, idet uddannelsesstedet har modtaget  

 ansøgningsskemaet  

  

 efter  

  

 personen blev  

 opsagt.
Virksomhedspraktik Personer i  

 virksomhedspraktik er omfattet af kapitel 11 i lov om en aktiv  

 beskæftigelsesindsats.
Denne personkreds er dog ikke ledige med ret til  

 selvvalgt uddannelse, hvorfor den ikke er omfattet af bekendtgørelsens regler  

 om befordringstilskud.
Skånejob Personer, som er ansat  

 i skånejob med løntilskud, er ansat på særlige vilkår, og sidestilles ikke  

 med  

 beskæftigede.
Personer ansat i skånejob er omfattet af kapitel 12 om tilbud  

 med  

 ansættelse med løntilskud i lov om en aktiv beskæftigelsesindsats.  

 Persongruppen  

 er ikke ledige med ret til selvvalgt uddannelse, hvorfor den ikke er omfattet  

 af bekendtgørelsens regler om befordringstilskud.
Under anden uddannelse Personer på en  

 erhvervsgrunduddannelse (EGU)  


  

 eller  

 et produktionsskoleforløb, hvori der indgår arbejdsmarkedsuddannelser eller  

 enkeltfag optaget i en fælles kompetencebeskrivelse, har ikke ret til  

 befordringstilskud m.m. efter denne bekendtgørelse, men vil eventuelt kunne  

 modtage befordringstilskud efter reglerne om EGU og produktionsskoleforløb.
 Andre personer, som er  

 under anden uddannelse vil kunne modtage befordringstilskud efter reglerne i  

 denne bekendtgørelse, medmindre der efter de respektive  

 uddannelsesbekendtgørelser er ret til befordringstilskud.
Virksomhedsuddannelser Hvis uddannelsen  

 foregår på den virksomhed, hvor deltageren er ansat, er der ikke ret til  

 befordringstilskud, jf. § 21, stk. 4 i lov om arbejdsmarkedsuddannelser m.v.
Til § 1, stk. 2 Tilskud ved daglig  

 befordring udbetales efter gældende kilometertakster.
Selv om deltageren ved  

 forevisning af billet dokumenterer at have afholdt en større udgift, vil der  

 ikke kunne udbetales større tilskud end det, der følger af kilometertaksten.
 Kører flere sammen i  

 samme private transportmiddel kan alle få befordringstilskud.
Til § 1, stk. 3 Der udbetales ikke  

 befordringstilskud for et lavere antal kilometer end 24 km. pr. dag.  

 Befordringstilskud er fra den 1. januar 2000 skattefrit.
Til § 1, stk. 4 Deltagere, som er  

 indkvarterede, har ret til dagligt befordringstilskud ved transport frem og  

 tilbage mellem indkvarteringsstedet og uddannelsesstedet efter  

 kilometertaksten  

 for andre end beskæftigede (den høje takst), hvis de dagligt har mere end 24  

 km. tur/retur mellem indkvarteringssted og uddannelsessted jf. § 1, stk.  

 2.
Til § 1, stk. 5 Ved transport frem og  

 tilbage til indkvarteringssted får deltagerne udbetalt befordringstilskud  

 efter  

 kilometertilskudstaksterne i § 1, stk. 2, for den fulde afstand  

 mellem bopæl og indkvarteringssted.
Den i § 1, stk. 1, nævnte  

 minimumsgrænse  

 gælder ikke ved rejser til og fra indkvarteringssted.
Til § 1, stk. 6 En uddannelse er kendetegnet ved, at have en unik numerisk kode.  

 Fortegnelse over de enkelte uddannelseskoder findes på  

www.uvm.dk/admin/auf/  

 (nederst på siden).
Tilskud til kost og logi Til § 2, stk. 1 Hvad angår personkredsen og dennes uddannelsesniveau henvises til  

 bemærkningerne vedrørende befordringstilskud.
Det er en betingelse  

 for at modtage tilskud til kost, at man er indkvarteret.
En deltager, som  

 ikke  

 er indkvarteret, kan derfor ikke modtage tilskud og skal selv betale for  

 eventuelle måltider på uddannelsesstedet.
 Deltagere har ret, men  

 ingen pligt til indkvartering.
 Hvis en deltager har  

 over 3 timers samlet, daglig transport, vil pågældende normalt opnå ret til  

 indkvartering. Øboere, som f.eks. på grund af manglende overfartsmuligheder,  

 ikke har mulighed for dagligt at rejse mellem bopæl og uddannelsessted, kan  

 normalt opnå ret til indkvartering.
 Tilbyder  

 uddannelsesstedet kost og logi, kan deltageren ikke modtage tilskud til kost  

 og  

 logi.
 Uddannelsesstederne  

 skal i deres informationsmateriale tydeligt angive, om uddannelsesstedet  

 tilbyder kost og logi, eller som en service er behjælpelig med at skaffe  

 logi.
Såfremt deltageren  

 afslår et tilbud om kost og logi fra skolens side, betyder det, at deltageren  

 ikke kan modtage tilskud til kost og logi.
Omvendt vil deltagerens afslag på  

 hjælp til at skaffe logi ikke betyde bortfald af tilskud.
 Når uddannelsesstedet  

 tilbyder kost og logi, kan der ikke opkræves egenbetaling af deltagerne.
 Tilskud til kost og  

 logi er ikke skattepligtigt.
III.
Ophævelse Vejledning nr. 201 af  

 20. december 2000 til bekendtgørelse om deltagervilkår og betalingsordninger  

 ved deltagelse i arbejdsmarkedsuddannelser bortfalder.
 Meddelelse nr. 21/96 og  

 29/97om kursistvilkår under arbejdsmarkedsuddannelserne bortfalder.
