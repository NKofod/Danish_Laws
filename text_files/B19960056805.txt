 I medfør af § 4, stk. 2, i lov om udøvelse af lægegerning (lægeloven), jf.  

 lovbekendtgørelse nr. 632 af 20. juli 1995 fastsættes:
 § 1.  Specialistnævnet består af en af  

 sundhedsministeren efter indstilling fra Sundhedsstyrelsen udnævnt formand,  

 der skal være læge, og af 19 medlemmer, der udnævnes af Sundhedsstyrelsen  

 således:
 Stk. 2.  Ved udnævnelsen lægges særlig vægt på, at  

 nævnet samlet opnår en så bred dækning af specialer som mulig.
 Stk. 3.  I formandens fravær leder et andet medlem af  

 nævnets forretningsudvalg mødet.
 Stk. 4.  I tilfælde af forfald for et af nævnets  

 medlemmer er den pågældende berettiget til at møde ved suppleant, såfremt  

 dette forud for mødet meddeles nævnets formand.
 § 2.  Sundhedsstyrelsen fastsætter regler for  

 Specialistnævnets virksomhed.
 § 3.  Bekendtgørelsen træder i kraft den 1. september  

 1996.
 Stk. 2.  Sundhedsministeriets bekendtgørelse nr. 883 af  

 17. december 1991 om Specialistnævnets sammensætning ophæves samtidig.
