Betænkning afgivet af Trafikudvalget den 13. marts 2003 Betænkning over Forslag til lov om  

 ændring af lov om offentlige veje (Brugerfinansiering af skiltning til virksomheder) trafikministeren (Flemming Hansen)] 1. Udvalgsarbejdet Lovforslaget blev fremsat den 15. januar 2003 og var til 1.  

 behandling den 29. januar 2003. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 7. november 2002 dette udkast til  

 udvalget, jf. alm. del   bilag 173. Den 23. januar 2003 sendte  

 trafikministeren  

 de indkomne høringssvar samt et notat herom til udvalget.
Spørgsmål Udvalget har stillet 1 spørgsmål til trafikministeren til  

 skriftlig besvarelse, som denne har besvaret.
Spørgsmålet og  

 trafikministerens  

 svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialistisk Folkepartis medlem af udvalget har noteret sig, at  

 trafikministeren under førstebehandlingen af lovforslaget har tilkendegivet,  

 at  

 der i gennemførelsen vil blive draget omsorg for, at skiltningen ikke vil  

 blive  

 til gene for trafiksikkerheden eller vil skæmme omgivelserne.
Socialistisk  

 Folkeparti tilslutter sig lovforslagets intentioner og vil derfor stemme for  

 lovforslaget, men vil nøje følge implementeringen for at sikre, at der bliver  

 taget behørigt hensyn til både natur og trafiksikkerhed.
Såfremt det viser  

 sig  

 ikke at være tilfældet, forventer SF, at trafikministeren vil tage de  

 nødvendige initiativer, herunder eventuelt en lovændring.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)  

    

 Svend Heiselberg (V)  

    

 Erik Larsen (V)  

    

 Flemming Damgaard Larsen (V)  

    

 Karsten Nonbo (V)  

    

 Poul Fischer (DF)  

    

 Peter Skaarup (DF)  

  

  nfmd.  

  

    

 Kaj Ikast (KF)  

  

  fmd.  

  

    

 Helge Adam Møller (KF)  

    

 Helge Mortensen (S)  

    

 Jytte Wittrock (S)  

    

 Niels Sindal (S)  

    

 Peder Sass (S)  

    

 Poul Andersen (S)  

    

 Margrete Auken (SF)  

    

 Martin Lidegaard (RV)  

    

 Keld Albrechtsen (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 123 Bilagsnr.
Titel 1 Høringssvar og høringsnotat, fra trafikministeren 2 Tentativ tidsplan for udvalgets behandling af forslaget 3 Spm. 1 om kommentarer til høringssvaret fra  

 Landdistrikternes Fællesråd, til trafikministeren 4 Meddelelse om tidspunkt for betænkningsafgivelse 5 1. udkast til betænkning 6 Svar på spm. 1 om kommentarer til høringssvaret fra  

 Landdistrikternes Fællesråd, fra trafikministeren Bilag  

 2 Udvalgets spørgsmål til trafikministeren og dennes  

 svar herpå Spørgsmålet og trafikministerens svar herpå er optrykt efter  

 ønske fra V og KF.
 Spørgsmål 1:
 Ministeren bedes kommentere høringssvaret fra Landdistrikternes  

 Fællesråd især m.h.t. fællesrådets bemærkninger om  

 brugerbetalingens/gebyrernes  

 størrelse for små virksomheder.
 Svar:
 Med lovforslaget åbnes mulighed for brugerbetaling for skiltning  

 til virksomheder.
Lovforslaget har baggrund i, at Folketingets Miljø- og  

 Planlægningsudvalg den 26. september 2001 afgav beretning over B 174, Forslag  

 til folketingsbeslutning om lempeligere adgang til skiltning i det åbne land.  

 Udvalget anmodede den daværende regering om at udarbejde et udkast til  

 lempeligere regler for skiltning i det åbne land ud fra et ønske om at styrke  

 udviklingsmulighederne i landdistrikterne.
En forudsætning for sådanne  

 lempeligere regler var, at ordningen skulle være udgiftsneutral for det  

 offentlige.
Efter de nugældende regler for servicevejvisning, dvs. den  

 blå/hvide skiltning, er det en betingelse, at vejvisningen er trafikalt  

 begrundet.
I de tilfælde hvor vejbestyrelsen vurderer, at der er en trafikal  

 begrundelse for vejvisningen betales udgifterne til skiltningen på offentlige  

 veje af det offentlige.
Det er hensigten, at når der gives virksomhederne øget mulighed  

 for at få etableret vejvisning, så skal omkostningerne hertil bekostes fuldt  

 ud  

 af de virksomheder, som ønsker vejvisning til deres virksomhed.
Det har  

 således  

 været en forudsætning, at ordningen blev indrettet, så den vil være  

 udgiftsneutral for det offentlige.
I høringssvaret fra Landdistrikternes Fællesråd nævnes en række  

 konkrete tal for størrelsen af brugerbetalingen.
Disse tal er hentet fra  

 lovforslaget i den form, som forud for fremsættelsen i Folketinget blev sendt  

 i  

 høring den 7. november 2002 hos relevante myndigheder og organisationer.  

 Lovforslaget i den form, som blev sendt i høring var udarbejdet ud fra den  

 forudsætning, at brugerbetalingen skulle bestå af faste enhedspriser, som var  

 beregnet ud fra et gennemsnit af vejbestyrelsernes faktiske omkostninger ved  

 ordningen.
På baggrund af de indkomne høringssvar og bemærkningerne under 1.  

 behandlingen af lovforslaget har vi imidlertid revurderet denne  

 betalingsmodel.
For at sikre, at brugerbetalingen for vejvisningen ikke bliver  

 dyrere end de reelle omkostninger ved ordningen, har jeg således bedt mine  

 embedsmænd om at udarbejde et udkast til bekendtgørelse, der i stedet for en  

 fast  

 pris fastlægger de kriterier, som vejbestyrelserne kan anvende, når  

 virksomhedens betaling skal fastsættes.
Udkastet vil blive sendt i høring hos  

 de relevante myndigheder og organisationer.
For så vidt angår de nærmere regler for vejvisningens udformning  

 og anvendelse, kan jeg i øvrigt oplyse, at en arbejdsgruppe i  

 Vejregelorganisationen under Vejdirektoratet har udarbejdet et forslag til  

 sådanne regler.
Forslaget har været i høring, herunder også hos  

 Landdistrikternes Fællesråd, indtil den 15. januar 2003. På baggrund af  

 høringssvarene vil arbejdsgruppen senere fremlægge et færdigt forslag.
 Vedrørende spørgsmålet om farverne på skiltet kan jeg oplyse, at  

 de er valgt ud fra ønsket om, at det skal være muligt at kende forskel på de  

 forskellige typer vejskilte.
