Resumé En advokat klagede over en afgørelse fra Dagpengeudvalget om  

 tilbagebetaling af sygedagpenge.
Sagen var startet på baggrund af en  

 politianmeldelse og en anmeldelse fra en svoger.
Dagpengeudvalget havde lagt  

 til grund at advokatens klient arbejdede "sort" på et værksted mens  

 han fik sygedagpenge.
 Både Told & Skat og politiet havde indledt undersøgelser af  

 forholdene med henblik på sigtelse for skattesvig og socialt bedrageri, men  

 frafaldt senere sigtelserne.
 I mellemtiden havde Dagpengeudvalget truffet afgørelse om  

 tilbagebetaling af dagpengene, og afslog at ændre afgørelsen.  

 Dagpengeudvalget  

 meddelte at det var uden betydning for udvalgets sag at politi og Told &  

 Skat havde frafaldet sigtelserne.
Ombudsmanden kritiserede at Dagpengeudvalget traf afgørelse i  

 sagen uden at inddrage oplysningerne fra de andre myndigheders undersøgelser.  

 Ombudsmanden udtalte at det var uden betydning at Dagpengeudvalget ikke var  

 forpligtet til at lægge disse myndigheders bevisvurdering til grund.
Det  

 afgørende var at relevante oplysninger sandsynligvis var kommet frem i disse  

 undersøgelser.
 Ombudsmanden kritiserede også Dagpengeudvalgets bevisbedømmelse  

 som han mente var præget af misforståelser.
 Ombudsmanden fandt afgørelsen ugyldig og henstillede at  

 Dagpengeudvalget genoptog sagen til fornyet behandling. (J.nr.  

 1996-2333-085).
Tilbagebetaling af sygedagpenge.
Utilstrækkelig  

 sagsoplysning.
Uholdbar bevisbedømmelse Det fremgik af sagen at A der  

 arbejdede som eksportchauffør i firmaet X, blev sygemeldt den 6. juni 1995 på  

 grund af dårlig ryg.
Hans arbejdsgiver anmodede den 11. august 1995 Rudkøbing  

 Kommune om refusion af løn udbetalt til A for perioden 19. juni 1995 - 28.  

 juli  

 1995, i alt 5.112 kr.
I ansøgningen oplystes at A var fuldt uarbejdsdygtig på  

 grund af ryglidelsen siden den 6. juni 1995. Denne del af ansøgningen  

 udfyldte  

 A.
Han udfyldte endvidere rubrik 7 i ansøgningsskemaet.
Han oplyste heri  

  

 at  

  

 han modtog 14-dages-løn,  

  

 at  

  

 han ikke modtog social pension,  

  

 at  

  

 han ikke under fraværet havde andre  

 indtægter, samt  

  

 at  

  

 han var medlem af  

 Specialarbejderforbundet i Danmarks arbejdsløshedskasse.
 Den 25. oktober 1995  

 udfærdigede en politiassistent fra Rudkøbing Politistation følgende notits  

 som  

 blev sendt til social- og sundhedsforvaltningen i Rudkøbing Kommune:
 "I forbindelse med en  

 økonomisk afhøring af pgl. den 241095 oplyste han over for pa. (...) og  

 undertegnede, at han havde været sygemeldt ca. 3 måneder og modtog  

 sygedagpenge.
 Det blev vi noget forundret  

 over, idet han os bekendt reparerer biler i værkstedet bag ejendommen  

 (adressen  

 Y).
 Vi foreholdt ham vores  

 iagttagelser vedr. hans jævnlige lån af prøveplader og afhentning af biler i  

 udlandet, ligesom vi for kort tid siden havde afmonteret nr. pladerne på en  

 bil, der ifølge ejeren var sat til reparation hos ham ved værkstedet på  

 (adressen Y).
 Pgl. nægtede trods dette at  

 drive værksted i (adressen Y).
Det kan i øvrigt oplyses, at  

 han den pgl. dag var i besiddelse af prøveplader, som var monteret på en  

 importeret Volvo, som han efter eget udsagn var i færd med at reparere med  

 henblik på fremstilling til syn og efterfølgende salg, ligesom vi for ca. 1  

 måned siden optog rapport for overtrædelse af registreringsbekendtgørelsen,  

 idet han benyttede nr. pladerne fra sin egen bil på en importeret Toyota  

 Corolla." Den 26. oktober 1995 bad  

 kommunen A's læge om en statusbedømmelse af A.
Den 30. oktober 1995 indgav B  

 der er A's svoger, anmeldelse til Rudkøbing Kommune for socialt bedrageri mod  

 A.
I kommunens notat af 30. oktober 1995 om anmeldelsen anførtes følgende:
"(B) oplyser, at hans  

 svoger (A) samtidig med at han modtager sygedagpenge og supplerende  

 kontanthjælp driver 'sort' virksomhed som importør af biler fra Schweitz.
Han  

 kører ang. 1-2 gange ugl til Schweitz og henter biler hjem.
Dette er foregået  

 de seneste 5-6 år. (B) oplyser at han selv har deltaget på en enkelt tur.
 (B) oplyser at (A) skriver  

 andet navn på fartskriveren for at undgå opdagelse.
Jeg oplyser (B), at  

 forvaltningen vil foretage en foreløbig undersøgelse og at sagen derefter vil  

 blive overgivet til politiet mhp efterforskning - og at han vil kunne  

 forvente  

 at blive indkaldt til afhøring mhp yderligere forklaring.
Dette er han  

 indforstået med.
Fortæller at forholdet til svogeren er belastet af at denne  

 sidste år indgav anmeldelse mod ham i forbindelse med at han opbevarede noget  

 krudt på ejendommen." Herefter indledte såvel  

 politiet som Told- og Skatteregionen i Svendborg nærmere undersøgelse af A's  

 forhold.
Undersøgelsen viste at han havde et autoværksted i lejede lokaler.
I  

 efteråret 1995 indgav han tre gange - den 12. september, 28. september og 20.  

 oktober - ansøgning om lån af løse prøveskilte.
 Under en afhøring den 30.  

 oktober 1995 i værkstedet fandt told- og skatteregionen 4 biler uden  

 nummerplader købt og importeret fra Schweiz af firmaet Z.
 A oplyste under afhøringen at  

 han og nogle bekendte benyttede værkstedet til at reparere og istandsætte  

 egne  

 biler og at der ikke blev repareret biler for andre.
Den 1. november 1995 mødte A  

 til samtale i social- og sundhedsforvaltningens dagpengekontor.
Kontoret  

 udfærdigede den 2. november 1995 følgende notat om samtalen:
 "...
 (A) blev oplyst om grunden  

 til indkaldelsen, nemlig at han var blevet anmeldt for at arbejde samtidig  

 med  

 at han modtog sygedagpenge.
 Han blev oplyst om, at han  

 var blevet anmeldt både af politiet, samt af en privat person.
(A) nægtede at have arbejdet  

 samtidig med, at han modtager sygedagpenge.
Han har i flere år lejet en  

 garage  

 sammen med tre andre, men det eneste han foretog sig var, at vaske og  

 støvsuge  

 sin bil.
 Vi henviste til notater fra  

 politiet, den private person samt fra Told og Skat, hvoraf det fremgik, at  

 han  

 også lånte prøveplader til biler med henblik på klargøring og salg, dette  

 nægtede han, og oplyste at det kun var til egne biler.
Vi oplyste ham om at  

 dagpengelovens § 5, stk. 1, var overtrådt, med tilbagebetaling til følge,  

 samt  

 at sagen ville blive oversendt til politimesteren til videre  

 efterforskning." Den 2. november 1995  

 udfærdigede A's læge en erklæring om hans helbredstilstand.
Erklæringen havde  

 bl.a. følgende indhold:
"Pt. har fået  

 konstateret en lumbal discusprolaps ved scanning.
Har periodevist rodtryk.
Da  

 pt. skulle vurderes m.h.p. operationsindikation forsvandt rodtryksgenerne  

 dagen før.
Pt. har nu konstant ondt, men forværres med radikulære smerter ca.  

 hver 14. dag.
Ved fornyede radikulære smerter henvises pt. akut til Svendborg  

 m.h.p. myelografi samt operationsvurdering.
Pt. er sygemeldt i 4 uger." Vedlagt var følgende  

 erklæring fra en speciallæge i neurokirurgi:
"34-årig mand, som jeg  

 så i 91. Da mistanke om lumbal prolaps.
Henvist til indl. på neurokir. afd.  

 Generne svandt imidlertid spont.
Siden er det gået godt.
Han  

 har kunnet klare sit job som langturschauffør, (...) men fra årskiftet  

 begynder det at knibe.
Siden får han tiltagende lave lændesmerter, udstråling  

 på bagsiden af højre femur, ned mod poples, men ikke længere distalt.
Generne  

 dagligt til stede.
Provokerende faktor er siddende stilling.
Intet i venstre  

 og  

 ingen sfinkterforstyrrelser.
I øvrigt kan han alle ting, bare ikke ret længe  

 ad  

 gangen.
Objektivt  

  

 findes en lille, spinkel mand. Øget høj thoracal kyfose.  

 Pæn lændelordose.
I dag fri bevægelighed.
UE: led frie.
Strakt benløft  

 70/70. Lasegue -/-. Venstresidig femuratrofi (frakturfølger). I øvrigt ingen  

 elektive atrofier eller pareser.
Patellarreflekser middellivlige, egale.  

 Achilles ligeledes.
Ingen sensibilitetsudfald.
Der er intet holdepunkt for  

 lumbal prolaps eller anden operativ lumbal lidelse.
Send ham til en  

 fys.terapeut så hurtigt som muligt.
For god ordens skyld har jeg bestilt en  

 CT-sc.
Du vil høre nærmere.
20.09.95: CT-sc. viser nok en  

 prolapskonfiguration ud for 5. lumb. discus på højre side, men klinisk er der  

 ingen holdepunkter her for.
Så umiddelbar opr.indikation er der ikke.
Kommer  

 der tiltagende symptomer vil jeg foreslå indlæggelse på (...) Sygehus, med.  

 afd. m.h.p. myelografi." Den 3. november 1995 sendte  

 Rudkøbing Kommune A følgende brev:
 "Det meddeles herved, at  

 Deres dagpengeudbetaling stoppes den 22.10.1995.
 Begrundelsen for afgørelsen  

 er, at De efter de foreliggende oplysninger fra Politiet i Rudkøbing, under  

 hele Deres sygemelding, i forbindelse med lån af prøveplader har arbejdet med  

 afhentning/udbringning af køretøjer i anledning af reparation eller salg.
 Man har fra politiet fået  

 udleveret kopier af disse ansøgninger om lån af prøveplader.
 De har således ikke været  

 berettiget til at modtage sygedagpenge, dagpengelovens § 5, stk. 1.
 Hele dagpengebeløbet, der er  

 udbetalt til Dem, samt refusion udbetalt til Deres arbejdsgiver kræves derfor  

 tilbagebetalt, efter følgende opstilling:
Refusion udbetalt til Deres arbejdsgiver for perioden 19.06.1995-28.07.1995 kr. 15.336,00 Dagpenge udbetalt til Dem for perioden 31.07.1995-22.10.1995 kr. 20.628,00 Ialt kr. 35.964,00 " I et brev af 17. november  

 1995 stilet til Rudkøbing Kommune påklagede A's advokat afgørelsen.
Han  

 anførte  

 bl.a.:
"... Som advokat for (A)  

 skal jeg herved påklage den trufne afgørelse, idet jeg indledningsvis skal  

 bemærke mig, at kommunen ikke på trods af ønske herom fremsat den 8/11 1995  

 har  

 efterkommet ønsket om aktindsigt.
Jeg skal derfor på min klients vegne  

 fremføre, at det er ganske uberettiget, at min klient har haft indtægter.
Min  

 klient har i perioden med sygedagpenge alene i to tilfælde lånt prøveplader,  

 som har været brugt alene til transport af private biler, uden at dette har  

 medført nogen indtægt overhovedet.
 Da kommunen ikke har ønsket  

 at dokumentere baggrunden for den trufne afgørelse, ser jeg mig derfor  

 nødsaget  

 til på det nuværende niveau at indklage den trufne afgørelse som ganske  

 ubegrundet og ulovlig, og jeg skal henstille og nedlægge påstand om, at denne  

 omgøres således, at dagpengeudbetalingen genoptages fra den 22/10 1995 at  

 regne, og at tidligere fremsatte krav om tilbagebetaling af tidligere  

 erholdte  

 dagpenge opgives.
..." Den 20. november 1995  

 anmeldte Rudkøbing Kommune A til politiet for socialt bedrageri.
Den 23. november 1995 sendte  

 kommunen advokatens klage og sagen videre til Dagpengeudvalget.
Kommunen  

 bemærkede  

 at afgørelsen var begrundet i at "den sygemeldte under hele sin  

 sygeperiode, har udført arbejde i lejet værksted, og derfor ikke har været  

 fuld  

 uarbejdsdygtig, dagpengelovens § 5, stk. 1".
Den 1. december 1995 afgav  

 A's læge erklæring om A's helbredsmæssige forhold.
Han anførte:
"Patienten har siden den  

 6. juni 1995 haft konstante rygsmerter.
Han er udredt ved neurokirurg (...).  

 Der blev fundet højresidig discusprolaps.
 Scanning den 20. september  

 1995 viste discusprolaps.
 Diktatet til patienten var  

 følgende: ved udstrålende smerter til højre ben skal han indlægges acut på  

 (...) sygehus.
(A) kan ikke lave noget  

 fysisk arbejde !!! Han sygemeldes i yderligere 4  

 uger fra dags dato !!!" Denne erklæring sendte A's  

 advokat den 5. december 1995 til Dagpengeudvalget.
Han påpegede at  

 erklæringen  

 viste at A rent fysisk ikke var i stand til at arbejde.
Dagpengeudvalget forelagde  

 den 11. marts 1996 sagen for udvalgets lægekonsulent som blev bedt om at  

 vurdere "om det på grundlag af de lægelige oplysninger kan udelukkes, at  

 pgl. har arbejdet sort med afhentning/udbringning af køretøjer i anledning af  

 reparation og salg". Konsulentens vurdering var at A "muligvis  

 (har)  

 en diskusprolaps med smerter over lænden.
Disse kan være af varierende  

 karakter  

 og det kan ikke udfra de lægelige oplysninger udelukkes, at klienten har  

 arbejdet sort".
 Politimesteren i Svendborg  

 meddelte i brev af 17. april  

 1996 A  

 at han havde besluttet at indstille efterforskningen i sagen mod ham  

 "fordi der ikke er rimelig formodning om, at et strafbart forhold, som  

 forfølges af det offentlige er begået".
 Told- og skatteregionen havde  

 den 16. februar 1996 meddelt A at der ikke ville blive rejst sigtelse mod ham  

 vedrørende indførsel af biler fra Schweiz samt udført reparationsarbejde fra  

 værkstedet.
Dagpengeudvalget stadfæstede  

 ved afgørelse af 19. april 1996 kommunens afgørelse.
Udvalget anførte:
 "De har pligt til at  

 tilbagebetale dagpenge udbetalt af kommunen fra den 31. juli 1995 til den 22.  

 oktober 1995, da De i perioden ikke anses for fuldt uarbejdsdygtig på grund  

 af  

 sygdom, og idet De har modtaget dagpenge med urette mod bedre vidende, jf.  

 dagpengelovens § 5, stk. 1 og § 37, stk. 2.
 Dagpengeudvalget har ved  

 afgørelsen lagt vægt på, at det anses for dokumenteret, at De har arbejdet i  

 sygeperioden fra 6. juni 1995, idet De i sygeperioden har ansøgt om lån af  

 løse  

 prøveskilte til afhentning af biler i udlandet og bl.a. af Politiet er  

 observeret i arbejde med reparation af biler i værkstedet bag ejendommen  

 (adressen Y).
 Der er endvidere lagt vægt på  

 udtalelse fra Dagpengeudvalgets lægekonsulent, hvorefter det ikke udfra de  

 lægelige oplysninger kan udelukkes, at De har arbejdet i sygeperioden.
..." I brevet beskrev udvalget  

 grundlaget for afgørelsen og oplyste bl.a.:
"Der foreligger  

 endvidere lægelige oplysninger fra Speciallæge i neurokirurgi af 26. juli  

 1995  

 og 20. september 1995, hvoraf det fremgår, at der ikke er holdepunkt for  

 lumbal  

 prolaps eller anden operativ lumbal lidelse.
Der er ikke indikation for  

 operation.
Der foreligger endvidere  

 statusbedømmelse af 2. november 1995, hvoraf det fremgår, at De er undersøgt  

 for lumbal discusprolaps.
Da De skulle vurderes med henblik på  

 operationsindikation forsvandt rodtryksgenerne dagen før.
De har nu konstant  

 smerter, som forværres ca. hver 14. dag.
De var fortsat sygemeldt for 4 uger.
Af ny lægeerklæring af 1.  

 december 1995 fra egen læge fremhæves det, at De ikke kan lave noget fysisk  

 arbejde og at De yderligere var sygemeldt for 4 uger." Den 22. april 1996 sendte  

 Rudkøbing Kommune Dagpengeudvalget kopier af told- og skatteregionens brev af  

 16. februar 1996 og politiets brev af 17. april 1996 om at der ikke kunne  

 rejses sigtelse imod A.
Såfremt oplysningerne gav udvalget anledning til en  

 ændret afgørelse, hørte man gerne fra udvalget.
 I brev af 23. april 1996  

 anmodede A's advokat Dagpengeudvalget om at ændre afgørelsen.
Dagpengeudvalget genoptog  

 derpå behandlingen af sagen.
Den 31. maj 1996 sendtes sagen på ny til  

 lægekonsulenten.
Han blev spurgt om følgende: "Kan vi sige, han ikke var  

 fuldt uarb.dygtig i dp-perioden + ved dp-ophør 22.10.95 ?".
 Lægekonsulenten svarede den  

 5. juni 1996:
 "Vedrørende forhistorie  

 henvises til notat af 13/3-96.
De lægelige akter i sagen kan  

 bruges til den vurdering som kommer til udtryk i ovennævnte notat.
Det kan  

 således ikke udelukkes at klienten vil kunne arbejde.
Skal der derimod  

 fremsættes en vurdering om klienten lægeligt set er fuldt uarbejdsdygtig i  

 dagpengeperioden, er det lægelige materiale for sparsomt.
Der skal derfor  

 anmodes om en statusbedømmelse fra egen læge, hvori lægen kan spørges om  

 klienten i perioden 6/6 til 22/10, kunne betragtes som fuldt uarbejdsdygtig  

 på  

 grund af sin ryglidelse." Dagpengeudvalget besluttede  

 på møde den 16. august 1996 at fastholde afgørelsen.
I brev af 20. august  

 1996  

 til A's advokat skrev udvalget:
 "Dagpengeudvalget har  

 som ved den tidligere behandling af sagen lagt vægt på, at det af  

 politirapport  

 af 25. oktober 1995 fremgår, at pågældende reparerer biler og jævnligt låner  

 prøveplader til afhentning af biler i udlandet, og at pågældende til Told  

 & Skat har oplyst, at han reparerer egne og bekendtes biler.
Det er uden betydning for  

 afgørelsen, om der er rejst/frafaldet sigtelse af andre myndigheder." I brev af 3. oktober 1996  

 klagede A's advokat til mig over Dagpengeudvalgets afgørelse.
Han henviste  

 bl.a. til følgende:
"Desuagtet træffer Den  

 Sociale Ankestyrelse på trods af, at dette har stået dem klart, afgørelse om  

 at  

 de sociale ydelser skal tilbagebetales, idet man overser, at det nu er  

 fastslået af to kompetente myndigheder, der er vant til at efterforske  

 forhold  

 ‑ nemlig toldvæsenet og politiet ‑ at min klient ikke har  

 foretaget sig nogen af de handlinger eller aktiviteter som han i sagen er  

 beskyldt for, og at han har kunnet redegøre tilfredsstillende for den  

 påståede  

 brug af prøveskilte.
Man tilsidesætter også den af lægen angivne  

 lægeerklæring  

 som man udtrykkelig nævner man er bekendt med og henholder sig til en notits,  

 som ikke er et resultat af en politimæssig efterforskning, idet man  

 fejlagtigt  

 betegner denne som politirapport, ligesom man henholder sig til en notits fra  

 Told & Skat, som i senere afgørelse er tilbagevist af samme myndighed.
 Jeg mener derfor, at der er  

 begået så grov sagsbehandlingsfejl af Den Sociale Ankestyrelse så denne  

 afgørelse bør tilsidesættes og sagen genoptages, så meget desto mere som den  

 første  

 afgørelse af Den Sociale Ankestyrelse er anmodet om at blive genoptaget med  

 oplysning om de efterfølgende tilkomne fakta.
Jeg medsender til Deres  

 oplysning sagens akter som de foreligger oplyst af politiet i Svendborg samt  

 notat fra Told & Skat og udtalelse fra min klients læge." I det tilsendte materiale  

 indgik bl.a. flere politirapporter om politiets afhøringer af A og andre.
Af  

 en  

 rapport af 8. december 1995 fremgik bl.a.:
 "På forespørgsel oplyste  

 han, at han ikke på noget tidspunkt har haft arbejde - lønnet eller ulønnet -  

 samtidig med, at han har modtaget sygedagpenge eller supplerende socialhjælp.
 Afhørte er bekendt med, at  

 hans svoger, (B), har rettet henvendelse til Social‑ og  

 Sundhedsforvaltningen og anmeldt ham, men om denne henvendelse siger afhørte,  

 at det ene og alene er en hævn fra svogerens side, fordi afhørte sidste år  

 var  

 årsag til, at han blev involveret i en sag med et halvt tons fyrværkeri.
 For så vidt angår det anførte  

 om, at han står og reparerer biler på et værksted, oplyser afhørte, at det er  

 en sandhed med modifikationer.
Sandheden er den, at han  

 sammen med fire andre har lejet en garage med plads til 3‑4 biler, på  

 (adressen Y). Lejen er kr. 500,‑ /md. plus lys og varme.
Der er i  

 højere  

 grad tale om en stor garage, end der er tale om et egentligt værksted, idet  

 der  

 hverken findes lift eller grav på stedet, men alene en donkraft.
De fire personer han har  

 garagen sammen med, er (...).
 Af de fire nævnte, er det kun  

 de tre der sammen med afhørte betaler husleje m.v., medens (den fjerde)  

 nærmest  

 får lov at komme der, fordi han er gode venner med dem alle sammen, og han  

 har,  

 i lighed med de tre andre, nøgle til garagerne.
 Afhørte samt de fire nævnte  

 personer, går hver især og regerer med deres biler i garagerne, og derudover  

 kommer venner og bekendte til brugerkredsen, og får ligeledes lov at gå og  

 pusle med deres biler, hvorfor området let kan udvise karakter af et  

 autoværksted, selvom det ikke er tilfældet.
Det værktøj de har på stedet,  

 er sammenbragt af hovedsagligt de fire lejere, og de benytter hinandens  

 værktøj  

 i flæng.
Også i forbindelse med, at det er venner eller bekendte der har fået  

 lov at komme og regere med deres respektive køretøjer.
 Det anførte om, at der skulle  

 stå biler udstillet til salg på området, er ligeledes en sandhed med  

 modifikationer.
Afhørte har i et enkelt  

 tilfælde givet, den i sagen nævnte (C), lov til at stille en bil ned i  

 indkørslen til garageanlægget, og afhørte mener at det var en Toyota Corolla,  

 og at det var noget der fandt sted for en 3‑4 måneder siden.
I vinduet  

 sad et prisskilt, og (C)'s telefonnummer var anført på skiltet.
 Det er således ikke noget,  

 afhørte har haft spor med at gøre.
 Hvor mange af hans  

 'medlejere' der har haft biler stående til salg, og hvornår det i givet fald  

 er  

 forekommet, ved han ikke.
 Det i oplysningerne fra  

 Toldvæsenet om, at der i indkørslen stod tre biler, er korrekt.
 Imidlertid er det sådan, at  

 to af dem var Renault 5 Turbo, der begge tilhører (...) (den ene af  

 garagelejerne), som har købt de to biler af (C), men den ene af bilerne, er  

 en  

 decideret reservedelsbil.
Den 3. bil som Toldvæsenet  

 har set stå i indkørslen, er en Volvo 240 stationcar, som afhørte har 'i  

 udvalg' fra (C), men som endnu ikke er betalt.
Ganske enkelt fordi afhørte  

 ikke  

 har penge til det.
Bilen skal koste kr. 10.000,‑ plus moms, og meningen  

 er, at han på et tidspunkt skal have den sat i stand, men hvornår det bliver,  

 ved han ikke.
For så vidt angår sit  

 kendskab til (D) oplyser afhørte, at han på et tidspunkt for 3‑4 år  

 siden, skulle i jobtilbud hos (D), hvor han skulle være chauffør, og  

 alt‑mulig‑mand.  

 Men imidlertid brækkede han venstre lårben, hvilket medførte, at han var  

 sygemeldt i et halvt års tid.
Efter sygeperiodens udløb, kom han i jobtilbud  

 hos nævnte (D), og var der i vistnok 9 måneder, hvorefter han var arbejdsløs  

 igen.
 Iøvrigt bestod jobbet som  

 nævnt i, at lave alt forefaldende arbejde på pladsen hos (D), samt i, at  

 hente  

 dels skadede og dels ældre, uskadede biler i Schweiz, og han hentede typisk  

 7‑8  

 stk. pr. gang.
 Afhørte kørte rundt til  

 forskellige ophuggere og brugtbilhandlere i Nordschweiz og hentede bilerne,  

 som (D) normalt selv havde udvalgt og betalt for, inden afhørte kom for at  

 hente bilerne.
 Ved enkelte lejligheder, har  

 afhørte dog købt nogle enkelte biler for at 'fylde op', men der har hver gang  

 været tale om biler som han har købt til (D)'s firma, hvor bilerne blev  

 afleveret når afhørte kom hjem fra Schweiz.
 Turen der tog 3‑4 døgn,  

 blev som regel foretaget af afhørte alene, men afhørtes svoger, (B), har  

 været  

 med på turen en gang eller to, men afhørte husker ikke hvornår det var.
 Vedrørende lønforholdene  

 oplyste afhørte, at han fik sin normale ugeløn, plus fri fortæring på turene,  

 hvilket blev betalt af (D). For så vidt angår overnatning oplyser afhørte, at  

 han sov i bilen som var indrettet med sovekabine.
 Efter udløbet af jobtilbuddet  

 som chauffør hos (D), var afhørte arbejdsløs frem til medio 1994, hvor han  

 igen  

 begyndte at køre for (D), men nu som almindelig aflønnet chauffør, hvilket  

 vil  

 sige at han fik en ugeløn pr. tur, svarende til ca. kr. 2.700,‑ netto.
 Arbejdet bestod fortsat i at  

 køre til Schweiz og hente brugte eller skadede biler, og tiden for at køre  

 turen var stadig 3‑4 døgn, og som regel nåede han kun en enkelt tur pr.  

 uge.
 ...
 Afhørte stoppede hos (D)  

 omkring 011294, men fortsatte kort efter i et nyt job som chauffør hos  

 vognmand  

 (X). ...
 Her bestod jobbet i at være  

 chauffør på en lastbil, samt køre stykgods til udlandet, og afhørte blev her  

 aflønnet med en timeløn på en 33,‑ kr. i timen (for samtlige timer fra  

 afgang til hjemkomst), plus kilometerpenge med 55 øre pr. kilometer.
 Dette gav en månedsløn på kr.  

 20‑22.000,‑.
 Afhørte fortsatte i dette job  

 indtil han blev sygemeldt pga. en diskusprolaps den 060695.
 Afhørte oplyste på  

 forespørgsel, at han i forbindelse med sit job hos (X) ikke havde noget med  

 autotransport at gøre.
Det i materialet anførte om,  

 at han skulle have kørt for (C), har intet på sig, idet afhørte aldrig har  

 været ansat for ham, men kun været ansat sammen med ham hos (D), hvor afhørte  

 som nævnt var chauffør, medens (C) var kontormand.
På et tidspunkt, først på  

 sommeren 1995, startede (C) sin egen brugtbilhandel med importerede biler,  

 men  

 så vidt det er afhørte bekendt, er det (C) selv der har været i Schweiz for  

 at  

 hente de biler han sælger.
Afhørte har en enkelt gang  

 her i efteråret været med (C) i Schweiz, men kun for selskabs skyld, ikke som  

 chauffør.
Og det er ikke noget afhørte har fået noget som helst for.
 ...
Afhørte selv har en gammel  

 Volvo 244, som ikke er lige køn alle steder, hvilket han har beklaget sig  

 over  

 til (D), som derfor på et tidspunkt forærede ham en gammel Volvo 244, årgang  

 ca. 1982, godt rusten, som afhørte kunne bruge som reservedelsbil til sin  

 egen  

 Volvo.
Bilen var uden særlig værdi, og han har fået den for gammelt venskabs  

 skyld, og der er ikke tale om, at den skulle arbejdes af.
 For så vidt angår hans lån af  

 løse prøveskilte, oplyser han, at det lån af prøveskilte der fandt sted på  

 blanket nr. 435839 i perioden fra 120995 til 150995 var i forbindelse med, at  

 han hos (C) havde set en Ford Fiesta som han muligvis ville købe, hvorfor han  

 lejede nummerpladerne, og kørte bilen hjem til sin garage, for at vurdere om  

 det kunne betale sig at sætte den i stand til (sin hustru) og så sælge  

 Peugeot'  

 en.
 Imidlertid fandt afhørte ud  

 af, at afgiften (der var tale om en importeret bil) ville beløbe sig til ca.  

 kr. 35.000,‑, hvorefter bilens pris ville blive på et sted mellem  

 50.000,og  

 55.000,‑ kr., hvilket han fandt var for meget, hvorfor den blev  

 returneret til (C) igen.
 Vedrørende lån af prøveskilte  

 på blanket nr. 435852 i perioden fra 280995 til 051095 oplyser afhørte, at  

 det  

 drejer sig om en Renault 25. Bilen var købt hos (C) af en mand der hedder (E)  

 og er fra (...), og er kammerat med afhørtes svigerfar, (F).
 Bilen blev af (C) kørt ned  

 til afhørte, hvorefter afhørtes svigerfar og nævnte (E), indfandt sig og  

 rensede bremser på den, og ordnede nogle andre småting ved den, således at  

 den  

 var klar til syn.
Afhørte kørte derefter, en  

 torsdag, bilen til syn i (...), hvor den imidlertid blev kasseret.
I løbet af  

 weekenden kom (E) og (F) og udskiftede bremserør og reparerede tandstang, og  

 om  

 mandagen var afhørte påny til syn med bilen (...), hvor den blev godkendt.
 Herefter hentede (E) bilen,  

 og fik betalt registreringsafgift og påsat plader i (...), hvorefter afhørte  

 afleverede prøvepladerne.
 Grunden til at bilen skulle  

 ordnes ovre hos ham var den, at han havde pladsen, hvilket ikke var tilfældet  

 hjemme hos (E) eller afhørtes svigerfar.
 For så vidt angår det sidste  

 sæt prøveskilte som afhørte har lejet, drejer det sig om blanket nr. 435866.
Pladerne blev lejet for at  

 hente førnævnte Volvo 240 hos (C), og køre den hjem til (...), med henblik på  

 senere reparation.
Når nogle af lejeperioderne har trukket ud i nogle dage  

 skyldes det, at med en døgnleje på kr. 15,‑ betyder det jo ikke så  

 stort  

 om der løber et døgn eller to mere eller mindre på.
 Herudover erindrer afhørte  

 ikke at have lånt prøveplader siden han i september 1994 fik indregistreret  

 den  

 gule Peugeot 104.
Han har ikke lejet prøveplader  

 i andres navn, ligesom han ej heller har givet andre fuldmagt til at leje  

 prøveplader i sit navn." Af notat af 18. december 1995  

 om told- og skatteregionens afhøring af A fremgik følgende:
"Han fortalte herefter,  

 at han for 5‑6 år siden fik ansættelse ved (D) i en 9 måneders periode  

 som langtidsledig.
Han har flere gange herefter været ansat der, sidst i 1994  

 med fratrædelse i december 1994.
Arbejdet bestod udelukkende i  

 at hente biler i Schweiz.
Der blev foretaget en tur een gang om ugen.
Han  

 modtog i denne periode fast ugeløn.
Herefter fik (A) ansættelse  

 ved (X), hvorfra han nu er sygemeldt.
Hans opgave her var også afhentning af  

 biler i Schweiz.
 Som oftest var det aftalt på  

 forhånd, hvor bilerne skulle hentes, men det kunne ske, at (A) selv opkøbte  

 biler ved forskellige autoforhandlere for (D).
 Det er tidligere oplyst (...)  

 at (A) nu var begyndt at køre for en person ved navn (C).
 (A) forklarede hertil, at (C)  

 tidligere var ansat som revisor ved (D). (C) er nu selv begyndt at afhente  

 biler i Schweiz med henblik på videresalg. (A) har een gang i år været med på  

 en tur til Schweiz, men han nægter at have arbejdet for (C).
 På spørgsmålet om (A) har  

 udført reparationsarbejde for andre, svarede han benægtende.
 ...
 Prøveplader lånt den 13.09.95  

 var til en Ford Fiesta, indført fra Schweiz, oplyste (A). Det var meningen,  

 at  

 han skulle købe den af (C) og blev derfor transporteret til hans værksted,  

 men  

 da han ikke havde råd til at købe den, blev den kørt tilbage til (C) igen.
 Regionen er imidlertid oplyst  

 om, at bilens ejer er (Æ). (A) oplyste, at han intet kendskab havde til denne  

 person, så det måtte bero på en misforståelse. (A) blev oplyst om, at  

 forholdet  

 undersøges nærmere.
 Prøveplader lånt den 28.09.95  

 var til en Renault 25. (A) oplyste, at bilen er indført fra Schweiz af (C).  

 Den  

 er solgt til en (E) som er en bekendt til (A)'s svigerfader.
 Bilen blev hentet ved  

 sælgeren af svigerfaderen og (E) og kørt til (A)'s værksted i (...). Her har  

 ejeren selv klargjort bilen til syn, forklarede (A). Bilen blev kørt til syn  

 af (A).
(A) har i øjeblikket en Volvo  

 240 stående på sit værksted.
Den er indført fra Schweiz af (C) og det er  

 meningen, at (A) skal købe den til eget brug for kr 10000 + moms.
 Endvidere har (A) to  

 Renaulter stående, begge ejet af en (person Ø).
 Han har ligeledes haft en  

 Toyota Tercel stående (...). Denne bil skulle han have købt, men den er nu  

 afleveret til (C) igen.
 Hvad angår en Fiat som blev  

 forefundet på værkstedet den 30.10.95, forklarede (A), at ejeren (...) havde  

 fået lov til at henstille den der for selv at reparere den. (A) oplyste, at  

 politiet i Rudkøbing havde afmonteret pladerne. (A) blev herefter oplyst om,  

 at  

 regionen havde talt med (ejeren) og at denne havde oplyst, at bilen stod på  

 værkstedet primært fordi han ikke havde plads til den ved sin bopæl, men også  

 fordi (A) skulle reparere den, hvis prisen var i orden.
Afslutningsvis blev (A)  

 spurgt, om een af hans bekendte (...) udførte lønnet arbejde (rustarbejde)  

 for  

 ham (...). (A) oplyste hertil, at (han) var een af hans bekendte og at han  

 kun  

 kom på værkstedet for at reparere sin egen bil.
Han havde dog en enkelt gang  

 hjulpet til med noget rustbejde men uden betaling." Oplysningerne blev i alt  

 væsentligt bekræftet af oplysninger der kom frem i forbindelse med  

 afhøringerne  

 af en række andre personer.
 Jeg sendte med brev af 22.  

 oktober 1996 advokatens klage og de vedlagte bilag til Dagpengeudvalget og  

 bad  

 udvalget om en udtalelse i anledning af klagen.
 Udvalget svarede i brev af  

 16. december 1996 bl.a. følgende:
 "...
Der var lagt vægt på, at det  

 ansås for dokumenteret, at pågældende havde arbejdet i sygeperioden fra 6.  

 juni  

 1995, idet der i sygeperioden var søgt om lån af løse prøveskilte til  

 afhentning af biler i udlandet.
Der var endvidere lagt vægt på, at pågældende  

 af Politiet var observeret i arbejde med reparation af biler.
 Endelig var der lagt vægt på  

 udtalelse fra Udvalgets lægekonsulent, hvorefter det ikke udfra de lægelige  

 oplysninger kunne udelukkes, at pågældende havde arbejdet i sygeperioden.
 Sagen blev genoptaget den 23.  

 april 1996 på grund af nye oplysninger fra Told & Skat, hvoraf det  

 fremgik,  

 at der ikke ville blive rejst sigtelse i sagen om indførsel af biler fra  

 Schweiz samt udførelse af reparationsarbejde fra værkstedet (adressen Y).  

 Politimesteren i Svendborg havde derfor den 17. april 1996 besluttet at  

 indstille efterforskningen i sagen om socialt bedrageri, fordi der ikke var  

 rimelig formodning om, at et strafbart forhold, som forfølges af det  

 offentlige  

 var begået.
 Sagen blev genvurderet på  

 møde den 16. august 1996, hvor den tidligere afgørelse blev fastholdt, idet  

 det  

 var utvivlsomt, at pågældende havde arbejdet med reparation af biler i  

 sygeperioden og således ikke kunne anses for fuldt uarbejdsdygtig.
 Pågældende var ved flere  

 lejligheder observeret i arbejde af Told & Skat og Politiet og havde selv  

 ved disse lejligheder oplyst, at han reparerede egne og bekendtes biler, som  

 han derefter kørte til syn.
 Ved sygemeldingen arbejdede  

 pågældende som chauffør for (X). Det var ifølge pågældendes egne oplysninger  

 hans opgave at afhente biler i Schweiz.
Der foreligger i sagen  

 dokumentation for lån af prøveplader i sygeperioden.
Pågældende har  

 imidlertid  

 oplyst, at disse kun er anvendt til at køre biler til syn, efter de er  

 indført  

 fra Schweiz og repareret på det af ham lejede værksted.
Af det lægelige materiale  

 fremgår, at pågældende er undersøgt af neurokirurg den 26. juli 1995, der  

 ikke  

 fandt holdepunkter for diskusprolaps.
Ved CT‑scanning den 20. september  

 1995 viste der sig en prolapskonfiguration, men klinisk var der ingen  

 holdepunkter herfor.
Der var ikke operationsindikation.
Der foreligger  

 endvidere statusbedømmelse af 2. november 1995, hvoraf det fremgår, at  

 pågældende  

 havde periodevis rodtryk.
Da han skulle vurderes med henblik på operation,  

 forsvandt  

 generne dagen før.
Havde nu konstant ondt med forværring hver 14.dag.
Desuden  

 foreligger lægeerklæring af 1. december 1995. Sidstnævnte erklæring stemmer  

 ikke overens med de faktiske forhold, hverken med hensyn til de foreliggende  

 undersøgelsesresultater eller det forhold, at pågældende ikke kan lave noget  

 fysisk arbejde.
Det fremgår fx af notits fra  

 Politimesteren i Svendborg af 25. oktober 1995, hvor pågældende blev afhørt,  

 at  

 han den pågældende dag var i besiddelse af prøveplader, som var monteret på  

 en  

 importeret Volvo, som han efter eget udsagn var i færd med at reparere med  

 henblik på fremstilling til syn og efterfølgende salg.
Politiet optog  

 ligeledes  

 ca. 1 måned tidligere rapport for overtrædelse af  

 registreringsbekendtgørelsen,  

 idet han benyttede nr.pladerne fra sin egen bil på en importeret Toyota  

 corolla.
Fra afhøringen hos Told &  

 Skat den 18. december 1995 fremgår det, at pågældende på forespørgsel  

 vedrørende lån af prøveplader den 13. september og den 28. september 1995 har  

 oplyst, at pladerne var lånt til biler, der var indført fra Schweiz til  

 videresalg efter de var repareret.
Pågældende kørte herefter bilerne til syn.
 Pågældende har således udført  

 arbejde i sygeperioden, der må anses for mindst ligeså fysisk belastende, som  

 det arbejde, han var sygemeldt fra.
Det har ikke været tillagt  

 betydning for Udvalgets afgørelse, om pågældende havde indtægt fra andet  

 arbejde i sygeperioden, men at pågældende med det observerede og efter eget  

 udsagn udførte arbejde til fulde har demonstreret, at han ikke kunne anses  

 for  

 fuldt uarbejdsdygtig." Ombudsmandens udtalelse "Kommunens og Dagpengeudvalgets afgørelser blev truffet på grundlag af §  

 5, stk. 1, og § 37, stk. 2, i lov om dagpenge ved sygdom eller fødsel.  

 Bestemmelserne har følgende ordlyd:
'  

  

 § 5.  

  

 Dagpenge ydes ved fuld uarbejdsdygtighed på grund af sygdom.
Udbetaling af  

 dagpenge ophører den dag, lønmodtageren er arbejdsdygtig, uanset om den  

 pågældende undlader at træde i arbejde eller at raskmelde sig.' '  

  

 § 37....
Stk. 2.  

  

 Hvis en person har tilsidesat sin oplysningspligt efter stk. 1 eller i øvrigt  

 mod bedre vidende har modtaget ydelser efter denne lov, skal denne  

 tilbagebetale det beløb, der er modtaget med urette.' Det faktiske oplysningsgrundlag for Dagpengeudvalgets to afgørelser Sagen mod Deres klient blev rejst ved den notits politiet i Rudkøbing den 25.  

 oktober 1995 sendte til socialforvaltningen og ved en anmeldelse fra Deres  

 klients svoger.
Derpå foretog told- og skatteregionen en afhøring af (A) den  

 30. oktober 1995. Kommunen havde den 1. november 1995 en samtale med (A). Der  

 blev endvidere indhentet en lægelig statusbedømmelse af 2. november 1995  

 udfærdiget af (A)'s egen læge.
Oplysningerne gav anledning til at kommunen  

 standsede dagpengeudbetalingen og krævede allerede betalte dagpenge tilbage  

 samt indgav politianmeldelse mod ham.
 Dagpengeudvalget lagde ved afgørelsen af 19. april 1996 til grund at Deres  

 klient arbejdede i sygeperioden fra 6. juni til 22. oktober 1995. Denne  

 vurdering støttede udvalget på en notits af 25. oktober 1995 fra politiet i  

 Rudkøbing, et notat af 30. oktober 1995 fra told- og skatteregionen,  

 oplysningerne om at Deres klient i perioden tre gange havde lånt  

 prøvenummerplader, samt på lægekonsulentens vurdering af 11. marts 1996 af de  

 lægelige oplysninger.
 Da udvalget traf afgørelse den 19. april 1996, havde udvalget ikke modtaget  

 brevene af 16. februar  

 og 17. april 1996 fra henholdsvis told- og  

 skatteregionen og politimesteren i Svendborg om at disse myndigheder havde  

 frafaldet  

 sigtelserne mod Deres klient for sort arbejde samt for socialt bedrageri.
Det følger af det almindelige  

 forvaltningsretlige undersøgelsesprincip eller officialprincippet at det  

 påhviler den enkelte forvaltningsmyndighed selv, eventuelt i samarbejde med  

 andre myndigheder, at fremskaffe de fornødne oplysninger om de foreliggende  

 sager, jf.
Kaj Larsen mfl., Forvaltningsret, 1994, s. 297. Det følger af  

 princippet  

 at en myndighed ikke må træffe afgørelse i en sag, førend den er forsvarligt  

 oplyst.
Ved afgørelsen af 19. april  

 1996 var udvalget bekendt med at Deres klients forhold blev undersøgt nærmere  

 af politiet og told- og skattemyndighederne.
De måtte derfor gå ud fra at  

 spørgsmålet om han i sygeperioden havde repareret biler og videresolgt dem,  

 ville blive søgt belyst.
Jeg anser det for kritisabelt at Dagpengeudvalget  

 traf afgørelse i sagen uden forinden at have spurgt told- og skatteregionen  

 og politiet om udfaldet af deres undersøgelser.
Det forhold at  

 Dagpengeudvalget  

 ikke er forpligtet til at lægge disse myndigheders bevisvurdering til grund,  

 gør efter min mening ikke nogen forskel.
Det afgørende er at relevante  

 oplysninger  

 måtte forventes at blive tilvejebragt ved afhøringerne af de implicerede  

 personer på stedet, dvs. under omstændigheder og på en måde som sikrer at de  

 indsamlede oplysninger har en høj grad af bevissikkerhed.
Dertil kommer at  

 Dagpengeudvalget i forvejen støttede sin afgørelse på oplysninger modtaget  

 fra politiet og toldmyndighederne.
Det forekommer derfor mindre forståeligt  

 at udvalget ikke mente at disse myndigheders videre efterforskning havde  

 interesse for Dagpengeudvalgets sag.
 Jeg må forstå forholdet  

 således at da udvalget traf afgørelse den 20. august 1996, var udvalget  

 bekendt  

 med Told og Skatteregionens og politiets breve af 16. februar og 17. april  

 1996, men ikke med det materiale som lå til grund for de to afgørelser.
 Jeg finder også dette forhold  

 kritisabelt idet udvalget burde have været klar over at de afhøringsrapporter  

 som lå til grund for afgørelserne, kunne belyse de relevante problemer i  

 dagpengesagen, især spørgsmålet om (A) rent faktisk havde arbejde i  

 sygeperioden,  

 samt om han kunne anses for at have modtaget dagpenge mod bedre vidende.
Udvalgets lægekonsulent havde  

 den 5. juni 1996 udtalt at det lægelige materiale var for sparsomt til at der  

 kunne fremsættes en vurdering af om (A) lægeligt set var fuldt  

 uarbejdsdygtig.  

 Han foreslog derfor at der indhentedes en statusbedømmelse fra (A)'s egen  

 læge  

 hvori lægen kunne spørges om klienten i perioden 6. juni til 22. oktober 1995  

 kunne betragtes som fuldt uarbejdsdygtig.
Jeg finder det kritisabelt at  

 udvalget traf afgørelse uden at have indhentet yderligere lægelige  

 oplysninger.
 Dagpengeudvalgets afgørelser  

 såvel af 19. april 1996 som af 20. august 1996 blev således truffet på et  

 utilstrækkeligt oplysningsgrundlag.
 Det tilføjes at udvalget  

 synes at have haft den opfattelse at det centrale spørgsmål var om (A) var  

 'fuldt uarbejdsdygtig'. Dette spørgsmål er naturligvis afgørende for om  

 dagpengeudbetalingen kunne bringes til  

  

 ophør  

  

 i henhold til dagpengelovens § 5, stk. 1. For at pålægge (A)  

  

 tilbagebetalingspligt  

  

 var det imidlertid  

 yderligere nødvendigt at få belyst om (A) havde tilsidesat sin  

 oplysningspligt  

 eller mod bedre vidende havde modtaget ydelser efter dagpengeloven, jf.  

 dagpengelovens § 37, stk. 2. Disse temaer har udvalget efter det oplyste ikke  

 søgt at få nærmere belyst.
 Jeg har gjort  

 Dagpengeudvalget bekendt med min opfattelse.
Dagpengeudvalgets bevisbedømmelse Som anført finder jeg at  

 Dagpengeudvalgets oplysningsgrundlag for de to første afgørelser er  

 utilstrækkeligt.
Efter at have fået forelagt de yderligere oplysninger fra  

 politiets og told- og skatteregionens undersøgelser af Deres klients  

 aktiviteter har Dagpengeudvalget - i udtalelsen af 16. december 1996 til mig  

 -  

 fastholdt sin hidtidige bevisbedømmelse.
Udvalget anser det fortsat for  

 dokumenteret at (A) arbejdede med bilreparationer i perioden 5. juni 1995 til  

 22. oktober 1995 da han var sygemeldt og modtog sygedagpenge.
 Denne vurdering har efter min  

 opfattelse ikke holdepunkter i det materiale udvalget har inddraget; jeg har  

 nedenfor begrundet min opfattelse nærmere.
 Dagpengeudvalgets afgørelse  

 af 19. april 1996:
Vedrørende denne afgørelse  

 har jeg for det første lagt vægt på at end ikke det materiale der forelå da  

 kommunen  

 traf afgørelse den 3. november 1995 om at ophøre med dagpengeudbetalingen,  

 efter min mening indeholdt sikre oplysninger om at (A) havde udført  

 reparationsarbejde.
Nogle oplysninger pegede ganske vist i den retning: tre  

 tilfælde af lån af prøveskilte i perioden, anmeldelsen fra (A)s svoger, (B),  

 politiets notat af 25. oktober 1995 og told- og skatteregionens notat af 30.  

 oktober  

 1995.
Svogerens anmeldelse blev  

 imidlertid afgivet under omstændigheder som i sig selv måtte føre til at  

 oplysningerne blev vurderet med en vis skepsis.
Oplysningerne om  

 prøveskiltene  

 beviste ikke i sig selv at (A) reparerede biler, og afgav i hvert fald ikke  

 bevis for at han i  

  

 hele  

  

 perioden  

 havde udført denne type arbejde.
Notitsen af 25. oktober 1995 gengav en  

 udtalelse fra (A) hvori han kategorisk nægtede at drive værkstedet.
Desuden  

 indeholdt materialet politiassistentens egen bedømmelse af (A)'s  

 værkstedsdrift  

 støttet på iagttagelser fra politiets side som ikke blev gengivet i notitsen.  

 Endelig refereredes (A) for at oplyse at han var i færd med at reparere en  

 Volvo til efterfølgende salg.
Heller ikke told- og skatteregionens notat af  

 30.  

 oktober 1995 indeholdt oplysninger der dokumenterede at (A) havde arbejdet  

 med  

 reparation af biler i sygeperioden.
Oplysningerne var således ikke entydige  

 og  

 beroede i realiteten på andenhåndsudsagn eller iagttagelser hvis nærmere  

 karakter ikke fremgik af materialet.
Der forelå således ikke oplysninger om  

 på  

 hvilke tidspunkter (A) skulle have arbejdet, hvor omfattende arbejdet var,  

 eller  

 om det var indtægtsgivende.
Der forelå ikke nærmere oplysninger om  

 omstændighederne i forbindelse med (A)'s lån af prøveskilte eller lignende.
De lægelige oplysninger om  

 (A)'s rygproblemer var heller ikke entydige.
Det stod dog fast at der var  

 konstateret en diskusprolaps, at (A) oplyste at han havde smerter, og at  

 disse  

 forværredes i perioder.
Speciallægen vurderede at diskusprolapsen ikke  

 krævede  

 operation, men at der var indikation for behandling hos fysioterapeut.
Heller  

 ikke disse oplysninger gav således holdepunkter for at hævde at (A) ikke var  

 uarbejdsdygtig på grund af sygdom.
Tværtimod sygemeldte hans læge ham ved  

 erklæring af 1. december 1995 for yderligere 4 uger.
Dagpengeudvalget havde  

 således efter min mening ikke holdepunkter for i brevet af 19. april 1996 at  

 skrive at det måtte anses for dokumenteret 'at De har arbejdet i sygeperioden  

 fra 6. juni 1995'. Som støtte for denne vurdering henviste udvalget til at  

 han  

 'bl.a. af Politiet er observeret i arbejde med reparation af biler i  

 værkstedet  

 bag ejendommen (adressen Y)'. Intet af det foreliggende materiale indeholder  

 oplysninger om at  

  

 politiet  

  

 havde  

 observeret et sådant arbejde.
Notitsen af 25. oktober 1995 indeholdt derimod  

 en  

 gengivelse af et udsagn fra (A) selv om at han arbejdede på en Volvo.  

 Udsagnet  

 modsagdes af en anden del af notitsen hvori (A) helt afviste politiets  

 formodning  

 om at han udførte reparationsarbejde på værkstedet.
Dagpengeudvalget henviste  

 yderligere til de tre prøveplader (A) havde lejet.
I Deres klage af 17.  

 november  

 1995 gjorde De det klart at i to af tilfældene var der tale om brug af  

 prøveplader  

 til transport af private biler.
Alligevel fandt Dagpengeudvalget at kunne  

 tillægge lånene betydning som bevis for at (A) ikke var uarbejdsdygtig.
 Det forelagte materiale gav  

 efter min mening ikke Dagpengeudvalget det tilstrækkelige grundlag for at  

 antage at (A) udførte arbejde i dagpengeperioden.
 Jeg har gjort  

 Dagpengeudvalget bekendt med min opfattelse.
Dagpengeudvalgets bevisbedømmelse i forbindelse med afgørelsen af 20. august 1996 Da udvalget traf afgørelsen  

 den 20. august 1996 forelå - indsendt af Dem - told- og skatteregionens brev  

 af  

 16. februar 1996 og politimesterens brev af 17. april 1996 om at indstille  

 efterforskningerne af henholdsvis sagen om sort arbejde og socialt bedrageri.
Af sagen ses at der i  

 forbindelse med udvalgets behandling blev indhentet en fornyet vurdering fra  

 udvalgets lægekonsulent.
Vurderingen, der er citeret s. 8, går ud på at det  

 foreliggende lægelige materiale var for sparsomt til at vurdere om (A) har  

 været fuldt uarbejdsdygtig i dagpengeperioden, men at et notat af 13. marts  

 1996 også foretaget af lægekonsulenten ikke udelukkede at (A) kunne arbejde.
 Der sås ved udvalgets  

 fornyede bedømmelse af sagen helt bort fra told- og skattevæsenets og  

 politiets  

 afgørelser om at frafalde sigtelserne.
Jeg er for så vidt enig med  

 Dagpengeudvalget i at udvalget både er berettiget og forpligtet til at  

 underkaste det forelagte materiale en selvstændig bevismæssig vurdering og  

 derfor ikke er bundet af politiets og skattemyndighedernes vurdering.
Det  

 forhold at to andre myndigheder havde taget stilling til om (A) i bl.a.  

 sygeperioden havde udført reparationsarbejde og nået til den konklusion at  

 det  

 ikke kan anses for bevist, kan dog efter min mening ikke uden videre lades  

 ude  

 af betragtning.
Dagpengeudvalget måtte i det  

 mindste have anført forhold ved de to vurderinger som berettigede udvalget  

 til  

 en anden konklusion.
Dette er imidlertid ikke tilfældet.
Udvalget henviste  

 blot  

 på ny til politiets notits af 25. oktober 1995 som politiet altså ikke selv  

 fandt kunne støtte en sigtelse for socialt bedrageri.
Ydermere forelå der ved  

 udvalgets afgørelse af 20. august 1996 en tilkendegivelse fra lægekonsulenten  

 om at heller ikke det lægelige materiale var tilstrækkeligt til at vurdere om  

 (A) havde været fuldt uarbejdsdygtig i dagpengeperioden.
At det -  

 utilstrækkelige - materiale heller ikke udelukkede at han kunne arbejde,  

 kunne  

 efter min mening ikke tillægges egentlig bevismæssig betydning.
 Dagpengeudvalgets vurdering  

 af det foreliggende materiale forud for afgørelsen af 20. august 1996 må  

 efter  

 min mening karakteriseres som overfladisk.
 Jeg har gjort  

 Dagpengeudvalget bekendt med min opfattelse.
 Dagpengeudvalgets udtalelse  

 af 16. december 1996:
I udtalelsen af 16. december  

 1996 til mig har udvalget fastholdt sin hidtidige bevisbedømmelse.
Denne gang  

 har udvalget inddraget det materiale som lå til grund for politiets og  

 skattemyndighedernes vurderinger af sagen.
I udtalelsen anføres bl.a.:
'Pågældende var ved flere  

 lejligheder observeret i arbejde af Told & Skat og Politiet og havde selv  

 ved disse lejligheder oplyst, at han reparerede egne og bekendtes biler, som  

 han derefter kørte til syn.' Dette udsagn savner støtte i  

 sagens dokumenter.
 Udvalget skriver videre:
'Ved sygemeldingen arbejdede  

 pågældende som chauffør for (X). Det var ifølge pågældendes egne oplysninger  

 hans opgave at afhente biler i Schweiz.' Det fremgår af  

 politirapporten af 8. december 1995 at hans arbejde for (X) ikke havde noget  

 med autotransport at gøre.
Derimod bestod hans tidligere arbejde, som han  

 ophørte med den 1. december 1994, hos (D) i at han hentede brugte eller  

 skadede  

 biler i Schweiz.
Udvalgets oplysninger stammer muligvis fra Told og Skat's  

 rapport af 18. december 1995 hvor der står at også arbejdet hos (X) bestod i  

 at  

 afhente biler i Schweiz.
Jeg finder det uheldigt at udvalget uden nærmere  

 forklaring har lagt oplysningerne i Told og Skat's rapport til grund, når der  

 på dette punkt forelå anderledes oplysninger i politirapporten af 8. december  

 1995.
 I udtalelsen anføres:
'Pågældende har imidlertid  

 oplyst, at disse (prøveplader; min bemærkning) kun er anvendt til at køre  

 biler  

 til syn, efter de er indført fra Schweiz og repareret på det af ham lejede  

 værksted.' Det tilføjes endvidere:
'Fra afhøringen hos Told  

 & Skat den 18. december 1995 fremgår det, at pågældende på forespørgsel  

 vedrørende lån af prøveplader den 13. september og den 28. september 1995 har  

 oplyst, at pladerne var lånt til biler, der var indført fra Schweiz til  

 videresalg  

 efter de var repareret.
Pågældende kørte herefter bilerne til syn.' Af rapporterne fra politiet  

 og skattemyndighederne fremgår at (A) har forklaret at han i to tilfælde  

 lånte  

 prøvepladerne til at få kørt biler til værkstedet med henblik på at han selv  

 overvejede at købe dem, og at de begge blev leveret tilbage til ejeren - uden  

 at han havde udført reparationer.
I det tredje tilfælde lånte han prøveplader  

 til en bil som af hans svigerfar og en bekendt af denne blev kørt til  

 værkstedet og af disse repareret og gjort klar til syn.
 Der er således intet belæg i  

 sagens oplysninger for at hævde at (A) selv har oplyst at have anvendt  

 prøvepladerne til brug for at han udførte reparationsarbejde med henblik på  

 videresalg.
 Udvalget anfører om de  

 lægelige oplysninger bl.a.:
'Desuden foreligger  

 lægeerklæring af 1. december 1995. Sidstnævnte erklæring stemmer ikke overens  

 med de faktiske forhold, hverken med hensyn til de foreliggende  

 undersøgelsesresultater eller det forhold, at pågældende ikke kan lave noget  

 fysisk arbejde.' Jeg må forstå udtalelsen  

 således at udvalget mener at det foreliggende lægelige materiale sammenholdt  

 med de øvrige oplysninger viser at (A)'s læges sygemelding af 1. december  

 1995  

 var urigtig.
Denne vurdering underbygges ikke af Dagpengeudvalgets  

 lægekonsulents erklæring af 5. juni 1996 og har som anført heller ikke støtte  

 i  

 oplysningerne om (A)'s påståede reparationsarbejde.
Udvalget har i udtalelsen af  

 16. december 1996 fastholdt de uholdbare bevisbedømmelser i de to første  

 afgørelser af det dengang foreliggende materiale.
Det senere inddragne  

 materiale er blevet taget til indtægt for udvalgets hidtidige bevisbedømmelse  

 selv om materialet enten støtter den modsatte opfattelse eller ikke har været  

 entydigt.
 Jeg må på denne baggrund  

 betragte udvalgets seneste vurdering af sagens bevisligheder som uholdbar.
Sammenfatning Sammenfattende er det min  

 opfattelse at Dagpengeudvalget både ved afgørelsen af 19. april 1996 og ved  

 afgørelsen af 20. august 1996 undlod at inddrage allerede foreliggende  

 materiale  

 af relevans for bedømmelsen af Deres klients påståede arbejde i  

 dagpengeperioden.
Derved, og ved ikke at tilvejebringe tilstrækkelige  

 lægelige  

 oplysninger, tilsidesatte udvalget sin pligt til at sørge for en forsvarlig  

 oplysning  

 af sagen.
Dagpengeudvalgets  

 bevisbedømmelse af sagens oplysninger har på væsentlige punkter været præget  

 af  

 misforståelse af det foreliggende materiale og af konklusioner uden støtte i  

 de  

 foreliggende oplysninger.
Min gennemgang af sagen må efterlade det indtryk at  

 udvalget har baseret sin afgørelse på fornemmelser vedrørende sagens faktiske  

 grundlag snarere end på en retligt præget bevisvurdering af de foreliggende  

 oplysninger.
Det følger af det anførte at  

 Dagpengeudvalgets afgørelse af 20. august 1996 efter min opfattelse byggede  

 på  

 såvel et ufyldestgørende oplysningsgrundlag som en fejlagtig opfattelse af  

 væsentlige dele af sagens faktiske forløb.
Udvalgets bemærkninger i  

 udtalelsen  

 af 16. december 1996 har ikke rettet op på denne vurdering.
Jeg finder derfor  

 at afgørelsen må anses for ugyldig og har henstillet at Dagpengeudvalget  

 genoptager sagen til fornyet behandling.
