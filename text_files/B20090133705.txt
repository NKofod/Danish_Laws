Bekendtgørelse om ændring af bekendtgørelse om kørekort1) I bekendtgørelse nr. 304 af 2. april 2009, som ændret ved bekendtgørelse nr. 766 af 23. juli 2009, foretages følgende ændringer:
§ 1 1. I fodnoten til bekendtgørelsens titel indsættes efter »(EU-tidende 2006 nr.
L 403, side 18)«: »og dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-tidende 2006 nr.
L 376, side 36)«.
 2. I indledningen til bekendtgørelsen indsættes efter »§ 64, stk. 5,«: »§ 66, stk. 4,«.
 3. Efter § 26 indsættes:
»Kørelæreres oplysningspligt § 26 a.  En kørelærer skal oplyse personer, som modtager eller ønsker at modtage køreundervisning hos kørelæreren (elever), om:
1) kontaktoplysninger vedrørende Rigspolitiet, 2) hvilke brancheorganisationer kørelæreren er medlem af, og 3) at han eller hun er godkendt som kørelærer i Danmark.
Stk. 2. De i stk. 1 nævnte oplysninger gives eller gøres tilgængelige på den måde, som kørelæreren finder mest egnet.
Oplysningerne kan herunder gøres tilgængelige ad elektronisk vej via en adresse oplyst af kørelæreren, eller ved at oplysningerne er tilgængelige der, hvor kørelæreren driver sin virksomhed.
Oplysningerne skal gives til eller gøres tilgængelige for eleven, inden aftalen om køreundervisning indgås, eller, hvis der ikke foreligger en skriftlig aftale, inden køreundervisningens udførelse.
Stk. 3. Hvis eleven anmoder om det, skal kørelæreren endvidere oplyse om de regler, der gælder for udførelsen af erhvervet, og hvordan eleven får adgang til dem.« 4. I § 109, nr. 1, indsættes efter »§ 26, stk. 1-5,«: »§ 26 a,«.
§ 2 Bekendtgørelsen træder i kraft den 28. december 2009.
Justitsministeriet, den 16. december 2009 Brian Mikkelsen / Anette Arnsted 1) Bekendtgørelsen gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-tidende 2006 nr.
L 376, side 36).
