Ændringsforslag stillet den 8. april 2019 Ændringsforslag til 3. behandling af Forslag til lov om ændring af lov om autorisation af sundhedspersoner og om sundhedsfaglig virksomhed (Regulering af nåleakupunktur på brystkassen) [af sundhedsministeren (Ellen Trane Nørby)]:
Til § 1 Af sundhedsministeren:
 3) I indledningen indsættes efter »18. december 2018,« ordene: »og som ændres ved det af Folketinget den 4. april 2019 vedtagne forslag til lov om ændring af lov om autorisation af sundhedspersoner og om sundhedsfaglig virksomhed (Forbud mod konstruktion af en kunstig hymen (jomfruhinde)),«.
[Konsekvensændring som følge af forslag til lov om ændring af lov om autorisation af sundhedspersoner og om sundhedsfaglig virksomhed (Forbud mod konstruktion af en kunstig hymen (jomfruhinde)) som vedtaget af Folketinget ved 3. behandling den 4. april 2019. ] 4) I nr. 3 ændres i den indledende tekst »§ 79« til: »§ 79 a«, og den foreslåede nye paragraf betegnes § 79 b.
[Konsekvensændring som følge af forslag til lov om ændring af lov om autorisation af sundhedspersoner og om sundhedsfaglig virksomhed (Forbud mod konstruktion af en kunstig hymen (jomfruhinde)) som vedtaget af Folketinget ved 3. behandling den 4. april 2019] Bemærkninger Til nr. 3 og 4 Ændringsforslagene skyldes Folketingets vedtagelse af forslag til lov om ændring af lov om autorisation af sundhedspersoner og om sundhedsfaglig virksomhed (Forbud mod konstruktion af en kunstig hymen (jomfruhinde)) som vedtaget af Folketinget ved 3. behandling den 4. april 2019. Ved nævnte lovforslags § 1, nr. 4, indsættes en ny § 79 a i lov om autorisation af sundhedspersoner og om sundhedsfaglig virksomhed.
