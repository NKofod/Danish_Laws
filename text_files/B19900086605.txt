 I medfør af § 1, stk. 1, § 4, § 5 og § 24 i lov nr. 414 af 13. juni 1990  

 om administration af Det Europæiske Økonomiske Fælleskabers forordninger om  

 markedsordninger for landbrugsvarer m.v. fastsættes:
 § 1.  EF-direktoratet varetager administrationen af  

 præmieordningen for rydning af æbleplantager.
 Stk. 2.  Kontrollen med, at de i fællesskabsretten  

 fastsatte betingelser for ydelse af præmie overholdes, varetages af  

 Plantedirektoratet.
Stk. 3.  Plantedirektoratet har adgang til ethvert sted  

 på bedriften.
Matrikelkort vedrørende den eller de berørte ejendomme,  

 fremskaffes af ansøgeren for dennes regning.
Stk. 4.  Kontrollen med, at der er sket tinglysning jf.  

 § 3 udføres af EF-direktoratet.
Tingbogsudskrifter til dokumentation af  

 tinglysning fremskaffes af ansøgeren, for dennes regning.
 § 2.  Ansøgning om præmie indgives til  

 EF-direktoratet, Frederiksborggade 18, 1360 København K, på særlig formular,  

 som rekvireres hos direktoratet.
 Stk. 2.  Ansøgning om præmie til rydning i  

 produktionsåret 1990-91 skal være direktoratet i hænde senest den 31. januar  

 1991. Ansøgning om præmie til rydning i produktionsåret 1991-92 skal være  

 direktoratet i hænde senest den 1. december 1991. Ansøgning om præmie til  

 rydning i produktionsåret 1992-93 skal være direktoratet i hænde senest den  

 1. december 1992.
§ 3.  Udover de i fællesskabsretten fastsatte  

 betingelser for ydelse af præmie, skal ansøgeren for egen regning lade  

 tinglyse servitut på den eller de berørte ejendomme, hvorefter disse ikke i  

 de følgende 15 år må beplantes med æbletræer.
Det nærmere indhold af den  

 pågældende servitut fastsættes af EF-direktoratet.
 § 4.  EF-direktoratet og Plantedirektoratet kan  

 fastsætte nærmere bestemmelser om administrationen af præmieordningen.
 § 5.  Tilsidesættelse af de forpligtelser, som  

 ansøgeren har påtaget sig i forbindelse med ydelse af præmie, straffes med  

 bøde, medmindre højere straf er forskyldt i henhold til kapitel 5 i lov nr.  

 414 af 13. juni 1990 om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v.
 Stk. 2.  For overtrædelse der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 6.  Denne bekendtgørelse træder i kraft den 29.  

 december 1990.
Landbrugsministeriet, den 14. december  

 1990 P.M.V.
