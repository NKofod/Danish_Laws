Nr BSF 101 Forslag til folketingsbeslutning om regelforenkling og svarfrister for  

 offentlige myndigheder Fremsat af Svend Erik Hovmand (V) Hans Christian Schmidt (V) Pernille Sams  

 (KF) Niels Jørgen Langkilde (KF) den 29. oktober 1998 Med henblik på at forenkle den offentlige administration, nedbringe og  

 forenkle regelmængden samt lette de administrative byrder opfordrer  

 Folketinget regeringen til at udarbejde regler om sagsbehandlingstider og  

 svarfrister for offentlige myndigheders behandling af henvendelser, klager  

 m.v. inden for visse kategorier.
Bemærkninger til forslaget Det Konservative Folkeparti og Venstre har sat regelforenkling og  

 afbureaukratisering højt på dagsordenen.
I folketingsåret 1996-97 fremsatte  

 Det Konservative Folkeparti og Venstre et fælles beslutningsforslag  

 (beslutningsforslag nr.
B 127), hvor regeringen blev pålagt at nedbringe og  

 forenkle regelmængden samt lette de administrative byrder.
Nærværende forslag  

 er et led i en række af konkrete beslutningsforslag om regelforenkling og en  

 opfølgning på beslutningsforslaget fra sidste folketingsår.
 Når det offentlige pålægger borgerne afleveringsfrister på en række  

 områder - f.eks. for indlevering af selvangivelsen - og endog i nogle  

 tilfælde straffer med bøde, hvis fristen overskrides, må det også være  

 rimeligt, at de offentlige myndigheder pålægges frister for behandling af  

 henvendelser og klager.
I de fleste situationer får borgerne og virksomhederne en rimelig  

 behandling.
Men der er desværre også mange eksempler på, at kommunernes,  

 amternes og især statens sagsbehandling er langsommelig.
Derfor ønsker forslagsstillerne, at der bliver gennemført et krav om  

 sagsbehandlingsfrister inden for visse områder af den offentlige forvaltning.  

 Offentlig langsommelighed kan i mange tilfælde have alvorlige konsekvenser  

 for borgerne og virksomhederne.
For en virksomhed, der f.eks. har investeret  

 i en større udbygningsplan for nye boliger, er det selvfølgelig helt  

 afgørende for projektets omkostninger, renteudgifter m.v. at kunne disponere  

 efter, hvornår den offentlige sagsbehandling er afsluttet.
Tilsvarende gælder  

 for en virksomhed, der eksempelvis planlægger at etablere et datterselskab i  

 udlandet og derfor har behov for en bindende forhåndsbesked om de  

 skattemæssige konsekvenser fra myndighederne.
I visse situationer kan der gå  

 op til 3/4 år, før myndighederne har behandlet sagen.
Det er meget lang tid  

 at vente med en strategisk beslutning i en tid, hvor markedsvilkår og  

 konkurrencebetingelser hele tiden ændres.
På samme måde er en række virksomheder afhængige af løbende tilladelser  

 for at kunne drive deres erhverv.
Det gælder f.eks. lægemiddelfabrikanter og  

 kemiske virksomheder, som skal have myndighedernes tilladelse, før de kan  

 begynde at producere et nyt produkt.
Det er ofte en meget langstrakt proces  

 med lange sagsbehandlingstider.
Det er ikke kun erhvervslivet, som må væbne sig med tålmodighed.
Også  

 mange borgere har oplevet, hvad det vil sige at blive kastet rundt i et  

 »Kafkask« system.
Det gælder f.eks. barnløse familier, som venter  

 på at blive godkendt, så de kan adoptere et barn.
Der er således eksempler  

 på, at myndighederne har brugt over 2 år på at behandle en ansøgning om at  

 blive godkendt som adoptant, samtidig med at myndighederne i lang tid ikke  

 har kunnet oplyse, hvornår behandlingen af ansøgningen kunne gå i gang.
Det  

 er meget utilfredsstillende og meget lang tid, når man samtidig ved, at der  

 typisk går mellem halvandet til to år, fra tilladelsen er givet, til man kan  

 få et barn.
Tilsvarende eksempler findes inden for invalideforsikringssager,  

 spørgsmål vedrørende planlægning, skattesager samt en lang række andre  

 offentlige forhold.
Derfor ønsker forslagsstillerne, at der fastsættes regler for  

 sagsbehandlingstider og svartider hos råd, nævn og andre offentlige  

 myndigheder.
Ikke således at forstå, at der skal fastsættes ensartede frister  

 hos alle myndigheder.
Men borgerne bør som et minimum kunne henvende sig til  

 den offentlige myndighed og få at vide, hvor lang behandlingstid man skal  

 regne med.
Og for de mest almindelige sager bør kommuner, amter og andre  

 offentlige myndigheder simpelt hen offentliggøre sine sagsbehandlingstider.  

 Det væsentlige er altså, at den enkelte myndighed forpligtes til - at fastsætte en række servicemål for sagsbehandlingen, herunder mål for  

 svartider og information til borgerne om sagsgangen, og - at foretage opfølgning på de fastsatte mål og iværksætte de nødvendige  

 tiltag, hvis myndigheden ikke kan overholde de fastsatte frister m.v.
Der er inspiration at hente i mange lande.
Senest har en arbejdsgruppe i  

 Norge netop foreslået, at der indføres tidsfrister i sagsbehandlingen ved  

 brug af såkaldte serviceerklæringer, hvor den enkelte myndighed fastlægger en  

 række servicemål.
 Forslagsstillerne ønsker altså at gå endnu videre end de generelle  

 henstillinger, som Justitsministeriets og Indenrigsministeriets cirkulærer er  

 udtryk for.
Det bør også overvejes på visse områder at indføre et såkaldt  

 negativattestsystem for virksomheder.
Et negativattestsystem fungerer på den  

 måde, at en virksomhed anmelder f.eks. et nyt produkt til myndighederne.  

 Såfremt virksomheden ikke har hørt fra myndigheden inden for en given  

 tidsfrist, betragtes tilladelsen som givet.
Et sådant system vil kunne være  

 med til at fremme og effektivisere sagsbehandlingen.
Det gælder bl.a. i  

 forbindelse med godkendelse af nye produkter og byggetilladelser.
Fastlæggelsen af svarfrister m.v. skal naturligvis ske under hensyn til  

 retssikkerheden.
Målsætningen er ikke alene hurtige svar og afgørelser, men  

 også korrekte afgørelser.
Fastlæggelsen af svarfrister m.v. skal ske inden  

 for rammerne af de nuværende ressourcer.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om regelforenkling og svarfrister for  

 offentlige myndigheder.
(Beslutningsforslag nr.
B 101).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
