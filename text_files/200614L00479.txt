Betænkning afgivet af Udvalget for Videnskab og Teknologi  

 den 23. maj 2007 Betænkning over Forslag  

 til lov om ændring af lov om statens uddannelsesstøtte (SU-loven) (Udlandsstipendium) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 12. april 2007 og var til 1.  

 behandling den 27. april 2007. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 15. marts 2007 dette udkast til  

 Uddannelsesudvalget,  

 jf.
UDU alm. del  bilag 265. Den 19. april 2007 sendte  

 undervisningsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
C3 organisationen, CVU-Rektorkollegiet og Rektorkollegiet.
 Undervisningsministeren har over for udvalget kommenteret 2 af de  

 skriftlige henvendelser til udvalget, og videnskabsministeren har over for  

 udvalget kommenteret 1 af de skriftlige henvendelser til udvalget.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret, og 2 spørgsmål til  

 videnskabsministeren til skriftlig besvarelse, som denne har besvaret.
 Et af udvalgets spørgsmål til videnskabsministeren og dennes  

 svar herpå er optrykt som bilag 2 til betænkningen.
2. Tilkendegivelse fra undervisningsministeren Undervisningsministeren har over for udvalget oplyst følgende:
 Det fremgår af bemærkningerne til det i lovforslagets § 1, nr.  

 3, foreslåede §  

 46 a,  

 stk. 1, nr. 2, at en uddannelse på kandidatniveau i udlandet af op til 2 års  

 varighed skal være normeret til 120 ECTS-point, ligesom det er tilfældet for  

 kandidatuddannelser i Danmark.
Ministeriet for Videnskab, Teknologi og Udvikling,  

 Undervisningsministeriet og Kulturministeriet har i forbindelse med  

 fremsættelsen af lovforslaget udarbejdet en analyse af konsekvenserne af i  

 udlandsstipendieordningen at indføre støtte til hele 1-årige uddannelser på  

 kandidatniveau i udlandet.
Analysen har været sendt i lynhøring hos de samme  

 høringsparter som blev hørt over lovforslaget.
På baggrund af høringssvarene har forligskredsen bag  

 lovforslaget (Venstre, Det Konservative Folkeparti, Dansk Folkeparti,  

 Socialdemokraterne og Det Radikale Venstre) besluttet, at der skal åbnes  

 mulighed for at give udlandsstipendium til hele uddannelser på kandidatniveau  

 i  

 udlandet af en varighed svarende til mellem 60 og 120 ECTS-point.
En sådan  

 mulighed ligger inden for rammerne af det i lovforslaget foreslåede §  

 46 a, stk. 1, nr. 2. Muligheden skal  

 være en forsøgsordning, der omfattes både af lovovervågningen og af den  

 statusredegørelse,  

 der skal udarbejdes 15 måneder efter ordningens igangsættelse.
Af bemærkningerne til det i lovforslaget foreslåede §  

 46 g, stk. 2, fremgår, at de danske  

 uddannelsesinstitutioner skal vejlede om kvaliteten af de hele uddannelser på  

 kandidatniveau i udlandet, der kan gives udlandsstipendium til, og i øvrigt  

 udfylde en mentor-rolle for den studerende under dennes uddannelse på  

 kandidatniveau i udlandet.
Det fremgår endvidere af bemærkningerne til det  

 foreslåede  

 § 46 e, stk. 3, at det er hensigten, at den danske uddannelsesinstitution,  

 der  

 har vejledt den studerende, skal vurdere, om der foreligger tilstrækkelig  

 dokumentation for studiefremdrift og videresende denne information til  

 Statens  

 Uddannelsesstøtte.
Det fremgår af SU-lovens § 43, at uddannelsesinstitutionerne  

 bistår Styrelsen for Statens Uddannelsesstøtte ved tildeling af  

 uddannelsesstøtte, og at undervisningsministeren kan fastsætte nærmere regler  

 om institutionernes administration i forbindelse med tildeling af støtte.
Med  

 hjemmel i SU-lovens § 43 kan der på ovennævnte baggrund fastsættes regler om  

 uddannelsesinstitutionernes vejledningsforpligtelse, mentorrolle og  

 indberetning til styrelsen i forbindelse med tildeling af udlandsstipendium  

 til  

 en hel uddannelse på kandidatniveau i udlandet.
3. Indstillinger Udvalget  

  

 indstiller  

 lovforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Jens Jørgen Nygaard (KF)   

 Rasmus Prehn (S)   

 Magnus Heunicke (S)   

 Christine Antorini (S)   

 Sophie Hæstorp Andersen (S)  

  

  nfmd.  

  

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 208 Bilagsnr.
Titel 1 Henvendelse af 27/3-07 fra C3 organisation 2 Henvendelse af 18/4-07 fra Rektorkollegiet 3 Høringssvar, høringsnotat og høringsliste, fra undervisningsministeren 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 Henvendelse af 19/4-07 fra CVU-Rektorkollegiet 7 1. udkast til betænkning 8 Betænkningsbidrag fra undervisningsministeren 9 2. udkast til betænkning Oversigt over spørgsmål og svar vedrørende L 208 Spm.nr.
Titel 1 Spm. om kommentar til henvendelse af 27/3-07 fra C3  

 organisation, til undervisningsministeren, og ministerens svar herpå 2 Spm. om kommentar til henvendelse af 18/4-07 fra  

 Rektorkollegiet, til videnskabsministeren, og ministerens svar herpå 3 Spm. om kommentar til henvendelse af 19/4-07 fra  

 CVU-Rektorkollegiet, til undervisningsministeren, og ministerens svar herpå 4 Spm. om, om ministeren kan bekræfte, at der udarbejdes en  

 status for udlandsstipendieordningen, 15 måneder efter at ordningen er trådt  

 i kraft, til videnskabsministeren, og ministerens svar herpå Bilag 2 Et af udvalgets spørgsmål til  

 videnskabsministeren og dennes svar herpå Spørgsmålene og videnskabsministerens svar herpå er  

 optrykt efter ønske fra udvalget.
 Spørgsmål 4:
Kan ministeren bekræfte, at der udarbejdes en status for  

 udlandsstipendieordningen 15 måneder efter, at ordningen er trådt i kraft? Svar:
 Jeg kan bekræfte, at det er aftalt med forligskredsen, at der  

 udarbejdes en status for ordningen 15 måneder efter ordningens igangsættelse.  

 Det vil sige den 1. oktober 2009, da loven finder anvendelse for studieophold  

 og hele uddannelser på kandidatniveau i udlandet, som den uddannelsessøgende  

 påbegynder den 1. juli 2008 eller senere.
 På den baggrund indkaldes forligskredsen specielt med henblik på  

 en drøftelse af ordningens konsekvenser for universiteternes økonomi.  

 Drøftelsen vil i den forbindelse inddrage søgemønstre, merit m.v. i  

 ordningens  

 første år og optaget i ordningens andet år.
