Loven I paragraf 10 i Lov om internationalt udviklingssamarbejde hedder det om  

 oplysningsarbejdet:
 »Med henblik på at udbrede kendskabet til og skabe forståelse for  

 udviklingslandenes problemer og for betydningen af dansk deltagelse i det  

 internationale udviklingssamarbejde kan ministeren for internationalt  

 udviklingssamarbejde iværksætte eller yde statstilskud til virksomhed med  

 dette formål«.
Bevillingen Til støtte for et sådant oplysningsarbejde afsættes der hvert år et beløb  

 på finansloven, den såkaldte oplysningsbevilling.
 Bevillingen administreres af Danida.
 Oplysningsudvalget og koordineringsgruppen Styrelsen for internationalt  

 udviklingssamarbejde nedsatte den 11. februar 1972 et oplysningsudvalg til at  

 rådgive styrelsen og Danida med hensyn til oplysningsarbejdets  

 tilrettelæggelse.
Oplysningsudvalget, der udpeges af styrelsen, er sammensat af  

 repræsentanter for organisationer og institutioner samt enkeltpersoner, der  

 beskæftiger sig med oplysningsvirksomhed, eller hvis arbejde anses for  

 betydningsfuldt for meningsdannelsen i samfundet.
Udvalget havde pr. 1.  

 januar 1986 32 medlemmer.
Oplysningsudvalget drøfter på sine halvårlige møder bevillingens  

 anvendelse og forskellige sider af oplysningsarbejdet.
Udvalgets udtalelser  

 herom tilgår styrelsen.
Blandt oplysningsudvalgets medlemmer udpeger styrelsen en  

 koordineringsgruppe på højst 6 personer.
Denne gruppe behandler de indkomne  

 ansøgninger til oplysningsbevillingen og foretager indstillinger til  

 styrelsen.
 Bevillingens anvendelse.
 Oplysningsbevillingen anvendes til at støtte oplysningsarbejde, der kan  

 skabe, fastholde og uddybe befolkningens forståelse for Danmarks deltagelse i  

 det internationale udviklingssamarbejde.
En sådan forståelse søges opnået ved - at udbrede kendskabet til udviklingslandenes økonomiske, sociale,  

 politiske og kulturelle forhold og til relationerne mellem u.lande og  

 i-lande.
 - at oplyse om de bestræbelser, der udfoldes for at løse u-landenes  

 problemer, både af udviklingslandene selv og af deres samarbejdspartnere,  

 heriblandt Danmark og de internationale organisationer, der modtager danske  

 bidrag.
Integration af oplysningsarbejdet Det langsigtede mål er at sikre oplysning om udviklingsproblematikken en  

 vedvarende og selvfølgelig plads i den øvrige oplysnings- og  

 undervisningsvirksomhed, der udføres af organisationer, institutioner, skoler  

 og massemedier.
Spredningseffekt Ved fordelingen af oplysningsbevillingen lægges vægt på at sikre et  

 alsidigt, holdningspræget og engagerende oplysningsarbejde.
 Der ydes fortrinsvis tilskud til oplysningsvirksomhed, der retter sig mod  

 foreninger, organisationer, skoler, masemedier og/eller andre brede  

 modtagergrupper.
 Støtte til initiativer, der henvender sig til nye kredse i befolkningen,  

 og støtte til utraditionelle informationsformer/aktiviteter prioriteres højt  

 ved fordelingen.
Konsulentordninger Der kan ydes støtte til konsulentordninger i paraplyorganisationer.
Der  

 kan almindeligvis kun gives tilskud til konsulentløn og løn til en  

 halvtidssekretær.
Tilskud til aktiviteter søges særskilt.
 Såfremt bevillingsrammen tillader det, kan der endvidere ydes støtte til  

 konsulentvirksomhed for en tidsbegrænset periode.
Rejser Af oplysningsmidlerne kan ydes stipendier til rejser.
Det forudsættes, at  

 rejseaktiviteten udgør en del af et informationsprojekt, der har til formål  

 at udbrede kendskabet til og skabe forståelse for udviklingslandenes  

 problemer og Danmarks deltagelse i internationalt udviklingssamarbejde.
 Stipendier uddeles til:
 - enkeltpersoner, f.eks. ledende personer i foreningslivet, repræsentanter  

 fra erhvervslivet, undervisere, journalister, kunstnere eller andre, der kan  

 dokumentere muligheder for at anvende rejsens resultater i udadvendt  

 oplysningsvirksomhed.
 - planlægningsrejser for personer, der har til hensigt at arrangere en  

 grupperejse.
 Forberedelse og opfølgningsaktiviteter i forbindelse med grupperejser,  

 hvis formål falder ind under de nævnte kriterier, kan støttes.
Rejser to eller flere personer sammen, vil der kun undtagelsesvis kunne  

 ydes et rejsestipendium til hver af dem.
Det skal af ansøgningen fremgå, at  

 ansøgerne har klart adskilte arbejds- og informationsfunktioner under og  

 efter rejsen.
 Der ydes ikke tilskud til elevrejser eller lejrskoler.
 Rejsestipendium kan sædvanligvis kun opnås hvert tredje år.
Eget bidrag Det forudsættes, at ansøgere, der har mulighed for det, selv afholder en  

 del af omkostningerne i forbindelse med gennemførelsen af aktiviteterne.
 Ansøgningsskemaer fås ved henvendelse til:
Danidas Informationskontor Asiatisk Plads 2 1448 København K Tlf. (01) 92 00 00 (Ovenstående retningslinier er godkendt i Styrelsen for internationalt  

 Udviklingsarbejde den 14. maj 1986).
