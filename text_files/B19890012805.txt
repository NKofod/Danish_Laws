 I medfør af § 24, stk. 4, i lov nr. 645 af 19. december 1984 om  

 folkekirkens økonomi fastsættes følgende regler:
§ 1.  Provstiudvalget kan i forbindelse med behandling  

 af kirke- og præstegårdskassernes budget træffe beslutning om reduktion af de  

 budgetterede ligningsbeløb.
Reduktionen foretages i hver enkelt kirke- eller  

 præstegårdskasses samlede budget og ikke i bestemte budgetposter.
 Stk. 2.  Beslutning om reduktion eller bortfald af  

 bestemte budgetposter kan dog træffes i følgende tilfælde:
 § 2.  Provstiudvalget vælger uden for sin midte en  

 bygningskyndig til sammen med provsten at foretage syn over kirke og  

 kirkegård, præsteboliger og anden fast ejendom, der bestyres af  

 menighedsrådet på kirkens eller præsteembedets vegne.
 Stk. 2.  Når det i stk. 1 omtalte syn vedrører provstens  

 tjenestebolig, beskikker stiftsøvrigheden en anden provst til at lede  

 synsforretningen.
Stk. 3.  Den bygningskyndige må ikke påtage sig lønnet  

 arbejde for menighedsrådene i provstiet.
Stiftsøvrigheden kan dog i særlige  

 tilfælde gøre undtagelse fra denne regel.
§ 3.  Provstiudvalget afgør, hvad der videre skal  

 foretages, når udvalget modtager udskrifter af afholdte syn over  

 kirkebygninger, kirkegårde med bygninger, præsteboliger, præstegårdes  

 avlsbygninger, menighedshuse og konfirmandbygninger.
Provstiudvalgets  

 afgørelse kan af menighedsrådet indbringes for Kirkeministeriet inden en  

 måned efter, at menighedsrådet har modtaget meddelelse om afgørelsen, dog  

 senest inden udløbet af den frist, provstiudvalget har fastsat for  

 afhjælpning af en mangel.
 § 4.  Provstiudvalget fører tilsyn med, at der  

 udfærdiges regulativer for de ansatte funktionærer ved kirker og kirkegårde,  

 og skal herunder påse, at menighedsrådenes aftaler om kirkebetjeningens  

 ansættelsesforhold er i overensstemmelse med de bestemmelser, der er fastsat  

 af Kirkeministeriet.
 § 5.  Provstiudvalget kan efter opslag antage  

 timelønnet kontormedhjælp (provstisekretær) efter de af ministeriet til  

 enhver tid fastsatte bestemmelser herom.
 Stk. 2.  Der tilkommer udvalgets medlemmer diæter for  

 deltagelse i møder efter de bestemmelser, Kirkeministeriet fastsætter herom.
§ 6.  Provstiudvalgets beslutninger indføres i en  

 beslutningsprotokol, der ved slutningen af mødet underskrives af de  

 medlemmer, der har deltaget i mødet.
Ethvert af disse medlemmer kan forlange  

 sit særstandpunkt kort tilført beslutningsprotokollen og ved sager, der skal  

 fremsendes til anden myndighed, kræve, at denne samtidig gøres bekendt med  

 indholdet af protokollen.
 § 7.  Et provstiudvalgsmedlem er udelukket fra at  

 deltage i udvalgets forhandling og afstemning i sager, der vedrører et sogn,  

 i hvilket den pågældende er medlem af menighedsrådet.
 Stk. 2.  Provstiudvalget træffer beslutning om, hvorvidt  

 et medlem i øvrigt har en sådan interesse i en sag, at medlemmet er afskåret  

 fra at deltage i udvalgets forhandling og afstemning om sagen.
 Stk. 3.  Et medlem skal underrette udvalget, hvis der  

 foreligger forhold, der kan give anledning til tvivl om medlemmets habilitet.
§ 8.  Provstiudvalgets afgørelse om størrelsen af hver  

 enkelt kirke- og præstegårdskasses ligningsbeløb, jf. § 1, stk. 1, er  

 endelig.
Iøvrigt kan provstiudvalgets afgørelser i medfør af denne  

 bekendtgørelse indbringes for højere kirkelig myndighed efter de herom i  

 lovgivningen fastsatte bestemmelser.
 § 9.  Bekendtgørelsen træder i kraft den 1. april  

 1989.
