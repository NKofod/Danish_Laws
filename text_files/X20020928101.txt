Forskellige former for produkter til brug for  

 rentesikring af realkreditlån Bindende forhåndsbesked om rentesikring Ligningsrådet blev bedt om bindende forhåndsbesked  

 vedrørende forskellige aspekter af den skattemæssige behandling  

 af købere af tre forskellige produkter til sikring mod uventet  

 høj rente på realkreditlån, hvor renten ændres  

 periodevis.
To af de forelagte produkter er kombinationer af et  

 rentetilpasningslån og en række optioner, der giver en ret til  

 refinansiering til en aftalt minimumskurs.
Et rentetilpasningslån er et  

 variabelt forrentet kontantlån, hvor renten fastsættes for  

 én periode af gangen.
Den sidste model er en specifikt udformet  

 obligationslån med variabel rente og et indbygget renteloft.
 De tre forskellige produkter er karakteriserede som følger:
 Den rentejusterede model:
 Produktet er udformet som en aftale om en række optioner, der hver  

 især knytter sig til en refiansiering.
Aftalen indgås på et refinansieringstidspunkt og kan  

 tilknyttes lån i danske kroner og euro.
Produktet kan kun erhverves i  

 tilknytning til lånet.
Der kan ikke indgås mere end én  

 aftale om rentesikring pr. lån, og aftalebeløbet på  

 rentesikringen er på alle tidspunkter i løbetiden af samme  

 størrelse som lånets restgæld.
Løbetiden på  

 rentesikringsaftalen er aldrig længere end det underliggende låns  

 løbetid.
Aftale om rentesikring indgås mellem produktudbyderen  

 og låntageren ved en skriftlig aftale, der fastsætter de  

 nærmere vilkår, herunder bl.a. sikringsrenten, sikringsperioden,  

 og hvilke refinansieringer, der er omfattede af aftalen.
Aftalen har ikke indflydelse på refinansieringsforløbet, hvis  

 markedsrenten på de omfattede refinansieringstidspunkter er lavere end  

 sikringsrenten.
Sikringsperioden er afgrænset til at omfatte mindst  

 én og højest fire af de umiddelbart forestående  

 refinansieringstidspunkter.
En eventuel gevinst på aftalen (dvs. en  

 udnyttelse af optionerne) kommer ikke til udbetaling som et kontant  

 beløb, men resulterer via en minimumskurs på refinansieringen i  

 en reduceret ydelse og et hurtigere afdragsforløb afspejlende den  

 lavere refinansieringsrente.
Der opkræves i denne model ikke et præmiebeløb ved  

 indgåelse af rentesikringsaftalen.
I stedet betales en forøget  

 kontantrente på lånet, svarende til, at de i anledning af  

 lånet udstedte obligationer er afregnet overfor kunden til en justeret  

 kurs, der er mindre end markedskursen.
Kontantlånet er variabelt  

 forrentet og derfor er låntagers kontantrente kun gældende i  

 én renteperiode frem til næste refinansiering.
I denne model vil  

 låntagers kontantrente derfor afspejle, at rentesikringspræmien  

 er indregnet over renteperioden, dvs. perioden mellem to rentetilpasninger,  

 typisk et kalenderår, men i princippet op til 10 år.  

 Rentesikringen kan indgås på et vilkårligt  

 refinansieringstidspunkt.
 Den bidragsjusterede model:
Modellen svarer til den rentejusterede model.
Dog opkræves  

 præmien for rentesikringen via en forøget bidragssats på  

 lånet i sikringsperioden.
I den periode, hvor lånet er  

 rentesikret betales den forhøjede bidragssats, der fastsættes i  

 forbindelse med aftalens indgåelse og ligger fast for den periode  

 rentesikringen omfatter.
For begge produkter gælder, at der er tale om et  

 tillægsprodukt til et rentetilpasningslån.
For begge produkter  

 vil den konkrete pris på produktet (størrelsen af  

 optionspræmien) kunne opgøres ved sammenligning med prisen  

 på et tilsvarende rentetilpasningslån uden rentesikring.
 Fuld integration:
I den tredje model ydes et lån med variabel rente, der tilpasses  

 markedsvilkår halvårligt.
Som et fast indbygget og uadskilleligt  

 element, har lånet et loft over renten i de første fem  

 leveår.
Der benyttes realkreditobligationer med løbetid på  

 20-23 eller 30-33 år.
Kuponrenten på obligationerne er over  

 mindsterenten og er variabel, idet rentetilpasning finder sted hver 6.  

 måned.
Obligationens (og lånets) rentetilpasning sker  

 halvårligt på basis af de 10 første dages notering af 6  

 mdr.
Cibor satsen i maj, henholdsvis november måned.
Refinansiering i  

 en ny obligation finder sted efter 5 år.
Obligationen har fire  

 årlige terminer og obligationen er inkonverterbar.
Lånet afregnes overfor kunden som et obligationslån, hvor  

 kunden bærer det af markedet fastsatte kurstab.
Der opkræves  

 ingen særskilt og identificerbar præmie for renteloftet.
I model  

 3 er der derfor i modsætning til model 1 og 2 tale om, at  

 rentesikringen er bygget ind i selve lånet.
 På baggrund af nærmere konkretiserede spørgsmål  

 udtalte Styrelsen følgende om de tre modeller:
I den rentejusterede model vil prisen på produktet påvirke  

 afregningskursen på kontantlånets obligationer og dermed  

 opkræves via kontantlånsrenten.
Det har følgende betydning  

 for låntageren:
 Gevinst og tab på rentesikringen skal afregnes sammen med det  

 underliggende lån, jf. kursgevinstloven § 30, stk.1, nr. 3. Dette  

 forudsætter, at "levering" af sikringsrenten sker -dvs. at lånet  

 refinansieres til sikringsrenten - eller at aftalen udløber uudnyttet,  

 som det vil være tilfældet, hvis den almindelige  

 refinansieringsrente ikke overstiger sikringsrenten.
Optagelsestidspunktet for selve lånet påvirkes ikke af  

 optioner, der tegnes til sikring af refinansieringer i lånets  

 løbetid.
At lånet undervejs i forbindelse med refinansieringer  

 ændrer rentesats, betyder ikke, at lånet anses for indfriet og  

 stiftet på ny.
Dette gælder uanset, om der er tale om  

 refinansiering til en rente fastsat på baggrund af en  

 rentesikringsaftale eller en refinansiering, der foregår til  

 markedsrenten.
Den rentejusterede model er kendetegnet ved, at optionspræmien ikke  

 betales kontant, men spredes over lånets løbetid via  

 kontantlånsrenten.
I et sådant tilfælde skal præmie  

 ikke fratrækkes i forbindelse med en eventuel opgørelse af  

 gevinst og tab på lånet efter kursgevinstlovens § 26, stk. 4. Det  

 er Styrelsens opfattelse, at betaling for rentesikringsaftalen ikke  

 både kan medregnes til lånets anskaffelsessum og fradrages over  

 rentebetalingerne.
Kun en optionspræmie, der betales særskilt kan  

 dermed tillægges, som beskrevet i forarbejderne til kursgevinstlovens §  

 30, stk. 1, nr. 3 (l 194 1996/97).
Gevinst på rentesikringen kommer til beskatning via rentefradraget.  

 Rentefradraget bliver lavere som følge af, at der refinansieres til  

 den lavere sikringsrente.
Da aftalen består af en række optioner,  

 der dermed kan udløbe uudnyttet, såfremt det ikke kan betale sig  

 at refinansiere til sikringsrenten, kan tabet højst udgøre  

 præmien for aftalen.
Da præmien på rentesikringen indgår som en del af  

 renten, kan denne fradrages sammen med den øvrige renteudgift på  

 lånet.
Dette fremgår af kendelse fra Landsskatteretten af 29.  

 november 2001 offentliggjort ved SKM.2002.44.LSR.
 Sikringsaftalens skæbne - i forbindelse med en førindfrielse  

 af det underliggende lån eller overdragelse af dette - afhænger  

 af, om der i en sådan situation vil udløses et krav på, at  

 låntager betaler resten af præmien kontant, eller om resten af  

 præmien bortfalder.
Resten af præmien vil være den del af præmien, der endnu  

 ikke er betalt via renten, når hele præmien beregnes til den  

 værdi, den ville have haft, hvis den var betalt "upfront". Kræves  

 resten af præmien betalt, må optionerne anses for udløbet  

 uudnyttet og ikke afstået.
Bortfalder præmien før sidste  

 sikrede refinansiering er gennemført, svarer dette efter Styrelsens  

 opfattelse til at optionsudsteder differenceafregner den tilbageværende  

 del af sikringsaftalen.
I så fald vil denne del skulle behandles efter  

 udgangspunktet i kursgevinstlovens kap 6 nemlig separationsprincippet i  

 kursgevinstlovens § 29 og opgøres efter lagermetoden, jf.  

 kursgevinstlovens § 33.
 Mht den bidragsjusterede model udtalte Styrelsen, at denne i vidt omfang  

 skal behandles som den rentejusterede.
Der er for begge metoder tale om, at en præmie for et optionsbaseret  

 tillægsprodukt lægges ind i en allerede fradragsberettiget  

 udgiftspost, der relaterer sig til det bagvedliggende lån.
På  

 baggrund af den ovenfor nævnte Landskatteretskendelse SKM2002.44.LSR er  

 det styrelsens opfattelse, at skattepligtige omfattede af kursgevinstlovens §  

 12 ved denne model opnår fuld fradragsret for optionspræmien.  

 Dette på trods af, at præmien ikke ville have været  

 fradragsberettiget for personer, hvis præmien var opkrævet  

 kontant ved indgåelse af aftalen.
 Med modellen med fuld integration er der ikke tale om et optionsbaseret  

 produkt, men derimod om en obligation med variabel rente, der evt. kan  

 fastfryses.
Det fremgår af kendelse fra Landsskatteretten af 10. oktober 2001,  

 at en obligation, der som udgangspunkt har variabel rente, men for hvilken  

 renten fastfryses, når renten er steget til et bestemt niveau, ikke  

 opfylder mindsterentekravet i kursgevinstloven, jf. § 38. Afgørelsen  

 er offentliggjort ved SKM2001.613.LSR Der er derfor tale om en sortstemplet obligation og låntager kan  

 dermed blive skattepligtig af en evt. kursgevinst i forbindelse med  

 udbetalingen af lånet.
 Ligningsrådet tiltrådte Styrelsens indstilling.
