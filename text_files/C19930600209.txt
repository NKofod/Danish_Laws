INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Kontroltillæg § 4.  Pension § 5.  Normal arbejdstid § 6.  Deltid § 7.  Overarbejde § 8.  Ikrafttræden og opsigelse GENERELLE BEMÆRKNINGER Finansministeriet og Dansk Funktionærforbund har den 29. december 1992  

 indgået medfølgende organisationsaftale for prøveassistenter mv. ved DEMKO.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) Den hidtidige overenskomst af 11. januar 1991 for prøveassistenter mv. ved  

 DEMKO (cirk. af 7. februar 1991, APD.nr. 10/91) ophæves hermed.
Finansministeriet Administrations- og Personaledepartementet Den 20. januar 1993 P.M.V.
 E.B.
Inga Mørkegaard ORGANISATIONSAFTALE FOR PRØVEASSISTENTER MV.
VED DEMKO Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Organisationsaftalen gælder for prøveassistenter og prøveteknikere ansat  

 ved Danmarks Elektriske Materielkontrol (DEMKO).
 Stk. 2. Faglærte, der har aflagt svendeprøve inden for jern- og  

 metalindustrien i Danmark, kan ansættes som prøveassistent.
 Stk. 3. I det første ansættelsesår kan prøveassistenten deltage i  

 arbejdet i institutionens forskellige afdelinger i mindst 1 måned hvert sted,  

 for så vidt institutionens forhold ikke er til hinder herfor.
 Efter 1 år som prøveassistent kan denne foruden at deltage i  

 undersøgelses- arbejdet bl.a. pålægges at deltage i konference med DEMKO's  

 indsendere, besvare telefoniske henvendelser, deltage i DEMKO's  

 udviklingsarbejde i forbindelse med reglementsudarbejdelse samt i  

 konceptskrivning, markedskontrol, fabrikskontrol mv. samt i oplæring af  

 prøveassistenter.
 Stk. 4. Prøveassistenter og andre med tilsvarende uddannelse kan ansættes  

 som prøvetekniker.
 Prøveteknikere varetager selvstændigt kontakten med kunder og fabrikanter,  

 hos hvem der foretages prøvning eller tilsvarende opgaver, og medvirker i  

 samarbejde med afdelingslederen ved sagsbehandlingen samt ved  

 tilrette-læggelse af arbejdet i laboratoriet.
§ 2.  Løn Lønnen til en prøveassistent svarer til skalatrin 14, 15, 16, 17, 18 og  

 19, der alle er 1-årige, skalatrin 20, 22, 23 og 24, der alle er 2-årige,  

 samt skalatrin 27 (stedtillægssats VI).
 Stk. 2. Til prøveassistenter på sluttrin ydes et tillæg på 1.508,63 kr.  

 pr. år (okt. 1984-niveau).
 Stk. 3. Lønnen til prøvetekniker beregnes på grundlag af en årsløn, der  

 svarer til lønramme 26 (stedtillægssats VI).
§ 3.  Kontroltillæg Til prøveassistenter ydes et kontroltillæg, der udgør 5.139,74 kr. pr. år  

 (okt. 1984-niveau).
§ 4.  Pension Som bidrag til de ansattes pensionering betaler DEMKO 8 pct. af den i § 2,  

 stk. 1, og § 2, stk. 3, nævnte løn.
Endvidere tilbageholder DEMKO i de  

 ansattes løn et beløb på 4 pct. af de samme løndele.
§ 5.  Normal arbejdstid Den i § 2 nævnte løn er beregnet på grundlag af en månedlig arbejdstid på  

 160,33 timer, svarende til en normal arbejdstid på 37 timer ugentlig.
§ 6.  Deltid Ved ansættelse på deltid ydes løn i forhold til den nedsatte tjenestetid.
§ 7.  Overarbejde Arbejde udover 160,33 timer pr. måned betragtes som overarbejde.
Stk. 2. Overarbejde bør så vidt muligt undgås.
For overarbejde ydes de  

 første 2 timer 1/160,33 af månedslønnen med tillæg af en tredjedel.
For  

 overskydende timer samt arbejde på søn- og helligdage ydes 1/160,33 af  

 månedslønnen med tillæg af to tredjedele.
§ 8.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1993.
København, den 29. december 1992 Dansk Funktionærforbund  

 Finansministeriet P.M.V.
