Bekendtgørelse om uddannelsen til ædelstensfatter I medfør af § 4 stk. 2 i lov om erhvervsuddannelser, jf.  

 lovbekendtgørelse nr. 183 af 22. marts 2004 fastsættes:
Kapitel 1 Uddannelsen § 1.  

 Uddannelsens formål er, at eleven gennem skoleundervisning og  

 praktikuddannelse  

 opnår kompetence inden for fatteteknik for ædelstene.
 Uddannelsens mål m.v.
 § 2.  

  

 Uddannelsen  

 skal sikre ædelstensfatteren den teoretiske viden og praktiske erfaring,  

 under  

 iagttagelse af gældende miljø- og sikkerhedsbestemmelser, der er nødvendig  

 for  

 at  

 varetage arbejdsfunktioner inden for fatning  

 af smykkesten.
 Stk. 2.  

  

 Den uddannede  

 ædelstensfatter har opnået teknisk faglige, almene og personlige kompetencer  

 til at kunne varetage almindeligt forekommende arbejdsopgaver inden for  

 området.
Stk. 3. Den uddannede  

 ædelstensfatter  

 kan gradere diamanter og har  

 indgående kendskab til ædelstene og stenslibninger.
Den uddannede kan fatte  

 alle former for ædelstene i metal og vælge korrekt fatningstype, samt  

 selvstændigt fremstille/vedligeholde det nødvendige værktøj.
Den uddannede  

 kan desuden  

 vejlede ved fremstilling af smykker med stensætninger.
 Stk. 4.  

  

 Den uddannede  

 ædelstensfatter  

 skal desuden have kendskab til  

 kundebetjening, faglig kommunikation og samarbejde internt og eksternt,  

 fagligt  

 overblik, kendskab til vidensøgning og indsigt i egne begrænsninger, samt  

 kendskab til miljømæssige belastninger i forbindelse med arbejdet, både  

 vedrørende personer og det omgivende miljø.
Kapitel 2 Uddannelsens varighed og struktur m.v.
 § 3.  

 Uddannelsen er henført til den erhvervsfaglige fællesindgang for håndværk og  

 teknik, hvor den indgår i uddannelsesfamilie 3: designfamilien, jf. § 14,  

 stk.  

 2 i lov om erhvervsuddannelser.
 Stk. 2.  

  

 Det faglige  

 udvalg for uddannelsen er Det faglige Udvalg for Ædel- og Metalsmede.
 § 4.  

 Uddannelsen varer 2½ år.
Stk. 2.  

  

 Uddannelsen  

 omfatter et grundforløb og et hovedforløb.
Hovedforløbet består af  

 praktikuddannelse og skoleundervisning.
Den obligatoriske skoleundervisning i  

 hovedforløbet varer 19 uger.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3.  

  

 Den  

 obligatoriske skoleundervisning i hovedforløbet omfatter grundfag, områdefag,  

 specialefag og valgfag.
Skoleundervisningen er opbygget af 5 skoleperioder af  

 3  

 ugers varighed samt 1 skoleophold af 4 ugers varighed.
Den sidste  

 skoleperiode  

 placeres inden for de sidste 6 måneder af uddannelsestiden.
 Stk. 4.  

  

 I  

 grundforløbet har eleven mulighed for valgfri undervisning, jf.  

 hovedbekendtgørelsen.
 § 5. Det  

 er en betingelse for at begynde på skoleundervisningen i hovedforløbet, at  

 eleven har grundforløbsbevis med de områdefag i grundforløbet, der er særlige  

 for hovedforløbet, jf. § 9.
Særlige forløb og godskrivning § 6.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
§ 7.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 8.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.  


  

 Kurset kan være omfattet af uddannelsesaftale.
Kurset kan omfatte et forløb  

 på indtil 2 uger, der har til formål, at der kan ske en vurdering af elevens  

 kompetencer med henblik på afgørelse om eventuel godskrivning.
Kapitel 3 Skoleundervisningen § 9.  

  

 Grundforløbet omfatter følgende områdefag, der er særlige for hovedforløbet:
 1)  

 	  

 Forarbejdning af ædelmetaller.
 Niveau: Begynder.
 Eleven kan forarbejde ædelmetaller ud fra grundlæggende principper om  

 forarbejdning.
 2)  

 	  

 Præsentation og formgivning.
 Niveau: Begynder.
 Eleven kan udføre  

 de tegninger el. modeller der hører til en opgave.
3)  

 	  

 Erhvervskendskab Niveau: Begynder Eleven kender  

 erhvervets forhold og kan arbejde efter gældende kvalitetsnormer.
Stk. 2.  

  

 De områdefag, der er nævnt i stk.1, varer i  

 alt 8 uger § 10.  

 Undervisningen i hovedforløbet omfatter følgende grundfag:
 1)  

 	  

 Produktudvikling,  

 produktion og service.
 2)  

 	  

 Læring, kommunikation  

 og samarbejde.
 Stk. 2.  

  

 De  

 grundfag, der er nævnt i stk. 1, varer i alt 3 uger.
 § 11.  

 Undervisningen i hovedforløbet omfatter følgende områdefag.
 1)  

 	  

 Gemmologi.
 Niveau: Rutine.
 Eleven kender  

 almindeligt forekommende ædelsten og kan teste efter gældende regler.
 2)  

 	  

 Diamantgradering.
 Niveau: Begynder.
 Eleven kan gradere  

 diamanter efter ScanDN.
 3)  

 	  

 Faglig kommunikation.
 Niveau: Rutine.
 Eleven kan  

 kommunikere om faglige problematikker med kolleger, leverandører og kunder.
 4)  

 	  

 Bearbejdning.
 Niveau: Rutine.
 Eleven kan save  

 file og lodde, samt færdiggøre egne opgaver.
 Stk. 2.  

  

 Undervisningen  

 i de i stk. 1 nævnte områdefag varer i alt 6 uger.
 § 12.  

 Undervisningen i hovedforløbet omfatter følgende bundne specialefag:
 1)  

 	  

 Fatning.
 Niveau: Avanceret.
 Eleven kan udføre  

 alle former for fatning.
 2)  

 	  

 Værktøjsfremstilling.
 Niveau: Avanceret.
 Eleven kan  

 fremstille og vedligeholde de tilhørende værktøjer.
 3)  

 	  

 Planlægning og  

 opmåling.
 Niveau: Avanceret.
 Eleven kan  

 planlægge og måle op til alle opgaver.
 Stk. 2.  

  

 Undervisningen  

 i de i stk. 1 nævnte specialefag varer i alt 8 uger.
 § 13.  

  

 Undervisningen i hovedforløbet omfatter desuden valgfri specialefag inden for  

 følgende områder:
 1)  

 	  

 Videreudvikling af  

 kompetencer inden for egen uddannelse.
 2)  

 	  

 Opnåelse af  

 beslægtede kompetencer inden for Ædel- og Metalsmede området.
 Stk. 2.  

  

 Undervisningen i de valgfri specialefag inden for de i stk. 1 nævnte  

 rammer varer i alt 1 uge.
 Stk. 3.  

  

 Eleven og  

 virksomheden vælger valgfri specialefag efter anvisningerne i vejledningen.
§ 14.  

  

 Undervisningen i hovedforløbet omfatter endvidere valgfag.
Undervisningen i  

 valgfag, herunder bedømmelse, følger reglerne for valgfag, jf.  

 hovedbekendtgørelsen.
 Stk. 2.  

  

 Valgfag varer i  

 alt 1 uge.
Praktikuddannelsen § 15.  

 Praktikuddannelsen skal tilrettelægges således, at eleven opnår rutine og  

 udvikler færdigheder inden for både de almene og de fagligt erhvervsrettede  

 kompetenceområder.
 Stk. 2.  

  

 Under  

 praktikuddannelsen skal eleven assistere generelt i virksomheden og indføres  

 i  

 de arbejdsområder og jobfunktioner der er relevante for uddannelsen.
 § 16.  

 Praktikuddannelsen har desuden følgende mål:
 1)  

 	  

 Eleven beskæftiger  

 sig med forefaldende arbejde inden for fatning af diverse sten- og  

 fatningstyper samt reparationer/udskiftninger af samme, som beskrevet i  

 uddannelsens mål.
2)  

 	  

 Eleven kan udføre de  

 forekommende arbejdsopgaver inden for uddannelsen under anvendelse af  

 branchens  

 værktøj og maskiner.
Eleven kan udvise korrekt sikkerhedsmæssig adfærd i  

 omgang  

 med disse.
 3)  

 	  

 Eleven kan på  

 rutineniveau planlægge eget arbejdsforløb samt opsøge, læse og forstå gængs  

 faglig relevant dokumentation.
 4)  

 	  

 Eleven kan i sit  

 daglige arbejde demonstrere selvstændighed og ansvarlighed i opgaveløsningen.
 Uddannelsesbog mv.
§ 17.  

  

 De  

 skolevejledninger, som skolen skal udstede efter de enkelte skoleophold, og  

 de  

 praktikerklæringer som udstedes efter de enkelte praktikophold, skal indgå i  

 elevens uddannelsesbog, jf. hovedbekendtgørelsen.
Indholdet af  

 skolevejledningerne og praktikerklæringerne følger reglerne i  

 hovedbekendtgørelsen.
Kapitel 4 Karaktergivning § 18.  

  

 Bekendtgørelsen  

 om karakterskala anvendes. 13-skalaen anvendes, medmindre andet fremgår af  

 reglerne om det pågældende fag.
Skolens bedømmelse § 19.  

  

 Bedømmelse  

 af grundfag følger reglerne herom, jf. grundfagsbekendtgørelsen.
 Stk. 2.  

  

 Ved en  

 skoleperiodes afslutning afgiver skolen karakter for de gennemførte områdefag  

 og specialefag.
 Stk. 3.  

  

 Ved  

 afslutningen af et områdefag eller specialefag gives en afsluttende  

 standpunktskarakter.
 Afsluttende eksamen (afgangsprøve) m.v.
§ 20.  

  

 I  

 den sidste skoleperiode afholder skolen som led i undervisningen en  

 afsluttende  

 eksamen, der samtidig udgør en svendeprøve.
Bekendtgørelse om eksamensordning  

 ved erhvervsskolerne m.v. finder anvendelse.
Eksamen består af en praktisk  

 prøve.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Elevernes  

 løsning af opgaverne bedømmes af en lærer udpeget af skolen og to censorer  

 udpeget af det faglige udvalg.
Stk. 4.  

  

 Den praktiske  

 prøve består af opgaver, som er eksempler på kvalifikationer opnået i  

 uddannelsen.
Den praktiske prøve har en varighed på max. 37 klokketimer.
 § 21.  

  

 Ved  

 bedømmelsen af opgaveløsningerne ved den praktiske prøve lægges der vægt på  

 elevens:
 1)  

 	  

 Teknisk faglige  

 kvalifikationer inden for planlægning og bearbejdning af fagets elementer og  

 materialer.
 2)  

 	  

 Almene og personlige  

 kvalifikationer inden for faglig kommunikation, samt inden for  

 arbejdsplanlægning og miljø- og kvalitetsbevidsthed.
§ 22.  

  

 Eksaminator og de to censorer afgiver samlet en karakter.
For at bestå  

 eksamen  

 kræves, at karakteren er mindst 6.
 Stk. 2.  

  

 Skolen indsender  

 oplysninger om karakteren til det faglige udvalg og underretter eleven om den  

 opnåede karakter straks efter bedømmelsen.
Sygeeksamen og ny eksamen (eller prøve) § 23.  

  

 Sygeeksamen og ny eksamen (omprøve) følger bekendtgørelse om eksamensordning  

 på erhvervsskolerne mv.
Skolebevis og afsluttende praktikerklæring § 24.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført, jf. dog stk. 2.
 Stk. 2.  

  

 Følgende  

 betingelser skal være opfyldt, for at der kan udstedes skolebevis:
 1)  

 	  

 Eleven skal have  

 opnået 6 som gennemsnit af alle afsluttende prøvekarakterer eller  

 standpunktskarakterer i de grundfag, der gennemføres i hovedforløbet.
 2)  

 	  

 Eleven skal have  

 opnået 6 i gennemsnit af de områdefag og specialefag, der gennemføres  

 i  

 hovedforløbet.
 3)  

 	  

 Den i § 20  

 omtalte eksamen (svendeprøven) skal være bestået.
 Stk. 3.  

  

 Hvis  

 betingelsen i stk. 2, nr. 1 og 2 ikke er opfyldt, men betingelsen i nr.  

 3  

 er opfyldt, udstedes skolebevis, når skolen ud fra en samlet bedømmelse  

 vurderer, at eleven, eventuelt efter supplerende undervisning, opfylder  

 målene  

 for skoleundervisningen.
 § 25.  

  

 For elever med uddannelsesaftale udsteder praktikvirksomheden en afsluttende  

 praktikerklæring, når praktiktiden i virksomheden er afsluttet, jf.  

 hovedbekendtgørelsen.
Uddannelsesbevis § 26.  

  

 Ved uddannelsens afslutning udsteder det faglige udvalg et uddannelsesbevis  

 (svendebrev) til eleven som dokumentation for, at eleven har opnået  

 kompetence  

 inden for uddannelsen jf. §1.
 Stk. 2.  

  

 Uddannelsesbeviset udstedes i henhold til hovedbekendtgørelsen, når  

 skolebevis  

 er udstedt, og afsluttende praktikerklæring(er) for praktikuddannelsen er  

 udstedt.
Ikrafttræden § 27.  

  

 Bekendtgørelsen træder i kraft den 1.  

 januar 2005.
