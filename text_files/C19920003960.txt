Indledning Det fremgår af § 1 i bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse, at hovedreglen  

 er, at alt arbejde, der udføres i en ledighedsperiode, medfører fradrag i  

 dagpengene.
 Det gælder både lønnet og ulønnet arbejde.
 Det gælder også, selv om arbejdet udføres udenfor normal arbejdstid, og  

 selv om arbejdet udføres på søn- og helligdage.
Formålet med ændringsbekendtgørelsen Det er besluttet, at man i en forsøgsperiode under visse betingelser vil  

 lade ledige udføre ulønnede aktiviteter, uden at det medfører fradrag i  

 dagpengene.
 Reglerne herom fremgår af bekendtgørelse nr. 204 af 24. marts 1992 om  

 ændring af bekendtgørelse om arbejdes og indtægters betydning for  

 arbejdsløshedsdagpengenes størrelse.
 Bekendtgørelsens regler er udformet under hensyn til, at ulønnede  

 aktiviteter ikke skal medvirke til at tage (lønnet) arbejde fra personer, der  

 er i arbejde (udstødning). Reglerne er endvidere udformet under hensyn til,  

 at omfanget af arbejde, der udbydes på normale lønvilkår, generelt ikke må  

 begrænses.
 Ordningen bygger endvidere på, at ledige, der deltager i ulønnede  

 aktiviteter, skal være aktivt arbejdssøgende og stå til rådighed for  

 arbejdsmarkedet på normal vis, jf. bekendtgørelse nr. 673 af 9. oktober 1991  

 om et arbejdsløshedskassemedlems rådighedsforpligtelse.
 I det følgende gives enkelte uddybende bemærkninger til bekendtgørelsens  

 regler og vejledning om, hvorledes reglerne skal anvendes.
 Bekendtgørelsen og vejledningen indeholder ikke en udtømmende opremsning  

 af aktiviteter, der kan udføres uden fradrag i dagpengene.
 Det må derfor forventes, at der i praksis vil vise sig flere aktiviteter,  

 der kan udføres uden fradrag i dagpengene.
 Tvivlsspørgsmål kan forelægges direktoratet.
 Direktoratet vil løbende informere om de principielle afgørelser, der  

 træffes om ulønnede aktiviteter i forsøgsperioden.
Bemærkninger til § 1a Forsøgsordningen bygger på, at der skal være tale om en aktivitet, som man  

 frivilligt deltager i.
Endvidere bygger ordningen på, at der skal være tale om ulønnede  

 aktiviteter.
Det vil sige, at der ikke må være tale om nogen form for  

 aflønning, heller ikke i form af vederlag eller diæter.
Ad § 1a, stk. 1 De aktiviteter, der er omfattet af § 1a, stk. 1, kan udføres uden fradrag  

 i dagpengene.
Det betyder, at der inden for de nævnte områder ses bort fra,  

 at f.eks. kontorarbejde normalt udbydes som lønarbejde.
 Der er ingen begrænsninger på, hvornår og hvor længe man må deltage i  

 aktiviteterne.
 Det er en betingelse for, at ledige kan deltage uden fradrag i dagpengene,  

 at den konkrete aktivitet er baseret på frivillig, ulønnet medvirken i hele  

 forløbet.
Ad § 1a, stk. 2 og 3 I forhold til de tidligere regler, hvor der blev lagt afgørende vægt på,  

 om organisationen anvendte lønnet arbejdskraft, er det nu den konkrete  

 aktivitet, der tages udgangspunkt i.
 Kun den del af organisationens aktiviteter, der er baseret på frivillig,  

 ulønnet indsats, kan udføres, uden at det medfører fradrag i dagpengene.
 Hvis organisationen har et overordnet sekretariat, der har lønnede  

 medarbejdere til at yde forskellige servicefunktioner til den ulønnede del af  

 organisationen, eksempelvis genbrugsbutikker og lignende, kan man ikke  

 arbejde uden løn i sekretariatsfunktionen, uden at det medfører fradrag i  

 dagpengene.
Reglen fastsætter, at den konkrete aktivitet er baseret på frivillig,  

 ulønnet medvirken fra den lediges side i hele forløbet.
Det betyder,  

 at aktiviteten ikke må være planlagt til hen ad vejen at udvikle sig til  

 lønnet arbejde for den ledige eller for andre, der varetager denne aktivitet.
 Bestemmelsen er naturligvis ikke til hinder for, at den ledige senere  

 søger og får ansættelse i en lønnet funktion i den pågældende organisation,  

 forening eller lignende.
Aktiviteter i form af selvstændig erhvervsvirksomhed er ikke omfattet af  

 forsøgsordningen.
Med hensyn til afgrænsningen lønarbejde/selvstændig  

 erhvervsvirksomhed henvises der til bekendtgørelse nr. 588 af 14. august 1990  

 om optagelse i en statsanerkendt arbejdsløshedskasse for selvstændige  

 erhvervsdrivende.
Ad § 1a, stk. 4 I § 1a, stk. 4, er nævnt eksempler på aktiviteter, der kan udføres i  

 organisationer m.v. uden fradrag i dagpengene.
 Ad nr. 4:
 Med kollektive, kulturelle aktiviteter tænkes der først og fremmest på  

 amatørteatre og lignende.
 Ad nr. 5:
 Der tænkes på familiemæssige relationer i videste forstand, f.eks. den  

 pågældendes børn, forældre, søskende m.v.
 Ad nr. 6:
Der tænkes her på beboerforeninger, ejerlejlighedsforeninger,  

 grundejerforeninger m.v., der har fællesarealer.
Det skal ikke kun være  

 ledige, der deltager i aktiviteterne, men det skal være tilrettelagt sådan,  

 at også personer, der er i arbejde, kan deltage i aktiviteterne.
Det  

 forudsættes endvidere, at aktiviteterne er tilrettelagt således, at arbejdet  

 skal udføres af foreningens medlemmer og ikke enkelte af disse.
 Endelig forudsættes det, at der alene er tale om projekter, der ikke  

 kræver særlig kunnen hos deltagerne.
 Der er derfor mulighed for at deltage i vedligeholdelse af f.eks.  

 legepladser, haveanlæg, sportsanlæg m.v., uden at det medfører fradrag i  

 dagpengene.
 Der kan altså ikke være tale om, at man uden fradrag i dagpengene deltager  

 i egentlige nyopførelser af sådanne fællesanlæg eller egentlig  

 bygningsvedligeholdelse af boliger m.v.
Ad § 1a, stk. 5 Medlemmerne skal skriftligt oplyse om aktivitetens art og omfang, og for  

 hvem aktiviteten udføres.
 I praksis vil det formentlig være mest hensigtsmæssigt, at  

 arbejdsløshedskassen, når medlemmet retter henvendelse til kassen, beder  

 medlemmet om skriftligt at give oplysninger om aktivitetens art og omfang, og  

 for hvem aktiviteten udføres.
 Oplysninger kan dog også afgives af medlemmet på dagpengekortet.
 Der er ikke tale om, at medlemmet løbende skal afgive oplysninger herom.  

 Hvis der derimod sker væsentlige ændringer i aktivitetens art m.v., som kan  

 have betydning for arbejdsløshedskassens vurdering af forholdet, skal  

 medlemmet skriftligt oplyse herom.
 Arbejdsløshedskassen skal sikre sig, at disse skriftlige oplysninger  

 opbevares til brug for en senere vurdering af forsøgsordningen.
Ad § 1a, stk. 6 Ad nr. 2:
 Aktiviteter, der er planlagt til delvis at foregå i udlandet, er ikke til  

 hinder for, at man kan være omfattet af forsøgsordningen i den periode, hvor  

 aktiviteten foregår i Danmark.
