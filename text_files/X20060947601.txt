Filmrettigheder - driftsudgifter Spørgsmål Svar Beskrivelse af de faktiske forhold Selskabet X A/S  

 driver virksomhed dels ved egenproduktion af film og tv-programmer og dels  

 ved  

 indkøb af brugsrettigheder til film produceret af andre filmproducenter.  

 Ovenstående spørgsmål vedrører alene den skattemæssige behandling af  

 brugsrettigheder til film produceret af andre producenter.
For så vidt  

 angår brugsrettigheder til film produceret af andre producenter anvendes  

 disse  

 af X A/S til videredistribution til biografer, videoudlejningsbutikker,  

 detailhandlen samt tv-stationer.
Distributionen sker gennem X A/S og  

 søsterselskaber  

 i Norge, Sverige og Finland.
 Almindeligvis  

 vises en film først i biograferne, så på betalings-tv, og herefter udgives  

 den  

 på VHS-kassetter og DVD, og endelig vises filmen på betalingsfrie  

 tv-stationer.
X A/S'  

 erhvervelse af brugsrettigheder til film produceret af fremmede producenter  

 sker fra en række - typisk udenlandske - filmproducenter.
Disse omfatter  

 bl.a.  

 større amerikanske filmselskaber.
 Aftaler om  

 brugsrettigheder til film forhandles individuelt og varierer derfor alt  

 efter,  

 hvilken producent der er tale om, og alt efter hvilke film aftalen dækker.
 Selskabets  

 repræsentant oplyser, at det kan lægges til grund, at følgende grundlæggende  

 indhold  

 almindeligvis vil indgå i alle de aftaler, som selskabet indgår:
 På baggrund af  

 disse punkter indebærer X A/S' aftaler med filmproducenter alene, at X A/S  

 får  

 ret til - i en tidsbegrænset periode - at fremvise og distribuere de film,  

 der  

 er omfattet af aftalerne.
 Aftalerne kan  

 desuden være begrænset til forskellige medier - en del ældre aftaler  

 indeholder  

 for eksempel ikke retten til distribution via "pay per view".
 Repræsentanten  

 oplyser, at X A/S' aftaler med filmproducenter almindeligvis vedrører  

 brugsret  

 til film, der på aftaletidspunktet endnu ikke har haft premiere i Danmark.
 I en række  

 tilfælde vil indgåelse af bindende aftale med producenten, producentens  

 færdigproduktion af filmen (hvis denne ikke er færdigproduceret på  

 aftaletidspunktet) og den danske biografpremiere falde inden for samme  

 indkomstår.
 I nogle tilfælde  

 er de film, der er omfattet af aftalen, imidlertid ikke færdigproducerede på  

 det tidspunkt, hvor X A/S indgår bindende aftale med producenten.
Hertil kommer,  

 at man i en række tilfælde indgår aftale med producenten et - eller i enkelte  

 tilfælde - to år før premieretidspunktet.
Det sker også, at der indgås aftale  

 med producenten, førend filmen er færdigproduceret.
Endelig er det således,  

 at  

 visse aftaler omfatter brugsretten til mere end én film.
Det skal i denne  

 forbindelse bemærkes, at X A/S selv bestemmer premieretidspunktet i Danmark,  

 og  

 at dette derfor ikke nødvendigvis ligger fast på det tidspunkt, hvor der  

 indgås  

 aftale med producenten.
Repræsentanten  

 oplyser videre, at X A/S erhverver løbende brugsrettigheder til film fra  

 andre  

 producenter.
Da der er tale om betydelige beløb, er det væsentligt for X A/S,  

 at der ikke hersker usikkerhed om den skattemæssige behandling af udgifter  

 til  

 sådanne rettigheder.
 X A/S har hidtil  

 behandlet udgifter til brugsrettigheder til film i overensstemmelse med den  

 praksis, der har været beskrevet i Ligningsvejledningen i en årrække, dvs.  

 som  

 immaterielle aktiver omfattet af afskrivningslovens § 40, stk. 2, jf. således  

 afsnit E.I.4.2.1 i Ligningsvejledningen for 2002.
 Repræsentanten  

 anfører, at denne praksis imidlertid er ændret ved Højesterets dom af 8.  

 december  

 2003, refereret i  


  

 SKM2003.586.HR  


.  

 X A/S ønsker klarlagt, hvilke konsekvenser denne højesteretsdom har for den  

 skattemæssige behandling af selskabets fremtidige erhvervelser af  

 brugsrettigheder til film.
Forespørgers  

 opfattelse iflg. anmodning og høringssvar Ad spørgsmål 1:
Selskabets  

 repræsentant anfører, at  


  

 SKM2003.586.HR  


  

 drejede sig om et selskab, der i 1993 havde erhvervet brugsretten til et  

 antal film  

 på det danske marked.
Der var tale om tre separate kontrakter, hvor  

 brugsretten  

 i de to af kontrakterne udgjorde henholdsvis 3 år og 4 år, mens brugsretten i  

 den tredje kontrakt var tidsubegrænset.
Der var i alle tre kontrakter tale om  

 brugsretten til et antal ældre danske og udenlandske film, dvs. film, der  

 havde  

 haft premiere flere år forud for aftaletidspunktet.
 Selskabet havde  

 fradraget udgifterne til anskaffelsen af de pågældende brugsrettigheder som  

 driftsomkostninger efter statsskattelovens § 6, stk. 1, litra a.  

 Skattemyndighederne - og senere Landsskatteretten og Østre Landsret - havde  

 derimod  

 fundet, at de pågældende udgifter var omfattet af § 15, stk. 1, i den  

 dagældende lov om særlig indkomstskat m.v., henholdsvis den dagældende §  

 16 F, stk. 2, i ligningsloven, og at udgifterne derfor  

 skulle aktiveres og afskrives i overensstemmelse med disse bestemmelser.  

 Dette  

 var begrundet med, at selskabet ved indgåelsen af de tre aftaler erhvervede  

 en  

 ophavsret, og at denne immaterielle ret var omfattet af de nævnte  

 bestemmelser.
 Højesteret fandt  

 imidlertid, at de pågældende brugsrettigheder ikke var omfattet af § 15, stk.  

 1, i den dagældende lov om særlig indkomstskat, respektive den dagældende §  

 16 F, stk. 2, i ligningsloven.
Den  

 skattemæssige behandling af immaterielle rettigheder var indtil 1993  

 indeholdt  

 i § 2, nr. 4, (for så vidt angår sælger) og § 15, stk. 1, (for så vidt angår  

 køber) i lov om særlig indkomstskat m.v.
I 1993 blev bestemmelsen i § 15 i  

 lov  

 om særlig indkomstskat m.v. overført til ligningslovens §  

 16 F, stk. 2, og i forbindelse med gennemførelsen af en ny  

 afskrivningslov i 1998 blev bestemmelsen endeligt overført til denne lovs §  

 40,  

 stk. 2. Repræsentanten anfører, at der ved disse overførsler ikke skete nogen  

 ændring i bestemmelsens indhold.
 Lov om særlig  

 indkomstskat m.v. § 2, nr. 4, vedrørte "tidsbegrænsede  

 rettigheder".  

 Det fulgte af samme lovs § 15, stk. 1, at erhververen af en rettighed af den  

 i  

 § 2, nr. 4, omhandlede art skulle være berettiget til at afskrive det ydede  

 vederlag i sin skattepligtige indkomst over rettighedens varighed, eller,  

 såfremt rettigheden var tidsubegrænset, over 10 år.
Problemstillingen  

 i  


  

 SKM2003.586.HR  


  

 var, hvorvidt selskabet ved indgåelsen af de tre aftaler havde erhvervet en  

 rettighed, der var omfattet af § 15, stk. 1, i lov om særlig indkomstskat  

 m.v.  

 Selskabet havde utvivlsomt ikke erhvervet de grundlæggende ophavsretlige  

 rettigheder fra producenten, men havde alene fået en brugsret.
Spørgsmålet  

 var  

 derfor, om § 15, stk. 1, alene vedrørte tilfælde, hvor der skete overdragelse  

 af selve ophavsretten, eller om bestemmelsen tillige omfattede tilfælde, hvor  

 der, uden at selve ophavsretten blev overdraget, blev erhvervet en brugsret.
Højesteret  

 fandt, at "tidsbegrænsede" i den dagældende § 2, nr. 4, i lov om  

 særlig indkomstskat m.v. må forstås som den tidsbegrænsning, der følger af,  

 at  

 de pågældende rettigheders varighed er begrænset i henhold til de retsregler,  

 der gælder på det pågældende område, dvs. ophavsretsloven.
Eftersom  

 brugsretten  

 til rettigheder omfattet af ophavsretsloven efter lovens § 53 kan overdrages  

 til tredjemand for en tidsbegrænset periode, uden at dette indebærer en  

 overdragelse af selve ophavsretten, er overdragelsen af en sådan begrænset  

 rettighed ikke omfattet af lov om særlig indkomstskat § 2, nr. 4.
 Højesteret fandt  

 derfor, at de tre aftaler ikke indebar, at det klagende selskab havde  

 erhvervet  

 rettigheder omfattet af § 15, stk. 1, i lov om særlig indkomstskat m.v.,  

 respektive §  

 16 F, stk. 2, i ligningsloven.  

 Højesteret fandt videre, at da erhvervelsen af rettighederne ubestridt var  

 anvendt til at erhverve, sikre og vedligeholde selskabets indkomst, var der  

 tale om fradragsberettigede driftsomkostninger omfattet af statsskattelovens  

 §  

 6, stk. 1, litra a.
Som omtalt  

 ovenfor indebærer X A/S' aftaler med filmproducenter alene, at X A/S får ret  

 til - i en tidsbegrænset periode - at fremvise og distribuere film omfattede  

 af  

 aftalen.
Producenten bevarer alle rettigheder, der følger af lovgivningen om  

 ophavsret.
Der sker derfor utvivlsomt ingen overdragelse af  

 ophavsrettighederne.
Dette var afgørende for udfaldet af  


  

 SKM2003.586.HR  


.
X A/S' aftaler  

 med filmproducenter vedrører almindeligvis brugsret til film, der på  

 aftaletidspunktet  

 endnu ikke har haft premiere.  


  

 SKM2003.586.HR  


  

 vedrørte derimod brugsret til film, der havde haft premiere flere år forud  

 for  

 aftaletidspunktet.
Efter repræsentantens opfattelse kan dette imidlertid ikke  

 tillægges selvstændig betydning, idet det afgørende for Højesteret var, at  

 aftalen ikke indebar en overdragelse af selve ophavsretten.
 Repræsentanten  

 henviser til, at man kun kan gisne om, hvorvidt Højesteret ville være kommet  

 til et andet resultat, såfremt aftalerne med selskabet havde haft et andet  

 indhold, herunder hvis aftalerne f.eks. havde haft en længere løbetid, havde  

 omfattet andre medier etc.
Et andet resultat  

 må antages at forudsætte, at alle rettigheder reelt, men ikke formelt,  

 overdrages til brugeren, idet Højesteret jo fandt, at § 15, stk. 1, i lov om  

 særlig indkomstskat m.v. alene omfatter en overdragelse af selve  

 ophavsretten,  

 men ikke en brugsret.
Når selve ophavsretten derfor utvivlsomt ikke  

 overdrages,  

 vil en brugsret derfor alene kunne være omfattet af afskrivningslovens § 40,  

 stk. 2, i tilfælde af, at aftalen om brugsret reelt indebærer en overdragelse  

 af selve ophavsretten.
Dette må antages i al væsentlighed alene at kunne være  

 tilfældet i omgåelsessituationer.
 X A/S' aftaler  

 med filmproducenter indebærer efter repræsentantens opfattelse ikke, at X A/S  

 reelt erhverver ophavsretten til de pågældende film.
Blandt andet  

 omfatter X A/S' brugsret kun en begrænset del af den periode, i hvilken  

 producentens rettigheder er beskyttet efter lovgivningen om ophavsret, typisk  

 10-20 pct. af beskyttelsesperioden.
Vel er det almindeligvis således, at de  

 største indtægter ved fremvisning og distribution af en film falder inden for  

 de første år efter premieren, men dette indebærer på den anden side ikke, at  

 der ikke er udsigt til indtægter senere hen i den ophavsretligt beskyttede  

 periode.
Sagen i  


  

 SKM2003.586.HR  


  

 vedrørte netop aftaler om brugsretten til ældre film, og det viser jo netop,  

 at  

 der også for ældre film består indtægtsmuligheder.
Hertil kommer  

 andre begrænsninger i X A/S' brugsret, først og fremmest med hensyn til det  

 geografiske område, i hvilket X A/S kan udnytte brugsretten.
X A/S' brugsret  

 omfatter som nævnt typisk Danmark og de øvrige nordiske lande.
Dette område  

 er,  

 set fra f.eks. en amerikansk producents synspunkt, et meget begrænset område,  

 og repræsenterer alene en brøkdel af producentens samlede indtægter for en  

 given film.
 Aftalerne kan  

 desuden være begrænset til forskellige medier - en del ældre aftaler  

 indeholder  

 for eksempel ikke retten til distribution via "pay per view".
 Sammenfattende  

 er det repræsentantens opfattelse, at svaret på spørgsmål 1 er  

 "ja".
 Ad spørgsmål 2:
 Hvis svaret på  

 spørgsmål 1 er "ja", er spørgsmålet efter repræsentantens  

 opfattelse  

 herefter, på hvilket tidspunkt udgiften til erhvervelsen af brugsretten er  

 fradragsberettiget.
 I en række  

 tilfælde vil indgåelse af bindende aftale med producenten, producentens  

 færdigproduktion af filmen (hvis denne ikke er færdigproduceret på  

 aftaletidspunktet) og den danske biografpremiere falde inden for samme  

 indkomstår.
 I nogle tilfælde  

 er de film, der er omfattet af aftalen, imidlertid ikke færdigproducerede på  

 det tidspunkt, hvor X A/S indgår bindende aftale med producenten.
 Det fremgår  

 efter repræsentantens opfattelse af  


  

 SKM2003.586.HR  


,  

 at udgifterne til erhvervelse af filmrettigheder skal fradrages på det  

 tidspunkt, hvor disse er "anvendt". Ifølge de indgåede aftaler  

 mellem  

 selskabet og filmproducenterne i denne sag var det aftalt, at selskabet  

 skulle  

 betale 363.635 kr. for brugsrettighederne, hvoraf 323.135 kr. skulle betales  

 i  

 1993 og 40.500 kr. i 1994. Højesteret fandt, at de 323.135 kr. måtte anses  

 for  

 "anvendt" i 1993, mens de 40.500 kr. måtte anses for  

 "anvendt"  

 i 1994. Ud fra det offentliggjorte referat af afgørelsen er det ikke muligt  

 at  

 afgøre, hvorledes dette hænger sammen med det grundlæggende  

 retserhvervelsesprincip.
En betydelig del  

 af de film, som X A/S indgår aftaler med filmproducenter om, har på  

 aftaletidspunktet  

 endnu ikke haft premiere i Danmark.
Hertil kommer, at man i en række tilfælde  

 indgår aftale med producenten et eller i enkelte tilfælde to år før  

 premieretidspunktet.  

 Det sker også, at der indgås aftale med producenten, førend filmen er  

 færdigproduceret.
Endelig er det således, at visse aftaler omfatter  

 brugsretten  

 til mere end én film.
Det skal i denne forbindelse bemærkes, at X A/S selv  

 bestemmer premieretidspunktet i Danmark, og at dette derfor ikke nødvendigvis  

 ligger fast på det tidspunkt, hvor der indgås aftale med producenten.
Efter  

 repræsentantens opfattelse må udgiften til erhvervelse af brugsretten til  

 film  

 være fradragsberettiget på det tidspunkt, hvor der indgås endelig og bindende  

 aftale med producenten, jf. det grundlæggende retserhvervelsesprincip.
I  

 tilfælde af, at de af aftalen med producenten omfattede film på  

 aftaletidspunktet endnu ikke er færdigproducerede, og aftalen er betinget af  

 færdigproduktion af de pågældende film, er udgiften fradragsberettiget på det  

 tidspunkt, hvor producenten har opfyldt sine forpligtelser med hensyn til  

 færdigproduktion af de film, der er omfattet af aftalen.
 Ovennævnte  

 gælder efter repræsentantens opfattelse, uanset om aftaletidspunktet ligger  

 forud  

 for det år, hvor de af aftalen omhandlede film har premiere i Danmark, idet X  

 A/S ved indgåelsen af aftalen (og producentens opfyldelse af sine eventuelle  

 forpligtelser i henhold til denne) må anses for at have afholdt en endelig  

 driftsomkostning, jf. det almindelige retserhvervelsesprincip.
Hvis Skatterådet  

 imidlertid er af den opfattelse, at der ikke kan være fradrag forud for  

 premieretidspunktet, må der i så fald være fradrag på det tidspunkt, hvor de  

 af  

 aftalen omfattede film har premiere i Danmark.
I tilfælde af at en aftale  

 omfatter flere film, og disse har premiere i forskellige år, må  

 fradragstidspunktet være premiereåret for den første film, der er omfattet af  

 aftalen.
Det er ikke muligt på objektivt grundlag at opdele  

 anskaffelsessummen  

 på de enkelte film, hvis en aftale omfatter flere film.
Ofte er en aftale en  

 "pakkeløsning", hvor X A/S har ønske om, at "pakken"  

 omfatter en eller flere bestemte film, mens producenten på sin side til  

 gengæld  

 stiller krav om, at "pakken" også inkluderer andre (mindre  

 "sikre") film.
 Ad spørgsmål 3  

 og 4:
 Repræsentanten  

 anfører, at praksis om fradrag for forudbetalte omkostninger er ændret ved  

 Landsskatterettens  

 kendelse offentliggjort i  


  

 SKM2003.447.LSR  


.  

 Told- og Skattestyrelsen har udsendt cirkulære nr. 2004-06 i anledning heraf.
 Det fremgår af  

 dette cirkulære, at forudbetalte omkostninger kan fradrages på  

 betalingstidspunktet, forudsat forudbetalingen ikke vedrører en periode på  

 mere  

 end 12 måneder.
 Forudsat at  

 Skatterådet er enig i, at X A/S' betalinger for erhvervelse af brugsret til  

 film er fradragsberettigede driftsomkostninger, jf. spørgsmål 1 ovenfor, men  

 finder, at fradragstidspunktet ikke er sammenfaldende med aftaletidspunktet i  

 tilfælde af, at premiereåret ligger senere end aftaleåret, jf. spørgsmål 2  

 ovenfor, må der efter repræsentantens opfattelse principielt være tale om  

 forudbetalte omkostninger.
 Da Højesteret i  


  

 SKM2003.586.HR  


  

 netop ikke har periodiseret udgifterne over aftalernes løbetid, men anset  

 disse  

 for endeligt afholdt på betalingstidspunktet, må konsekvensen efter  

 repræsentantens  

 opfattelse være, at X A/S kan fradrage betalinger for erhvervelse af brugsret  

 til film på betalingstidspunktet, hvis betalingstidspunktet ligger mindre end  

 12 måneder forud for det tidspunkt, hvor den pågældende udgift kan anses for  

 afholdt (f.eks. premieretidspunktet).
 Endelig  

  har selskabets repræsentant henledt SKATs opmærksomhed på afgørelsen  

 TfS  

 1989, 224 LSR, hvor modtagne og afgivne forudbetalinger af løbende licenser  

 (royalties), som efter licenskontrakterne var endeligt erhvervede, skulle  

 medregnes i indkomstopgørelsen for det år, hvor de var betalt.
Repræsentanten  

 anfører, at Landsskatteretten således alene lagde vægt på, at der var tale om  

 en endelig retserhvervelse, fordi forudbetalingerne ikke kunne kræves  

 tilbagebetalt, og at omkostningerne derfor i skattemæssig henseende var  

 afholdt  

 i betalingsåret.
Repræsentanten fremhæver, at Landsskatteretten helt klart  

 ikke  

 tillagde det nogen betydning, at der var tale om udgifter, hvis  

 indkomstskabende  

 effekt utvivlsomt må have rakt ud over betalingsåret.
Det er repræsentantens  

 opfattelse, at omstændighederne i landsskatteretssagen derfor i al  

 væsentlighed  

 er sammenlignelige med omstændighederne vedrørende X A/S' erhvervelse af  

 brugsrettigheder til filmrettigheder.
SKATs  

 indstilling og begrundelse Ad spørgsmål 1:
 Det fremgår af  

 Højesteretsdommen  


  

 SKM2003.586.HR  


,  

 at der ikke er tale om erhvervelse af en immateriel rettighed i henhold til  

 den  

 dagældende lov om særlig indkomstskat m.v. § 15, stk. 1, jf. § 2, nr. 4, (for  

 rettigheder  

 erhvervet efter 19. maj 1993 ligningslovens §  

 16 F, stk. 2, jf. 16 E, stk. 1, nr. 2), hvis der ved  

 overdragelsen sker en begrænsning af den immaterielle rettighed, således at  

 erhververen  

 ikke opnår den fulde ejendomsret over rettigheden.
Højesteret  

 fandt, at selskabet kunne fradrage udgifterne til erhvervelse af  

 brugsrettigheder til film som en driftsomkostning efter statsskattelovens §  

 6,  

 stk. 1, litra a.  De beløb, som selskabet i de omhandlede indkomstår  

 havde  

 betalt for brugsrettighederne, måtte anses for "anvendt" til at  

 erhverve,  

 sikre og vedligeholde indkomsten, hvorfor udgifterne var fradragsberettigede  

 som driftsomkostninger i de pågældende indkomstår, jf. statsskattelovens § 6,  

 stk. 1, litra a.
Der skulle således ikke ske periodisering.
Afskrivningsloven  

 § 40, stk. 2, vedrører efter sin ordlyd afskrivning på andre immaterielle  

 aktiver end goodwill.
Bestemmelsen afløser en bestemmelse i ligningsloven om  

 afskrivning på "tidsbegrænsede og tidsubegrænsede rettigheder"  

 (tidligere afskrivning på "tidsbegrænsede rettigheder" efter lov om  

 særlig indkomstskat m.v.). Det fremgår af bemærkningerne til  

 afskrivningsloven,  

 at ændringen fra "tidsbegrænsede og tidsubegrænsede rettigheder"  

 til  

 "immaterielle aktiver" alene er af sproglig karakter, og at der  

 ikke  

 herved blev tilsigtet nogen indholdsmæssig ændring i forhold til gældende  

 praksis.
Efter SKATs opfattelse må det derfor lægges til grund, at  

 Højesteretsdommen fortsat har præjudikatsværdi, selv om den kun direkte  

 vedrører forståelsen af den tidligere bestemmelse i lov om særlig  

 indkomstskat  

 m.v. § 2, nr. 4.
 Højesteretsdommen  

 vedrørte erhvervelse af brugsrettighederne til film, der allerede havde haft  

 premiere  

 ("gamle" film). Der var tale om 3 konkrete kontrakter, der løb 3  

 år,  

 4 år og tidsubegrænset.
 Højesterets  

 begrundelse for at anse de pågældende udgifter til brugsrettigheder til  

 filmrettigheder for driftsomkostninger, omfattet af statsskattelovens § 6,  

 stk.  

 1, litra a, kan efter SKATs opfattelse med samme vægt anføres til støtte for  

 at  

 behandle udgifter til erhvervelse af brugsrettigheder til premierefilm eller  

 endnu ikke færdigproducerede film som driftsudgifter.
 Da X A/S i  

 lighed med hvad der var tilfældet i højesteretssagen erhverver  

 brugsrettigheder  

 til filmrettigheder for en begrænset periode, er det herefter SKATs  

 opfattelse,  

 at selskabets udgifter til erhvervelse af brugsrettigheder til  

 filmrettigheder,  

 skal behandles som driftsomkostninger, jf. statsskattelovens § 6, stk. 1,  

 litra  

 a, uanset om der er tale om "gamle" film, premierefilm eller endnu  

 ikke færdigproducerede film.
I sagen  


  

 SKM2003.586.HR  


  

 gav Højesteret fradrag for afholdte udgifter til erhvervelse af  

 brugsrettigheder  

 til filmrettigheder i de indkomstår, hvor udgifterne i overensstemmelse  

 betalingsvilkårene i det tre indgåede aftaler blev betalt.
Højesteret foretog  

 herved en ordlydsfortolkning af ordet "anvendt" i statsskattelovens  

 §  

 6, stk. 1, litra a, idet Højesteret fandt, at udgifterne var  

 "anvendt" og dermed var fradragsberettigede i de indkomstår, hvor  

 der  

 skete betaling.
 Ved at give  

 fradragsret på betalingstidspunktet, afviste Højesteret, at udgifterne skulle  

 aktiveres og afskrives over den periode, hvor kontrakterne skabte grundlag  

 for  

 indtjening.
Det bemærkes i  

 denne forbindelse, at den praksis, der ifølge Ligningsvejledningen 2006-1,  

 afsnit  


  

 E.A.3.2  


,  

 gælder for periodisering af forudbetalte udgifter, der fradrages efter  

 statsskattelovens  

 § 6, stk. 1, litra a, ikke er relevant for så vidt angår fastlæggelse af  

 fradragstidspunktet for beløb, der betales i henhold til kontrakter angående  

 ikke-færdigproducerede film.
Dette skyldes, at denne pågældende praksis alene  

 vedrører situationer, hvor der på forhånd betales for ydelser, der løbende  

 skal  

 stilles til rådighed i en fremtidig periode Endvidere er der  

 ikke grundlag for at opstille et krav om, at en udgift skal have haft  

 indkomstvirkning i det indkomstår, hvor den afholdes.
 Efter SKATs opfattelse kan det  

 herefter lægges til grund, at også beløb, der i henhold til den indgåede  

 kontrakt betales for brugsrettighederne til filmrettighederne vedrørende  

 premierefilm eller endnu ikke færdigproduceret film, kan fradrages på  

 betalingstidspunkterne.
SKAT indstiller herefter, at  

 Skatterådet som svar på spørgsmål 1 udtaler, at X A/S's udgifter til  

 erhvervelse  

 af brugsrettigheder til film skal behandles som driftsudgifter, jf.  

 statsskattelovens § 6, stk. 1, litra a.
Udgifterne til erhvervelse af film er  

 "anvendt" og dermed fradragsberettigede i de indkomstår, hvor  

 betalingerne sker i henhold til de indgåede kontrakter, jf.  


  

 SKM2003.586.HR  


.  

 Det er uden betydning for den skattemæssige behandling af udgifterne, om der  

 sker erhvervelse af "gamle" film, premierefilm eller film, der  

 endnu  

 ikke er færdigproducerede på tidspunktet for kontraktens indgåelse.
Hvis en filmrettighed overdrages  

 fuldt ud, skal udgifterne til erhvervelsen afskrives efter afskrivningslovens  

 §  

 40, stk. 2, jf.
TfS 1994, 669 LR, der er kommenteret i TfS 1995, 80 DEP.
Ad spørgsmål 2,  

 3 og 4 Besvarelsen  

 bortfalder som følge af svaret på spørgsmål 1.
Skatterådets  

 afgørelse og begrundelse Skatterådet  

 tiltrådte SKATs indstilling og begrundelse.
Svaret er bindende  

 for skattemyndighederne i følgende periode Svaret er  

 bindende i 5 år fra afgørelsens dato.
