Vedrørende kautionistens stilling ved genforhandling om forlængelse af  

 debitors kredit.
Pengeinstituttet fandt ikke, at bestemmelsen var af  

 interesse for kautionisten.
 Tilsynet udtalte, at pengeinstituttet i overensstemmelse med god bank-  

 og sparekassepraksis burde have rettet henvendelse til kautionisten.
 Tilsynets skrivelse af 23. december 1985 vedrørende kautionists stilling  

 ved genforhandling om forlængelse af debitors kredit.
Om kredittens afvikling var det i kontrakten bestemt, at spørgsmålet herom  

 skulle tages op til drøftelse hvert år ved forelæggelse af regnskab.
Der  

 havde været afholdt møde i april 1983 uden kautionistens deltagelse.
I  

 november blev kreditten opsagt som misligholdt.
Kontoen var overtrukket på  

 tidspunktet for forhandlingen, og debitors regnskab for 1982 udviste  

 utilfredsstillende indtægts- og formueforhold.
 Fra pengeinstituttets side blev det gjort gældende, at bestemmelsen om  

 genforhandling hvert år var en intern bestemmelse uden direkte interesse for  

 kautionisten.
 Tilsynet udtalte, at bestemmelsen efter tilsynets opfattelse måtte  

 tillægges betydning også for kautionisten som kontraktspart, og at  

 pengeinstituttet i overensstemmelse med god pengeinstitutpraksis burde have  

 rettet henvendelse til kautionisten med henblik på dennes deltagelse i  

 drøftelsen herom.
