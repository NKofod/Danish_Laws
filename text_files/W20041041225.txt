Medlemmet  

 arbejdede hos arbejdsgiveren A frem til den 31. januar 2003 og rejste den 1.  

 februar  

 2003 til Schweiz.
Medlemmet fandt senere ud af, at Schweiz havde tilsluttet  

 sig  

 EØS-aftalen pr. 1. juni 2002. Medlemmet kontaktede i maj måned 2003 sin  

 a-kasse  

 herom.
Den 20. maj 2003 modtog a-kassen medlemmets ansøgning om en attest E  

 303. Den 8. august 2003 ansøgte a-kassen om dispensation for  

 ægtefælleflytning.  

 I ansøgningen oplyste a-kassen, at det ikke kunne udelukkes, at medlemmet  

 havde  

 fået forkert vejledning, hvilket betød, at medlemmet rejste til Schweiz, uden  

 at  

 have søgt om attest E 303 og derfor ikke havde tilmeldt sig  

 arbejdsformidlingen  

 i Schweiz.
 Arbejdsdirektoratet  

 gav afslag på attest E 303. Direktoratet lagde ved afgørelsen vægt på, at  

 medlemmet  

 ikke havde søgt om attesten inden sin afrejse fra Danmark, og at medlemmet  

 ikke  

 på noget tidspunkt havde været tilmeldt Arbejdsformidlingen i hverken Danmark  

 eller Schweiz.
Medlemmet  

 klagede den 29. september 2003 og anførte, at grunden til, at han skulle til  

 Schweiz var, at hans kone var blevet udstationeret i Schweiz for en 3-årig  

 periode.
Medlemmet anførte, at a-kassen ved hans telefoniske henvendelse i  

 maj  

 2003 indrømmede, at kassen havde afgivet forkerte oplysninger til ham.
Ankenævnet  

 ændrede Arbejdsdirektoratets afgørelse, og traf afgørelse om, at der var  

 grundlag  

 for at se bort fra, at M havde ansøgt om attest E 303 efter sin udrejse af  

 Danmark, og at M således var berettiget til en attest E 303 til  

 arbejdssøgning  

 i Schweiz fra den 1. februar 2003, såfremt de øvrige betingelser herfor er  

 opfyldt.
Ankenævnet fandt endvidere, at der var grundlag for at se bort fra,  

 at  

 M i attest-perioden ikke var tilmeldt den offentlige Arbejdsformidling i  

 Schweiz.
 Ansøgning inden afrejsen:
Ankenævnet  

 fandt det sandsynliggjort, at M ved sin henvendelse til a-kassen den 16.  

 oktober  

 2002 fik den opfattelse, at han ikke kunne få en attest E 303 til  

 arbejdssøgning i Schweiz.
Nævnet lagde herved vægt på, at a-kassen havde  

 udtalt, at den ikke kunne udelukke, at M ved sin henvendelse til a-kassen  

 modtog forkert vejledning.
Nævnet  

 lagde i den forbindelse endvidere vægt på, at a-kassen har en  

  

 særlig  

  

 vejledningsforpligtelse, når et  

 medlem oplyser, at medlemmet overvejer at rejse til udlandet for at søge  

 eller  

 overtage arbejde.
A-kassen skal ved underretningen vejlede om de rettigheder  

 og  

 pligter, der har betydning i den forbindelse.
Aftalen om fri bevægelighed for  

 personer mellem EU og Schweiz trådte i kraft den 1. juni 2002, og da M den  

 16.  

 oktober 2002 henvendte sig til sin a-kasse, var han derfor som udgangspunkt  

 berettiget til at ansøge om at søge arbejde i Schweiz med danske dagpenge i 3  

 måneder (attest E 303). Da a-kassen oplyste M, at han ikke var berettiget  

 hertil, blev han forkert vejledt.
Nævnet anså det for overvejende  

 sandsynligt,  

 at M ville have ansøgt om attesten inden sin afrejse, såfremt han ikke havde  

 fået den opfattelse, at Schweiz ikke var omfattet af EØS-aftalen.
 Tilmelding til arbejdsformidlingen i  

 Schweiz:
Ankenævnet  

 lagde vægt på, at M, som følge af a-kassens forkerte vejledning, ikke fik den  

 vejledning om tilmelding til arbejdsformidlingen i Schweiz, han ellers ville  

 have fået.
Nævnet fandt, at M efter alt at dømme ville have tilmeldt sig  

 arbejdsformidlingen i Schweiz i attestens gyldighedsperiode, hvis han havde  

 fået udstedt en attest E 303 og var blevet vejledt korrekt i relation hertil.
EØS.  

 Medlemmet, der var fulgt med sin kone til Schweiz, havde ansøgt om en attest  

 E  

 303 efter sin udrejse fra Danmark, men fik dispensation fra kravet om, at  

 ansøgningen skulle have været indgivet inden udrejsen fra Danmark, idet  

 a-kassen havde vejledt medlemmet forkert.
Endvidere gaves dispensation for,  

 at  

 medlemmet i attest-perioden ikke var tilmeldt den offentlige  

 arbejdsformidling  

 i Schweiz Ankenævnet har behandlet Deres klage på møde den 3.  

 juni 2004.
Nævnet traf denne A F G Ø R E L S  

 E Ankenævnet finder, at der er grundlag for at se bort  

 fra, at De har ansøgt om attest E 303 efter Deres udrejse af Danmark.
De er  

 således berettiget til en attest E 303 til arbejdssøgning i Schweiz fra den  

 1.  

 februar 2003, såfremt de øvrige betingelser herfor er opfyldt.
 Ankenævnet finder endvidere, at der er grundlag for at  

 se bort fra, at De i attest-perioden ikke var tilmeldt den offentlige  

 Arbejdsformidling i Schweiz.
B E G R U N D E L S E Ankenævnet har lagt til grund, at -  

 	  

 Deres kone den 26.  

 juni 2002 indgik aftale med sin arbejdsplads om udstationering til Schweiz i  

 perioden fra den 11. august 2002 til den 10. august 2005, -  

 	  

 De har oplyst, at De  

 den 16. oktober 2002 telefonisk kontaktede Deres a-kasse for at forhøre Dem,  

 hvorledes De skulle forholde Dem, når De flyttede fra Danmark til Schweiz i 3  

 år, -  

 	  

 De har oplyst, at De  

 ved Deres henvendelse til a-kassen fik at vide, at Schweiz ikke var omfattet  

 af  

 EØS-reglerne vedrørende arbejdsløshedsforsikring, -  

 	  

 De den 1. februar 2003  

 rejste fra Danmark til Schweiz, -  

 	  

 De den 12. maj 2003  

 ansøgte om en attest E 303, -  

 	  

 Deres a-kasse ved  

 ansøgningen om en attest E 303 til Dem anførte, at kassen ikke kunne  

 udelukke,  

 at De havde fået forkert vejledning, hvilket for Dem betød, at De rejste til  

 Schweiz uden at have søgt om attest E 303 og derfor ikke havde tilmeldt Dem  

 arbejdsformidlingen i Schweiz, -  

 	  

 De i Deres klage af  

 den 29. september 2003 har oplyst, at De er tilmeldt Arbejdsformidlingen i  

 Schweiz.
 Ansøgning inden  

 afrejsen:
 Ankenævnet finder det sandsynliggjort, at De ved Deres  

 henvendelse til a-kassen den 16. oktober 2002 fik den opfattelse, at De ikke  

 kunne få en attest E 303 til arbejdssøgning i Schweiz.
Nævnet har herved lagt vægt på, at a-kassen har udtalt,  

 at den ikke kan udelukke, at De ved Deres henvendelse til a-kassen modtog  

 forkert vejledning.
Nævnet har i den forbindelse endvidere lagt vægt på, at  

 a-kassen har en særlig vejledningsforpligtelse, når et medlem oplyser, at  

 medlemmet overvejer at rejse til udlandet for at søge eller overtage arbejde.  

 A-kassen skal ved underretningen vejlede om de rettigheder og pligter, der  

 har  

 betydning i den forbindelse.
 Aftalen om fri bevægelighed for personer mellem EU og  

 Schweiz trådte i kraft den 1. juni 2002, og da De den 16. oktober 2002  

 henvendte Dem til Deres a-kasse, var De derfor som udgangspunkt berettiget  

 til  

 at ansøge om at søge arbejde i Schweiz med danske dagpenge i 3 måneder  

 (attest  

 E 303). Da a-kassen oplyste Dem, at De ikke var berettiget hertil, blev De  

 forkert vejledt.
 Det må således anses for overvejende sandsynligt, at De  

 ville have ansøgt om attesten inden Deres afrejse, såfremt De ikke havde fået  

 den opfattelse, at Schweiz ikke var omfattet af EØS-aftalen.
 Tilmelding til  

 arbejdsformidlingen i Schweiz:
 Ankenævnet har lagt vægt på, at De, som følge af  

 a-kassens forkerte vejledning, ikke fik den vejledning om tilmelding til  

 arbejdsformidlingen i Schweiz, De ellers ville have fået.
 Ankenævnet finder, at De efter alt at dømme ville have  

 tilmeldt Dem arbejdsformidlingen i Schweiz i attestens gyldighedsperiode,  

 hvis  

 De havde fået udstedt en attest E 303 og var blevet vejledt korrekt i  

 relation  

 hertil.
Ankenævnet henviser til -  

 	  

 artikel 69 i Rådets  

 Forordning (EØF) nr. 1408/71 og artikel 83 i Forordning nr. 574/72, -  

 	  

 § 65 i lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002, og -  

 	  

 § 1 og § 12 i  

 bekendtgørelse nr. 310 af den 19. maj 1999 om en a-kasses pligt til at  

 vejlede  

 m.v. med tilhørende vejledning.
 Ankenævnet ændrer Arbejdsdirektoratets afgørelse af den  

 4. september 2003 således, at De som udgangspunkt var berettiget til danske  

 dagpenge under arbejdssøgning i Schweiz.
 Ankenævnet har samtidig hermed anmodet  

 Arbejdsdirektoratet om at vurdere, om de øvrige betingelser for at opnå en  

 attest E 303 var opfyldt på Deres afrejsetidspunkt samt om at vurdere,  

 hvorvidt  

 de øvrige betingelser for at modtage dagpenge i attestens gyldighedsperiode  

 var  

 opfyldt, og om De i givet fald skal have efterbetalt dagpenge og renter  

 heraf.  

 Ved disse vurderinger skal der tages hensyn til, at De ved Deres henvendelse  

 til a-kassen den 16. oktober 2002 blev forkert vejledt af kassen.
 Arbejdsdirektoratet vil herefter træffe en ny afgørelse  

 i sagen med klagemulighed til Arbejdsmarkedets Ankenævn.
På ankenævnets  

 vegne X X Fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
X Arbejdsløshedskasse Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  Den 12. august 2003 har direktoratet modtaget Deres  

 ansøgning om at bevare Deres danske dagpenge i 3 måneder under arbejdssøgning  

 i  

 Schweiz (attest E 303). De har oplyst, at De rejste fra Danmark den 1.  

 februar  

 2003. Ansøgningen er underskrevet af Dem den 12. maj 2003.
 Det fremgår videre, at Deres a-kasse har modtaget  

 ansøgningen den 20. maj 2003.
Deres a-kasse har ved oversendelsen af ansøgningen til  

 direktoratet oplyst, at man den 20. maj 2003 modtog Deres ansøgning, og  

 derefter den 24. maj 2003 bad Dem sende dokumentation for Deres ægtefælles  

 overtagelse af arbejde i Schweiz.
De blev også bedt om at oplyst, hvilken  

 vejledning De havde fået af a-kassen, samt om De var tilmeldt  

 arbejdsformidlingen  

 i Schweiz.
 A-kassen har videre oplyst, at de ikke kan udelukkes,  

 at De har fået forkert vejledning ved Deres henvendelse omkring flytning til  

 Schweiz.
 Den 15. juli 2003 har De pr. telefax sendt  

 dokumentation for Deres ægtefælles overtagelse af arbejde i Schweiz . De har  

 også oplyst, at De ikke har været tilmeldt arbejdsformidlingen i Schweiz ,  

 men  

 at De har søgt forskellige jobs.
De har videre oplyst, at De første gang kontaktede  

 a-kassen den 16. oktober 2002 for at hente oplysninger vedrørende flytning  

 fra  

 Danmark til Schweiz.
De fik her oplyst, at Danmark ikke havde aftale med  

 Schweiz vedrørende arbejdsløshedsforsikring.
 Sekretariatet har følgende tilføjelse:
 Af a-kassens dispensationsansøgning af den 8. august  

 2003 fremgår:
Ansøgningen er indleveret efter afrejsen til Schweiz,  

 idet medlemmet oplyser, at han er blevet fejlagtigt vejledt af a-kassen om,  

 at  

 Schweiz ikke var tilknyttet EØS-samarbejdet.
Hovedledelsen kan ikke udelukke,  

 at medlemmet har fået forkert vejledning, hvilket betød, at medlemmet rejste  

 til Schweiz uden at have søgt om attest E 303 og derfor ikke har tilmeldt sif  

 arbejdsformidlingen i Schweiz. 2. Arbejdsdirektoratets  

 afgørelse Direktoratet traf den 5. september 2003 denne  

 afgørelse:
  De har ikke ret til en attest E 303 under arbejdssøgning  

 i Schweiz fra den 1. februar 2003.
Begrundelse Vi har lagt vægt på, at De ikke har søgt om en attest E  

 303 før Deres afrejse fra Danmark den 1. februar 2003.
 Vi har videre lagt vægt på, at De ikke på noget  

 tidspunkt har været tilmeldt Arbejdsformidlingen i hverken Danmark eller  

 Schweiz.
Det er en betingelse for ret til en attest E 303, at  

 man har søgt om attesten før afrejse til det andet EØS-land.
Det fremgår af  

 artikel 69, stk. 1, i forordning (EØF) nr. 1408/71, artikel 83, stk. 2, i  

 forordning (EØF) nr. 574/72, og pkt. 175 i direktoratets vejledning nr. 140  

 af  

 14. september 1999 om arbejdsløshedsforsikring i relation til EØS-landene.
 Ansøgningen er modtaget rettidigt, hvis enten  

 Arbejdsdirektoratet, a-kassen eller Arbejdsformidlingen har modtaget den  

 inden  

 den dato, der er opgivet som ønsket afrejsedato på ansøgningsskemaet.
For at kunne få dagpenge er det bl.a. en betingelse at  

 man skal være tilmeldt og have kontakt til AF.
Man er tilmeldt, når man er  

 registreret i AFs edb-system som arbejdssøgende, jf. § 6, stk. 1, i  

 bekendtgørelse nr. 516 af 17. juni 2003..
 Ukendskab tilreglerne, manglende eller  

 forkert vejledning fra en arbejdsløshedskasse kanikke give Dem en bedre  

 retsstilling, end lov om arbejdsløshedsforsikring m.v.og forordningen hjemler  

  

 .
3. Klagen til  

 ankenævnet I Deres klage modtaget i Arbejdsdirektoratet den 3.  

 oktober 2003 skrev De følgende:
Den 16. oktober 2002 henvendte jeg mig første gang til  

 STA for at få oplysninger om, hvordan jeg skulle forholde mig, når jeg  

 flyttede  

 fra Danmark til Schweiz i 3 år.
Grunden var, at min kone er udstationeret i 3  

 år.
Jeg har søgt og fået orlov fra mit arbejde hos TDC, for at kunne følge  

 med  

 min kone til udlandet.
 Pr. telefon fik jeg oplyst, at Schweiz ikke er et  

 EU-land, og der foreligger ingen aftaler mellem Schweiz og EU.
 Det har så senere vist sig, at denne oplysning ikke var  

 korrekt, idet Schweiz fra Juli 2002 betragtes som værende medlem af  

 EØS-landene.
 Dette meddeler jeg X Arbejdsløshedskasse i maj måned  

 2003, og de indrømmer, at de har givet forkerte oplysninger.
 Vi aftaler herefter, at jeg skal søge om dispensation,  

 en såkaldt attest E 303. Jeg får tilsendt en kopi af ansøgningen, som X  

 Arbejdsløshedskasse sender til Arbejdsdirektoratet, sammen med en pjece om at  

 være arbejdsløshedsforsikret i EØS.
 Jeg er tilmeldt arbejdsformidlingen i Schweiz.  

 Personalberater Daniel K  har oplyst mig, at jeg tidligst kan forvente, at  

 arbejdsformidlingen i Schweiz anviser mig et arbejde engang i juli 2004.
 Jeg har søgt forskelligt arbejde siden februar 2003,  

 men desværre uden held.
Jeg kan ikke acceptere afgørelsen fra  

 Arbejdsdirektoratet.
Hvis ikke jeg kan søge hjælp eller vejledning hos X  

 Arbejdsløshedskasse i en sådan sag, så ved jeg ikke, hvem der kan hjælpe.
4. Arbejdsdirektoratets  

 bemærkninger til klagen Arbejdsdirektoratet skrev følgende den 8. oktober 2003:
 Direktoratet sender klage over afgørelse af 5.  

 september 2003.
Der er ikke kommet nye oplysninger, der giver  

 direktoratet anledning til at ændre afgørelsen. 5. Nyt efter  

 klagen Intet.
6. Regler Rådets  

 forordning (EØF) nr. 1408/71 af den 14. juni 1971 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet KAPITEL 6 ARBEJDSLØSHED Afdeling 2 Arbejdsløse, der rejser til en anden  

 medlemsstat end den kompetente stat Artikel 69 Betingelser og grænser for bevarelse af ret  

 til ydelser 1.  

 	  

 En helt arbejdsløs  

 arbejdstager eller selvstændig erhvervsdrivende, der opfylder de i en  

 medlemsstats lovgivning foreskrevne betingelser for ret til ydelser, og som  

 rejser til en eller flere andre medlemsstater for at søge beskæftigelse dér,  

 bevarer sin ret til disse ydelser under følgende betingelser og inden for  

 følgende  

 grænser:
a)  

 	  

 han skal før sin  

 afrejse have været tilmeldt som arbejdssøgende og have stået til rådighed for  

 arbejdsformidlingen i den kompetente stat i mindst fire uger, efter at han  

 blev  

 arbejdsløs.
Det kompetente arbejdsformidlingskontor eller den kompetente  

 institution kan dog give samtykke til, at han rejser inden udløbet af denne  

 frist b)  

 	  

 han skal tilmelde sig  

 som arbejdssøgende ved arbejdsformidlingen i hver af de medlemsstater, han  

 rejser til, og underkaste sig den dér bestående kontrol; denne betingelse  

 anses  

 for opfyldt for tidsrummet forud for tilmeldingen, såfremt denne sker inden  

 syv  

 dage efter det tidspunkt, da den pågældende er ophørt med at stå til rådighed  

 for arbejdsformidlingen i den stat, han har forladt; i undtagelsestilfælde  

 kan  

 det kompetente arbejdsformidlingskontor eller den kompetente institution  

 forlænge denne frist c)  

 	  

 retten til ydelser  

 bevares i et tidsrum af højst tre måneder, regnet fra det tidspunkt, da den  

 pågældende er ophørt med at stå til rådighed for arbejdsformidlingen i den  

 stat, han har forladt, dog således at det samlede tidsrum, for hvilket der  

 tilkendes ydelser, ikke kan overstige det tidsrum, for hvilket den pågældende  

 har ret til ydelser i medfør af den nævnte stats lovgivning; hvor det drejer  

 sig om en sæsonarbejder, er dette tidsrum yderligere begrænset til den  

 resterende del af den sæson, for hvilken han er ansat.
2.  

[ ] Forordning (EØF)  

 nr. 574/72 af den 21. marts 1972 om regler til gennemførelse af forordning  

 (EØF) nr. 1408/71 om anvendelse af de sociale sikringsordninger på  

 arbejdstagere,  

 selvstændige erhvervsdrivende og deres familiemedlemmer, som flytter inden  

 for  

 Fællesskabet KAPITEL 6 YDELSER VED ARBEJDSLØSHED Gennemførelse af forordningens artikel 69 Artikel 83 Betingelser og grænser for bevarelse af ret  

 til ydelser, når den arbejdsløse rejser til en anden medlemsstat 1.  

 	  

 For at bevare sin  

 ret til ydelser skal den i forordningens artikel 69, stk. 1, omhandlede  

 arbejdsløse  

 for institutionen på det sted, hvortil han er rejst, fremlægge en attest,  

 hvorved den kompetente institution bekræfter, at den pågældende fortsat har  

 ret  

 til ydelser på de i stk. 1, litra b), i den nævnte artikel fastsatte vilkår.  

 Den kompetente institution skal i denne attest navnlig angive:
a)  

 	  

 størrelsen af den  

 ydelse, der efter den kompetente stats lovgivning skal udbetales den  

 arbejdsløse b)  

 	  

 det tidspunkt,  

 hvorfra den arbejdsløse er ophørt med at stå til rådighed for  

 arbejdsformidlingen  

 i den kompetente stat c)  

 	  

 den frist, der er  

 indrømmet efter forordningens artikel 69, stk. 1, litra b), for tilmelding  

 som  

 arbejdssøgende i den medlemsstat, hvortil den arbejdsløse er rejst d)  

 	  

 det længste tidsrum,  

 hvori retten til ydelser kan bevares efter forordningens artikel 69, stk. 1,  

 litra c) e)  

 	  

 forhold, der kan  

 ændre retten til ydelser.
 2.  

 	  

 En arbejdsløs, der  

 agter at rejse til en anden medlemsstat for at søge beskæftigelse der, skal  

 før  

 sin afrejse anmode om at få udstedt den i stk. 1 omhandlede attest.  

 Fremlægger  

 den arbejdsløse ikke nævnte attest, retter institutionen på det sted, hvortil  

 han er rejst, henvendelse til den kompetente institution for at fremskaffe  

 den.  

 Arbejdsformidlingen i den kompetente stat skal sikre sig, at den arbejdsløse  

 er  

 underrettet om de forpligtelser, der påhviler ham i medfør af forordningens  

 artikel 69 og denne artikel.
 3.  

 	  

 Institutionen på det  

 sted, hvortil den arbejdsløse er rejst, underretter den kompetente  

 institution  

 om datoen for den arbejdsløses tilmelding samt om datoen for den første  

 udbetaling af ydelser og udbetaler den kompetente stats ydelser efter de  

 nærmere regler i lovgivningen i den medlemsstat, hvortil den arbejdsløse er  

 rejst.
 Institutionen på  

 det sted, hvortil den arbejdsløse er rejst, foretager eller foranlediger  

 foretaget  

 den foreskrevne kontrol, som om det drejede sig om en arbejdsløs, der  

 modtager  

 ydelser i medfør af den lovgivning, som gælder for institutionen.
Den underretter den  

 kompetente institution om ethvert forhold, der omfattes af stk. 1, litra e),  

 så  

 snart den er blevet bekendt hermed, og standser straks udbetaling af ydelsen  

 i  

 tilfælde af, at denne skal stilles i bero eller bortfalde.
Den kompetente  

 institution skal straks underrette den om, i hvilket omfang og fra hvilket  

 tidspunkt den arbejdsløses rettigheder ændres af dette forhold.
Først efter  

 at  

 denne underretning er modtaget, kan udbetaling af ydelserne i givet fald  

 genoptages.  

 I tilfælde af, at ydelsen skal nedsættes, udbetaler institutionen på det  

 sted,  

 hvortil den arbejdsløse er rejst, fortsat en nedsat ydelse til ham under  

 forbehold af afregning efter modtagelsen af den kompetente institutions svar.
 4.  

 	  

 To eller flere medlemsstater  

 eller deres kompetente myndigheder kan efter udtalelse fra Den Administrative  

 Kommission aftale andre gennemførelsesregler.
Lov om  

 arbejdsløshedsforsikring m.v., jf. lovebekendtgørelse nr. 799 af den 24.  

 september  

 2002 Kapitel 10 Ret til dagpenge og aktiveringsydelse § 65.  

  

 Arbejdsløshedskassen  

 skal vejlede medlemmet om de rettigheder og pligter, der følger af lovens  

 kapitel 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
Stk. 2.  

  

[ ] Stk. 3.  

  

[ ] Stk. 4.  

  

 Det påhviler medlemmet at medvirke ved tilvejebringelsen af de oplysninger,  

 der  

 er nødvendige for gennemførelsen af bestemmelserne i stk. 1-3.
 Stk. 5.  

  

 Nærmere regler om anvendelse af  

 bestemmelserne i stk. 1-4 fastsættes af direktøren for Arbejdsdirektoratet  

 efter forhandling med Landsarbejdsrådet.
Stk. 6.  

  

[ ] Bekendtgørelse nr. 310 af den 19. maj 1999 om en  

 a-kasses pligt til at vejlede m.v., som ændret ved bekendtgørelse nr. 1163 af  

 den 29. december 1999 Kapitel 1 Generel vejledningspligt § 1.  

  

 En  

 a-kasse har pligt til at vejlede sine medlemmer om de rettigheder og pligter,  

 der følger af kapitel 7-16 i lov om arbejdsløshedsforsikring m.v., samt om  

 medlemmets rettigheder og pligter i øvrigt efter arbejdsmarkedslovgivningen.
 Stk. 2. En  

 a-kasse har altid pligt til at give det enkelte medlem individuel og  

 personlig  

 vejledning, når medlemmet har særligt behov herfor.
Kapitel 2 Konkret vejledningspligt Udlandet § 12.  

  

 Når et  

 ledigt medlem oplyser, at medlemmet overvejer at rejse til udlandet for at  

 søge  

 eller overtage arbejde, skal a-kassen ved underretningen vejlede om de  

 rettigheder og pligter, der har betydning i den forbindelse.
Kapitel 4 Øvrige bestemmelser Medlemmets  

 oplysningspligt § 27.  

  

 Medlemmet  

 skal medvirke til at fremskaffe de oplysninger, som a-kassen har behov for at  

 kende for at kunne opfylde sin vejledningspligt.
Notatpligt § 28.  

  

 A-kassen  

 skal notere alle oplysninger, der kan have betydning for vejledningen af  

 medlemmet,  

 herunder de oplysninger, som medlemmet selv giver, jf. § 27.
 Stk. 2. A-kassen skal notere, hvad medlemmet  

 er blevet informeret og vejledt om efter bekendtgørelsen.
