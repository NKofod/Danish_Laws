 Civilretsdirektoratet afslog frigivelse af 100.000 kr. til  

 kapitalejers datter, idet det efter det oplyste om den båndlagte kapitals  

 størrelse og kapitalejers alder ikke kunne antages at være en velfærdssag for  

 kapitalejer at få frigivet midler til det angivne formål.
 A havde som båndlagt arv fået udlagt 947.246 kr., som bestyredes i en  

 godkendt forvaltningsafdeling på sædvanlige vilkår.
 A var 65 år, og søgte nu om tilladelse til, at der af de båndlagte midler  

 blev frigivet 100.000 kr., som skulle anvendes som gave til A's datter.
A havde i 1989 en skattepligtig indkomst på 193.063 kr.
Den skattepligtige  

 formue bestod alene af de båndlagte midler.
Datteren havde i 1989 en  

 skattepligtig indkomst på 231.284 kr. og en skattepligtig formue på -153.142  

 kr.
 Det var oplyst, at datteren var fastansat i det offentlige, og at A  

 ønskede at støtte datteren ved køb af lejlighed i forbindelse med skilsmisse.
 Under hensyn til forholdet mellem den båndlagte kapital og det ansøgte  

 beløb, kapitalejers alder og datterens økonomiske forhold, fandt  

 Civilretsdirektoratet ikke, at det var en velfærdssag for kapitalejer at opnå  

 mulighed for at yde økonomisk støtte til datteren.
 Ingen.
