 I tilslutning til Udenrigsministeriets bekendtgørelser nr. 17 af 17.  

 februar 1989, nr. 41 af 7. april 1989, samt nr. 83 af 3. september 1992,  

 Lovtidende C, meddeles det, at udenrigsministeren ved erklæring af 17. marts  

 1997, fremsendt til Europarådets generalsekretær, for et ubestemt tidsrum fra  

 den 5. april 1997 at regne, har forlænget gyldigheden af de tidligere afgivne  

 erklæringer i henhold til ovennævnte konventions artikel 25 samt  

 artikel 6(2) og 7(2) i henholdsvis konventionens fjerde og syvende  

 tillægsprotokol, hvorefter Danmark anerkender Den Europæiske  

 Menneskerettighedskommissions kompetence til at modtage klager fra  

 enkeltpersoner.
 Ved erklæring af 17. marts 1997, fremsendt til Europarådets  

 generalsekretær, har udenrigsministeren endvidere for et ubestemt tidsrum fra  

 den 5. april 1997 at regne forlænget gyldigheden af de tidligere afgivne  

 erklæringer i henhold til ovennævnte konventions artikel 46 samt  

 artikel 6(2) og 7(2) i henholdsvis konventionens fjerde og syvende  

 tillægsprotokol, hvorefter Danmark, under forudsætning af gensidighed i sager  

 rejst af stater, anerkender Den Europæiske Menneskerettighedsdom stols  

 kompetence som bindende uden særlig overenskomst.
Udenrigsministeriet, den 19. juni 1997 F.M.
