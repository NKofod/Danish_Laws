 Antaget, i et tilfælde, hvor hovedfordringen ifølge et frivilligt  

 forlig var betalt, og hvor registreringen var sket på baggrund af manglende  

 betaling af sagsomkostninger, at kravet om sagsomkostninger ikke kunne anses  

 for forfaldent på tidspunktet for forligets indgåelse, og da klageren  

 bestred, at forliget var misligholdt, fundet det begrundet at slette  

 oplysningen.
En person klagede til Registertilsynet over at være registreret i et  

 kreditoplysningsbureau på grundlag af sagsomkostninger ifølge et frivilligt  

 forlig.
Hovedfordringen ifølge forliget var betalt.
Det var imidlertid i  

 forliget angivet, at klageren var forpligtet til at betale 350 kr. pr. måned,  

 samt at klageren i tilfælde af misligholdelse - og deraf følgende  

 oversendelse til inkasso - endvidere var forpligtet til at betale  

 inkassosalær.
 Bureauet fastholdt den foretagne registrering under henvisning til, at den  

 i forliget fastsatte afdragsordning ikke var overholdt.
Da Registertilsynet var af den opfattelse, at kravet om sagsomkostninger  

 ikke kunne anses for forfaldent på tidspunktet for forligets indgåelse, og da  

 klageren bestred, at forliget var misligholdt, fandt Registertilsynet det  

 begrundet at slette oplysningen, da spørgsmålet om misligholdelse alene kunne  

 afgøres af domstolene.
Registertilsynet lagde tillige vægt på, at  

 hovedfordringen var betalt, hvorfor det ikke kunne antages, at klageren  

 manglede evne eller vilje til at betale i andre skyldforhold.
 Registertilsynets årsberetning 1987 s. 89-90.
