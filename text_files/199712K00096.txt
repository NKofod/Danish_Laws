Nr LSF 96 Forslag til Lov om indgåelse af to tillægsaftaler til den  

 dansk-grønlandske dobbeltbeskatningsaftale Fremsat af skatteministeren (Carsten Koch) den 20. november 1997 Vedtaget ved tredjebehandling den 16. december 1997 Lov nr. 1103 af 29/12/1997 § 1. Tillægsaftale af 31. august 1997 til den mellem den danske  

 regering og det grønlandske landsstyre indgåede aftale af 18. oktober 1979  

 til undgåelse af dobbeltbeskatning, for så vidt angår indkomst- og  

 formueskat, samt om bistand i skattesager kan tiltrædes.
Tillægsaftalen er  

 optaget som bilag 1 til denne lov.
 Stk. 2. Tillægsaftalen træder i kraft og finder anvendelse i  

 Danmark efter tillægsaftalens artikel 3.
 § 2. Tillægsaftale af 31. august 1997 til den mellem den danske  

 regering og det grønlandske landsstyre indgåede aftale af 21. august 1990 i  

 henhold til artikel 24 i dobbeltbeskatningsaftalen kan tiltrædes.  

 Tillægsaftalen er optaget som bilag 2 til denne lov.
 Stk. 2. Tillægsaftalen træder i kraft og finder anvendelse i  

 Danmark efter tillægsaftalens bestemmelse herom.
 § 3. I lov nr. 374 af 14. juni 1995 om tilskud til Grønlands  

 hjemmestyre affattes § 4 således:
» § 4. Den danske statskasse yder kompensation til Grønlands  

 hjemmestyre i overensstemmelse med indholdet i den den 21. august 1990  

 indgåede aftale i henhold til artikel 24 i den mellem den danske regering og  

 det grønlandske landsstyre indgåede aftale af 18. oktober 1979 til undgåelse  

 af dobbeltbeskatning, for så vidt angår indkomst- og formueskat, samt om  

 bistand i skattesager, således som aftalen af 21. august 1990 er ændret ved  

 tillægsaftale af 31. august 1997.« § 4. Loven træder i kraft dagen efter bekendtgørelsen i  

 Lovtidende.
 § 5. Loven gælder ikke for Færøerne og Grønland.
Bilag 1 Tillægsaftale til den dansk-grønlandske dobbeltbeskatningsaftale Tillægsaftale til den mellem den danske regering og det grønlandske  

 landsstyre indgåede aftale af 18. oktober 1979 til undgåelse af  

 dobbeltbeskatning, for så vidt angår indkomst- og formueskat, samt om bistand  

 i skattesager.
 Den danske regering og Grønlands landsstyre er - foranlediget af ønsket om  

 at indgå en tillægsaftale til aftalen af 18. oktober mellem den danske  

 regering og Grønlands landsstyre - blevet enige om følgende:
Artikel 1 I artikel 10 indsættes som stk. 4:
»4. Uanset artikel 4, stk. 3, kan udbytte fra et selskab, der er  

 registreret i den ene del af riget, beskattes i denne del af riget.
Hvis  

 udbyttemodtageren er bosat i den del af riget, hvor selskabet er registreret,  

 kan udbyttet kun beskattes i denne del af riget.
Det udbetalende selskab er  

 kun indeholdelsespligtig til den del af riget, hvor det er registreret.« Artikel 2 I artikel 16 indsættes som 2. pkt.:
»Uanset artikel 4, stk. 3, kan honorarer m.v. som nævnt i 1. pkt.,  

 til en person, der er bosat i den ene del af riget, fra et selskab, der er  

 registreret i den anden del af riget, beskattes i den anden del af riget.  

 Hvis modtageren af honoraret m.v. er bosat i den del af riget, hvor selskabet  

 er registreret, kan honoraret m.v. kun beskattes i denne del af riget.
Det  

 udbetalende selskab er kun indeholdelsespligtigt til den del af riget, hvor  

 det er registreret.« Artikel 3 Stk. 1 . Denne tillægsaftale træder i kraft den dag, som begge  

 parter har undertegnet den.
 Stk. 2. Tillægsaftalen skal dog tidligst træde i kraft den dag,  

 hvor det danske Folketing vedtager den lovgivning, som tillægsaftalen måtte  

 give den danske regering grund til at foreslå.
 Stk. 3. Tillægsaftalen finder anvendelse fra 31. august 1997.
Artikel 4 Denne tillægsaftale skal forblive i kraft, så længe aftalen af 18. oktober  

 1979 er i kraft.
 Til bekræftelse heraf har de undertegnede underskrevet denne  

 tillægsaftale.
 Udfærdiget i Ilulissat den 31. august 1997 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Carsten Koch For det grønlandske landsstyre Daniel Skifte Bilag 2 Tillægsaftale til den mellem den danske regering og det grønlandske  

 landsstyre indgåede aftale af 21. august 1990 i henhold til artikel 24 i  

 dobbeltbeskatningsaftalen Afsnit II affattes således:
»Dagpenge og rejsegodtgørelse, der udbetales fra staten og danske  

 kommuner i forbindelse med udførelsen af offentlige hverv omfattet af  

 ligningslovens § 9, stk. 5, 2. pkt., kan kun beskattes i Danmark.« Afsnit III affattes således:
 »Grønland kompenseres for tilbagetræden fra beskatning på  

 pensionsområdet som nævnt i afsnit I ved årligt at modtage et beløb på 16,1  

 mio. kr.
Der ydes ligeledes kompensation for tilbagetræden fra beskatning af  

 dagpenge og rejsegodtgørelse som nævnt i afsnit II ved årligt at modtage et  

 beløb svarende til 2,4 mio. kr.
Beløbet for 1999 udgør dog 2,8 mio. kr.
De ovennævnte beløb reguleres fra 1999 med en procent, der svarer til den  

 gennemsnitlige pris- og lønregulering på statens driftsbudget for det  

 pågældende år.« Ikrafttrædelse Denne tillægsaftale træder i kraft den dag, som begge parter undertegner  

 den.
Tillægsaftalen træder dog tidligst i kraft den dag, hvor det danske  

 Folketing vedtager den lovgivning, som tillægsaftalen måtte give den danske  

 regering anledning til at foreslå.
Tillægsaftalen har virkning fra den 1.  

 januar 1999. Dog har afsnit II som affattet i denne aftale først virkning fra  

 og med den 1. oktober 1999.
Ilulissat, den 31. august 1997 For den danske regering Carsten Koch For det grønlandske landsstyre Daniel Skifte Oprindeligt fremsat forslag § 1.  Tillægsaftale af 31. august 1997 til den mellem den  

 danske regering og det grønlandske landsstyre indgåede aftale af 18. oktober  

 1979 til undgåelse af dobbeltbeskatning, for så vidt angår indkomst- og  

 formueskat, samt om bistand i skattesager, kan tiltrædes.
Tillægsaftalen er  

 optaget som bilag 1 til denne lov.
 Stk. 2.  Tillægsaftalen træder i kraft og finder  

 anvendelse i Danmark efter tillægsaftalens artikel 3.
 § 2.  Tillægsaftale af 31. august 1997 til den mellem den  

 danske regering og det grønlandske landsstyre indgåede aftale af 21. august  

 1990 i henhold til artikel 24 i dobbeltbeskatningsaftalen kan tiltrædes.  

 Tillægsaftalen er optaget som bilag 2 til denne lov.
 Stk. 2.  Tillægsaftalen træder i kraft og finder  

 anvendelse i Danmark efter tillægsaftalens bestemmelse herom.
 § 3.  I lov nr. 374 af 14. juni 1995 om tilskud til  

 Grønlands hjemmestyre affattes  § 4  således:
»  § 4.  Den danske statskasse yder kompensation til  

 Grønlands hjemmestyre i overensstemmelse med indholdet i den den 21. august  

 1990 indgåede aftale i henhold til artikel 24 i den mellem den danske  

 regering og det grønlandske landsstyre indgåede aftale af 18. oktober 1979  

 til undgåelse af dobbeltbeskatning, for så vidt angår indkomst- og  

 formueskat, samt om bistand i skattesager, således som aftalen af 21. august  

 1990 er ændret ved tillægsaftale af 31. august 1997.« § 4.  Loven træder i kraft dagen efter bekendtgørelsen i  

 Lovtidende.
 § 5.  Loven gælder ikke for Færøerne og Grønland.
Bilag 1 Tillægsaftale til den dansk-grønlandske dobbeltbeskatningsaftale Tillægsaftale til den mellem den danske regering og det grønlandske  

 landsstyre indgåede aftale af 18. oktober 1979 til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager.
 Den danske regering og Grønlands landsstyre er - foranlediget af ønsket om  

 at indgå en tillægsaftale til aftalen af 18. oktober mellem den danske  

 regering og Grønlands landsstyre - blevet enige om følgende:
Artikel 1 I  artikel 10  indsættes som stykke 4:
»4. Uanset artikel 4, stk. 3, kan udbytte fra et selskab, der er  

 registreret i den ene del af riget, beskattes i denne del af riget.
Hvis  

 udbyttemodtageren er bosat i den del af riget, hvor selskabet er registreret,  

 kan udbyttet kun beskattes i denne del af riget.
Det udbetalende selskab er  

 kun indeholdelsespligtig til den del af riget, hvor det er registreret.« Artikel 2 I  artikel 16  indsættes som 2. punktum:
»Uanset artikel 4, stk. 3, kan honorarer mv. som nævnt i 1. punktum,  

 til en person, der er bosat i den ene del af riget, fra et selskab, der er  

 registreret i den anden del af riget, beskattes i den anden del af riget.  

 Hvis modtageren af honoraret mv. er bosat i den del af riget, hvor selskabet  

 er registreret, kan honoraret mv. kun beskattes i denne del af riget.
Det  

 udbetalende selskab er kun indeholdelsespligtig til den del af riget, hvor  

 det er registreret.« Artikel 3 Stk. 1  . Denne tillægsaftale træder i kraft den dag, som  

 begge parter har undertegnet den.
 Stk. 2.  Tillægsaftalen skal dog tidligst træde i kraft  

 den dag, hvor det danske Folketing vedtager den lovgivning, som  

 tillægsaftalen måtte give den danske regering grund til at foreslå.
 Stk. 3.  Tillægsaftalen finder anvendelse fra 31. august  

 1997.
Artikel 4 Denne tillægsaftale skal forblive i kraft, så længe aftalen af 18. oktober  

 1979 er i kraft.
 Til bekræftelse heraf har de undertegnede underskrevet denne  

 tillægsaftale.
 Udfærdiget i Ilulissat den 31. august 1997 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Carsten Koch For det grønlandske landsstyre Daniel Skifte Bilag 2 Tillægsaftale til den mellem den danske regering og det grønlandske  

 landsstyre indgåede aftale af 21. august 1990 i henhold til artikel 24 i  

 dobbeltbeskatningsaftalen Afsnit II affattes således:
»Dagpenge og rejsegodtgørelse, der udbetales fra staten og danske  

 kommuner i forbindelse med udførelsen af offentlige hverv omfattet af  

 ligningslovens § 9, stk. 5, 2. pkt., kan kun beskattes i Danmark.« Afsnit III affattes således:
 »Grønland kompenseres for tilbagetræden fra beskatning på  

 pensionsområdet som nævnt i afsnit I ved årligt at modtage et beløb på 16,1  

 mill. kr.
Der ydes ligeledes kompensation for tilbagetræden fra beskatning af  

 dagpenge og rejsegodtgørelse som nævnt i afsnit II ved årligt at modtage et  

 beløb svarende til 2,4 mill. kr.
Beløbet for 1999 udgør dog 2,8 mill. kr.
De ovennævnte beløb reguleres fra 1999 med en procent, der svarer til den  

 gennemsnitlige pris- og lønregulering på statens driftsbudget for det  

 pågældende år.« Ikrafttrædelse Denne tillægsaftale træder i kraft den dag, som begge parter undertegner  

 den.
Tillægsaftalen træder dog tidligst i kraft den dag, hvor det danske  

 Folketing vedtager den lovgivning, som tillægsaftalen måtte give den danske  

 regering anledning til at foreslå.
Tillægsaftalen har virkning fra den 1.  

 januar 1999. Dog har afsnit II som affattet i denne aftale først virkning fra  

 og med den 1. oktober 1999.
Ilulissat, den 31. august 1997 For den danske regering Carsten Koch For det grønlandske landsstyre Daniel Skifte Bemærkninger til lovforslaget Almindelige bemærkninger Lovforslaget går for det første ud på at bemyndige regeringen til at  

 tiltræde en tillægsaftale om ændring af den dansk-grønlandske  

 dobbeltbeskatningsaftale.
 Tillægsaftalen ændrer dobbeltbeskatningaftalens regler for beskatning af  

 udbytte og bestyrelseshonorarer, der udbetales af et selskab, som er  

 registreret i den ene del af riget, men som har sin virkelige ledelse i den  

 anden del af riget. Ændringen sikrer, at udbyttet, henholdsvis honoraret, kan  

 beskattes i den del af riget, hvor selskabet er registreret.
Lovforslaget går for det andet ud på at bemyndige regeringen til at  

 tiltræde en tillægsaftale om ændring af en dansk-grønlandsk aftale fra 1990,  

 hvorefter Grønland skal undlade at beskatte forskellige pensioner og  

 dagpenge/rejsegodtgørelser, som udbetales fra Danmark til personer i  

 Grønland, og hvorefter Danmark kompenserer Grønland for denne tilbagetræden  

 fra beskatning.
Tillægsaftalen går især ud på at regulere dette  

 kompensationsbeløb.
 Lovforslaget medfører derfor også en ændring af lov nr. 374 af 14. juni  

 1995 om tilskud til Grønlands hjemmestyre.
 Lovforslaget har ikke  EU-retlige aspekter  .
 Lovforslaget skønnes ikke at have nævneværdige  erhvervsmæssige  

 konsekvenser  .
 Lovforslaget skønnes ikke at have nævneværdige  administrative  

 konsekvenser  .
Provenumæssige virkninger Den foreslåede ændring af dobbeltbeskatningsaftalen med hensyn til  

 beskatning af udbytter og bestyrelseshonorarer fra grønlandske selskaber, der  

 ledes fra Danmark, skønnes kun at have en meget begrænset provenumæssig  

 virkning.
For så vidt angår kompensationsbeløbet var dette oprindeligt fastsat på  

 grundlag af oplysninger om størrelsen af de indtægter, som indgik i den  

 grønlandske skatteansættelse for 1989, og som Grønland efter aftalen skulle  

 undlade at beskatte fra og med 1990. Som følge af at disse beløb ikke længere  

 bliver beskattet, bliver de heller ikke oplyst.
Den løbende regulering af  

 kompensationsbeløbet er derfor sket på grundlag af et skøn over udviklingen  

 siden 1989, og dette skøn er efterhånden blevet meget usikkert.  

 Kompensationsbeløbet er for årene 1996 - 99 fastsat til 19 mill. kr. årligt.
Efter den ny aftale modtager Grønland et årligt kompensationsbeløb på 16,1  

 mill. kr. for at undlade beskatning på pensionsomådet og et  

 kompensationsbeløb på 2,4 mill. kr. (for 1999 dog 2,8 mill. kr.) for at  

 undlade beskatning af dagpenge/rejsegodtgørelse.
De to beløb afløser det  

 hidtil fastsatte kompensationsbeløb på 19 mill. kr.
Lovforslaget er således  

 provenuneutralt.
Begge beløb skal fra og med 1999 reguleres i  

 overensstemmelse med den gennemsnitlige pris- og lønregulering på statens  

 driftsbudget.
Bemærkninger til lovforslagets enkelte bestemmelser Til § 1.
 Efter lovforslagets § 1 bemyndiges regeringen til at tiltræde  

 tillægsaftalen til ændring af den dansk-grønlandske dobbeltbeskatningsaftale.  

 Tillægsaftalen er optaget som bilag 1 til lovforslaget, og dens bestemmelser  

 gennemgås nedenfor.
 Tillægsaftalens artikel 1.
Artikel 1 indsætter et nyt stykke i dobbeltbeskatningsaftalens artikel 10,  

 stk. 4, om udbytte, som udbetales af et selskab, der er registreret i en del  

 af riget, men har effektiv ledelse i den anden del af riget.
Stk. 4 skal  

 sikre, at Grønland kan beskatte udbytte, som en person eller et selskab i  

 Danmark modtager fra et selskab, der er registreret i Grønland, men har  

 effektiv ledelse i Danmark.
 Hovedreglen i artikel 10, stk. 1, går ud på, at når et selskab, der er  

 bosat i en del af riget, udbetaler udbytte til en person, der er bosat i den  

 anden del af riget, kan udbyttet både beskattes i den del af riget, hvor  

 selskabet er bosat, og i den del af riget, hvor udbyttemodtager er bosat.
 Et selskab anses for at være bosat i en del af riget, hvis det i henhold  

 til lovgivningen i denne del af riget er fuldt skattepligtigt der, jf.  

 dobbeltbeskatningsaftalens artikel 4, stk. 1. Hvis både Danmark og Grønland  

 beskatter et selskab som fuldt skattepligtigt, skal selskabet anses for at  

 være bosat i den del af riget, hvor det har sin virkelige ledelse, jf.  

 artikel 4, stk. 3.
Lov nr. 312 af 17. maj 1995 om ændring af forskellige skattelove  

 (International beskatning) udvidede de danske regler om fuld skattepligt for  

 selskaber og foreninger mv.
Efter den ny regel i selskabsskattelovens § 1,  

 stk. 7 (som nu er stk. 6) er et selskab mv. fuldt skattepligtigt her i  

 landet, hvis det har virkelig ledelse her i landet, uanset hvor det er  

 registreret.
Den ny regel i selskabsskatteloven medfører, at et selskab, der er  

 registreret i Grønland, men har sin virkelige ledelse i Danmark, nu både er  

 fuldt skattepligtigt til Grønland og til Danmark.
Tidligere var det kun fuldt  

 skattepligtigt til Grønland.
 Ved anvendelsen af dobbeltbeskatningsaftalen anses selskabet for alene at  

 være bosat i Danmark, hvor det har sin virkelige ledelse, jf. aftalens  

 artikel 4, stk. 3.
Når selskabet udbetaler udbytte, kan Danmark således beskatte udbyttet,  

 jf. artikel 10, stk. 1, idet udbyttet udbetales fra et selskab, bosat i  

 Danmark.
Tidligere var selskabet bosat i Grønland, og efter artikel 10, stk.  

 1, kunne Grønland derfor beskatte udbyttet.
 Efter artikel 10, stk. 1, kan udbyttet også beskattes i den del af riget,  

 hvor udbyttemodtageren er bosat.
 Hvis selskabet udbetaler udbytte til en person, der er bosat i Danmark, er  

 Grønland helt afskåret fra at beskatte udbyttet, idet både selskab og  

 udbyttemodtager er bosat i Danmark.
Ændringen af den danske selskabsskattelov forhindrer ikke, at Grønland  

 beskatter overskuddet i et selskab, som er registreret i Grønland, men som  

 har sin virkelige ledelse i Danmark.
I overensstemmelse med grønlandsk  

 lovgivning kan Grønland fortsat beskatte selskabet som fuldt skattepligtig af  

 den del af selskabets overskud, der stammer fra virksomhed i et fast  

 driftssted i Grønland.
De grønlandske skatteregler medfører, at et grønlandsk fuldt  

 skattepligtigt selskab får fradrag for udloddet udbytte.
Fradragsretten er  

 begrundet med, at Grønland beskatter udbytte, der udbetales af grønlandske  

 selskaber.
 Som nævnt medfører samspillet mellem de grønlandske skatteregler, den  

 dansk-grønlandske dobbeltbeskatningsaftale og de ny danske skatteregler, at  

 Grønland giver fradrag for udbytter, der udloddes af et selskab, registreret  

 i Grønland, men med virkelig ledelse i Danmark, uanset at Grønland ikke kan  

 beskatte udbyttet, når udbyttemodtageren er bosat i Danmark.
 For at afhjælpe denne situation har den danske regering accepteret en  

 undtagelse til artikel 10 i den dansk-grønlandske dobbeltbeskatningsaftale,  

 der sikrer, at Grønland fortstat kan beskatte udbytte, der udbetales af et  

 selskab, der er registreret i Grønland, men har virkelig ledelse i Danmark.
 Tillægsaftalens artikel 2.
 Artikel 16 i den dansk-grønlandske dobbeltbeskatningsaftale går ud på, at  

 bestyrelseshonorarer og lignende vederlag, som oppebæres af en person, der er  

 bosat i den ene del af riget, i hans egenskab af medlem af en bestyrelse  

 eller andet lignende organ i et selskab, der er bosat i den anden del af  

 riget, kan beskattes i den anden del af riget.
 Ændringen af den danske selskabsskattelov, som omtalt ovenfor, har også  

 medført, at Grønland ikke længere kan beskatte bestyrelseshonorarer mv., som  

 udbetales til en person, bosat i Danmark, af et selskab med registrering i  

 Grønland, men virkelig ledelse i Danmark.
 For at afhjælpe denne situation har den danske regering accepteret en  

 undtagelse til artikel 16 i den dansk-grønlandske dobbeltbeskatningsaftale,  

 der sikrer, at Grønland fortsat kan beskatte bestyrelseshonorarer i disse  

 tilfælde.
 Tillægsaftalens artikel 3.
Tillægsaftalen finder anvendelse på udbytter og honorarer, der udbetales  

 fra og med den 31. august 1997, hvor tillægsaftalen blev underskrevet.
I  

 forbindelse med underskrivelsen blev der udsendt en pressemeddelelse, hvor  

 der blev orienteret om de ændrede regler.
 Til § 2 og § 3.
Den danske regering og Grønlands landsstyre indgik den 21 august 1990 en  

 aftale, hvorefter Grønland accepterede at undlade at beskatte personer i  

 Grønland af forskellige indtægter fra Danmark, og hvorefter Danmark  

 accepterede at kompensere Grønland for provenutabet ved at undlade  

 beskatning.
Lov nr. 374 af 14. juni 1995 om tilskud til Grønlands hjemmestyre  

 har i § 4 en regel om dette kompensationsbeløb.
 Aftalen af 21. august 1990 ændres nu ved en tillægsaftale af 31. august  

 1997, der er optaget som bilag 2 til lovforslagets bemærkninger.
Formålet med aftalen af 21. august 1990 var at løse nogle særlige  

 skattemæssige problemer, som opstod på grund af forskelle i den danske og den  

 grønlandske skattelovgivning.
I en række år gav dette anledning til nogle  

 beskatningskonflikter, der især var følelige for udsendte fra Danmark,  

 herunder offentligt ansatte.
Efter aftalen træder Grønland tilbage fra  

 beskatning af disse indtægter.
Danmark yder til gengæld kompensation for det  

 grønlandske provenutab.
Afsnit I i aftalen af 21. august 1990 går ud på, at Grønland undlader at  

 beskatte løbende rentetilskrivninger til pensionsopsparinger i danske  

 pengeinstitutter m.fl.
Ved grønlandsk beskatning ses der endvidere bort fra  

 arbejdsgiverens bidrag til visse pensionsordninger, som er obligatoriske for  

 den ansatte, og som var etableret inden udsendelse til Grønland.
Endelig  

 undlader Grønland at beskatte visse pensions- og forsikringsordninger, der  

 ophæves i utide.
 Afsnit II går ud på, at dagpenge og rejsegodtgørelse, der udbetales fra  

 staten og danske kommuner i forbindelse med udførelse af offentlige hverv,  

 som anført i statsskattelovens § 5 d, jf. ligningslovens § 9, stk. 8, kun kan  

 beskattes i Danmark i de to første år, i hvilke personen oppebærer disse  

 ydelser under ophold i Grønland.
 Afsnit III går ud på, at Danmark påtager sig at yde kompensation for det  

 grønlandske provenutab ved ikke at beskatte disse indtægter og ydelser.  

 Aftalen skal tages op til gennemgang hvert andet år, bl.a. med henblik på  

 regulering af kompensationsbeløbet.
 Tillægsaftalen ændrer aftalen af 21. august 1990 på to områder, nemlig  

 dels afsnit II om dagpenge og rejsegodtgørelse fra staten og danske kommuner,  

 dels afsnit III om kompensationsbeløbet.
Ændringen af afsnit II om dagpenge og rejsegodtgørelse fra staten og  

 danske kommuner hænger sammen med ændringerne af de danske regler om  

 skattefri rejsegodtgørelse mv.
Statsskattelovens § 5 d blev ophævet ved lov  

 nr.1063 af 12. december 1996 om ændring af statsskatteloven, ligningsloven og  

 andre skattelove, og ved lov nr.452 af 10. juni 1997 om ændring af  

 ligningsloven blev der indsat en tidsgrænse, så dagpenge og rejsegodtgørelse  

 kun er skattefri ved ophold i udlandet på indtil 6 måneder.
 Efter den ny affattelse af afsnit II er det alene Danmark, der kan  

 beskatte dagpenge og rejsegodtgørelser, der udbetales fra staten og danske  

 kommuner i forbindelse med udførelse af offentlige hverv, som er omfattet af  

 ligningslovens § 9, stk. 5, 2. pkt. Ændringen medfører, at Grønland kan  

 beskatte disse ydelser efter udløbet af den ny 6 måneders frist for dansk  

 skattefrihed.
 Ændringen af afsnit II medfører ikke nogen begrænsninger i Danmarks  

 muligheder for den skattemæssige behandling af de dagpenge og  

 rejsegodtgørelser, der udbetales fra staten og danske kommuner.
Ændringen af afsnit III angår beregningen af det kompensationsbeløb, som  

 Grønland modtager for at undlade beskatning efter afsnit I og II.  

 Kompensationsbeløbet blev oprindeligt fastsat med udgangspunkt i den  

 opgørelse af det grønlandske skatteprovenu i 1989 fra de områder, hvor  

 Grønland efter aftalen skulle opgive sin beskatning.
Opgørelsen skete bl.a.  

 på grundlag af oplysninger om de indkomstbeløb, der indgik i  

 skatteansættelsen for 1989. Der var således dengang tale om en sikker  

 fastsættelse af kompensationsbeløbet.
Med aftalen fra 1990 bortfaldt Grønlands beskatning af de pågældende  

 indkomster.
Samtidig bortfaldt også indberetningen af de pågældende  

 indkomster.
Den løbende fastsættelse af kompensationsbeløbet har siden bygget  

 på et skøn over udviklingen siden 1989, og dette skøn bliver mere og mere  

 usikkert.
Den ny affattelse af afsnit III medfører, at Grønland modtager et  

 kompensationsbeløb på 16,1 mill. kr. for at undlade beskatning på  

 pensionsomådet efter afsnit I og et kompensationsbeløb på 2,4 mill. kr. (for  

 1999 dog 2,8 mill. kr.) for at undlade beskatning af  

 dagpenge/rejsegodtgørelse efter afsnit II.
Begge beløb skal fra og med 1999  

 reguleres i overensstemmelse med den gennemsnitlige pris- og lønregulering på  

 statens driftsbudget.
Kompensationsbeløbet ydes som nævnt med hjemmel i § 4 i lov nr. 374 af 14.  

 juni 1995 om tilskud til Grønlands hjemmestyre.
Da tillægsaftalen ændrer  

 beregningen af kompensationsbeløbet, skal der også ske en tilsvarende ændring  

 af § 4.
§ 4 Loven træder i kraft dagen efter offentliggørelsen i Lovtidende.
§ 5 Efter lovforslagets § 5 gælder loven ikke for Færøerne og Grønland, da  

 skatteforhold er undergivet hjemmestyrets kompetence i disse dele af riget.
 De to tillægsaftaler, der er nævnt i forslagets § 1 og § 2, omfatter  

 naturligvis også Grønland.
Lovforslaget går imidlertid ud på at tiltræde to tillægsaftaler, som den  

 danske regering har indgået med det grønlandske landsstyre.
Denne tiltrædelse  

 kan naturligvis ikke ske på Grønlands vegne.
Skriftlig fremsættelse (20. november 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om indgåelse af to tillægsaftaler til den  

 dansk-grønlandske dobbeltbeskatningsaftale.
(Lovforslag nr.
L 96).
 Lovforslaget går for det første ud på at bemyndige regeringen til at  

 tiltræde en tillægsaftale om ændring af den dansk-grønlandske  

 dobbeltbeskatningsaftale.
 Tillægsaftalen ændrer dobbeltbeskatningaftalens regler for beskatning af  

 udbytte og bestyrelseshonorarer, der udbetales af et selskab, som er  

 registreret i den ene del af riget, men som har sin virkelige ledelse i den  

 anden del af riget. Ændringen sikrer, at udbyttet, henholdsvis honoraret, kan  

 beskattes i den del af riget, hvor selskabet er registreret.
Lovforslaget går for det andet ud på at bemyndige regeringen til at  

 tiltræde en tillægsaftale om ændring af en dansk-grønlandsk aftale fra 1990,  

 som blev indgået i henhold til dobbeltbeskatningsaftalen.
Efter aftalen fra  

 1990 skal Grønland skal undlade at beskatte forskellige pensioner og  

 dagpenge/rejsegodtgørelser, som udbetales fra Danmark til personer i  

 Grønland, og hvorefter Danmark kompenserer Grønland for denne tilbagetræden  

 fra beskatning.
Tillægsaftalen går især ud på at regulere dette  

 kompensationsbeløb.
 Lovforslaget medfører derfor også en ændring af lov nr. 374 af 14. juni  

 1995 om tilskud til Grønlands hjemmestyre.
 Lovforslaget skønnes ikke at have nævneværdige administrative eller  

 provenumæssige konsekvenser.
 Idet jeg iøvrigt henviser til lovforslagets bemærkninger, skal jeg  

 anbefale forslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af den bestemmelse, der berøres af lovforslaget § 3. I lov nr. 374 af 14. juni 1995 om tilskud til Grønlands  

 hjemmestyre affattes § 4 således:
 »  § 4.  Den danske statskasse yder kompensation til  

 Grønlands hjemmestyre i overensstemmelse med indholdet i den den 21. august  

 1990 indgåede aftale i henhold til artikel 24 i den mellem den danske  

 regering og det grønlandske landsstyre indgåede aftale af 18. oktober 1979  

 til undgåelse af dobbeltbeskatning, for så vidt angår indkomst- og  

 formueskat, samt om bistand i skattesager, således som aftalen af 21. august  

 1990 er ændret ved tillægsaftale af 31. august 1997.«.
 § 4.  Den danske statskasse yder kompensation til  

 Grønlands hjemmestyre i overensstemmelse med indholdet i den den 21. august  

 1990 indgåede aftale i henhold til artikel 24 i den mellem den danske  

 regering og det grønlandske landsstyre indgåede aftale af 18. oktober 1979  

 til undgåelse af dobbeltbeskatning, for så vidt angår indkomst- og  

 formueskat, samt om bistand i skattesager.
