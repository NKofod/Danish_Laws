 I medfør af § 2, stk. 2, og § 17, stk. 1 i landbrugsministeriets  

 bekendtgørelse nr. 135 af 15. april 1980 (* 1) om indførsel og udførsel af  

 planter m.m. fastsættes herved følgende bestemmelser for udførsel af  

 kartofler.
Kapitel 1 Almindelige bestemmelser Reglernes område § 1 . Disse regler omfatter bestemmelser om udførsel af stængelknold e af Solanum tuberosum L. (kartoffel) i frisk stand til konsum som  

 spisekartofler eller til industriel forarbejdning.
 Stk. 2 . Bestemmelser om udførsel af læggekartofler, hvorved forstås  

 vegetativt formeringsmateriale af Solanum tuberosum L. (kartoffel), er  

 fastsat i den til enhver tid gældende bekendtgørelse om læggekartofler.
Kontrolmyndighed § 2 . Kontrollen med overholdelse af bestemmelserne i disse regler  

 foretages af statens plantetilsyn, Gersonsvej 13, 2900 Hellerup, i det  

 følgende kaldt tilsynet.
 Stk. 2 . Tilsynet kan fastsætte nærmere regler om kontrollens  

 gennemførelse mv.
Betingelser for udførsel § 3 . kartofler må kun udføres, såfremt de opfylder bestemmelserne i  

 kapitel 2 om partikontrol og godkendelse.
 § 4 . Udførsel af kartofler til lande uden for Det europæiske økonomiske  

 Fællesskab er kun tilladt personer eller virksomheder, der er autoriseret  

 dertil af landbrugsministeriet.
 Stk. 2 . Uanset bestemmelsen i stk. 1 er det tilladt personer eller  

 virksomheder uden autorisation at udføre mindre partier kartofler til  

 skibsproviantering.
Kapitel 2 Partikontrol og godkendelse Anmeldelse til partikontrol § 5 . anmeldelse af kartofler til partikontrol kan indgives af  

 kartoffelavlere, for så vidt angår avlerens egen avl, af autoriserede  

 kartoffelsorterecentraler og af registrerede sorterevirksomheder for  

 spisekartofler.
 Stk. 2 . Anmeldelse til partikontrol skal ske med henblik på godkendelse  

 til udførsel til et bestemt modtagerland.
Stk. 3 . Anmeldelsen skal indeholde oplysninger om kartoffelsortens navn,  

 antal emballageenheder og disses vægt, evt. mærkning og plombering samt  

 avlerens navn og adresse.
Såfremt en sending består af partier fra flere  

 avlere, skal endvidere antal emballageenheder og vægten af hvert parti  

 oplyses.
Stk. 4 . Er hele eller dele af sendingen behandlet med kemiske midle r, skal dette anføres på anmeldelsen med angivelse af midlets betegnelse  

 (navn).
Partikontrollens gennemførelse § 6 . Partikontrol kan foretages a. på autoriserede godkendte avlssteder,  

 for så vidt angår avlerens egen avl, b. på autoriserede  

 kartoffelsorterecentraler, c. på registrerede avls- og salgssteder for  

 spisekartofler, for så vidt angår avlerens egen avl, d. på registrerede  

 sorterevirksomheder for spisekartofler og e. i havne, der er godkendt af  

 tilsynet.
Stk. 2 . En betingelse for, at partikontrollen kan udføres på de und er stk. 1, a. - d. nævnte steder, er, at partiet omfatter mindst 10 tons  

 kartofler.
Stk. 3 . en betingelse for, at partikontrollen kan udføres på de und er stk. 1, e, nævnte steder, er, at partiet omfatter mindst 100 tons  

 kartofler.
Stk. 4 . Består en sending af partier fra flere avlere, skal partier ne holdes, adskilt og være tydeligt mærket.
Stk. 5 . Som grundlag for partikontrollen udtager tilsynet en prøve af sendingen.
Størrelsen af prøven fastsættes under hensyntagen til  

 sendingens størrelse, antallet af partier samt særlige forhold, der kan have  

 påvirket kartoffelkvaliteten.
 Stk. 6 . Efter afslutning af partikontrollen giver tilsynet virksomheden  

 en kopi af inspektionsbladet med angivelse af partikontrollens resultat.
Godkendelse § 7 . Såfremt der i modtagerlandet gælder særlige krav for kartofler med  

 hensyn til kvalitet og sundhed, skal oplysninger herom anføres på  

 anmeldelsen, således at tilsynet kan foretage partikontrollen i  

 overensstemmelse med sådanne krav.
 Stk. 2 . Et parti spisekartofler, der ønskes godkendt til udførsel, skal  

 være ensartet, sortsrent og udgøre en god og sund handelsvare, der kan tåle  

 nødvendig håndtering og transport.
 Stk. 3 . Såfremt partiet godkendes ved partikontrollen, udsteder tilsynet  

 plantesundhedscertifikat i overensstemmelse med modtagerlandets  

 indførselsbestemmelser.
§ 8 . Godkendelse af et parti kartofler til udførsel har gyldighed i 3  

 uger.
Hvor forholdene taler derfor, kan tilsynet dog forlænge  

 gyldighedsperioden.
Stk. 2 . Uanset bestemmelsen i stk. 1 har godkendelsen af et parti  

 tidlige spisekartofler, hvorved forstås kartofler af samme års høst, der  

 sælges inden den 1. september, kun gyldighed i 3 dage.
Hvor forholdene taler  

 derfor, kan tilsynet dog forlænge gyldighedsperioden.
 Stk. 3 . Skal omsætningen ske efter udløbet af gyldighedsperioden eller  

 den forlængede gyldighedsperiode, skal partiet fremstilles til godkendelse  

 ved en fornyet partikontrol.
§ 9 . Et parti kartofler, der kasseres helt eller delvis ved  

 partikontrol, kan efter omsortering fremstilles til ny kontrol.
Ved  

 genfremstillingen af partiet skal der gives oplysning om kassationsårsagen og  

 -tidspunktet.
 Stk. 2 . Såfremt et kasseret parti kartofler ikke ønskes omsorteret med  

 henblik på genfremstilling til kontrol, skal eventuelle plomber og  

 mærkesedler fjernes fra samtlige pakningsenheder, medmindre tilsynet i det  

 enkelte tilfælde bestemmer andet.
§ 10 . Et parti kartofler, der er godkendt ved partikontrol, kan af  

 tilsynet forlanges underkastet fornyet partikontrol, såfremt tilsynet  

 skønner, at partiet ikke længere opfylder betingelserne for godkendelse.  

 Kartofler, der kasseres ved denne undersøgelse, må ikke udføres.
Eventuelle  

 plomber og mærkesedler skal fjernes fra samtlige pakningsenheder, medmindre  

 tilsynet i det enkelte tilfælde bestemmer andet.
Pakning § 11 . Såfremt der anvendes beholdere (containere) som emballage for  

 kartofler, må virksomheden først påbegynde fyldning af disse efter aftale med  

 tilsynet, medmindre virksomheden har sådanne tekniske indretninger, at  

 beholderne (containerne) på enkelt vis lader sig tømme.
 Stk. 2 . Beholdere (containere), der skal forsegles, må kun anvendes ,  

 såfremt de kan lukkes på en sådan måde, at forseglingen kan foretages i et  

 enkelt punkt.
Stk. 3 . Spisekartofler må kun udføres pakket i lukket emballage, de r skal være ny og ren.
Beholdere (containere) kan dog genanvendes, såfremt  

 de er rengjort.
Kapitel 3 Særlige bestemmelser for spisekartofler Mærkning § 12 . Ved udførsel af spisekartofler skal hver emballageenhed være  

 mærket med følgende oplysninger: »Spisekartofler«,  

 »Danmark«, nettovægt og sortens navn.
Såfremt modtagerlandet  

 stiller særlige krav til mærkningen, påser tilsynet, at disse krav er  

 opfyldt.
 Stk. 2 . De i stk. 1 nævnte oplysninger kan angives på en officiel  

 mærkeseddel eller direkte på emballagen.
Stk. 3 . Såfremt der anvendes en mærkeseddel, må denne hverken være hvid,  

 blå eller brun og skal måle mindst 110 x 67 mm.
Såfremt modtagerlandet  

 stiller krav om, at emballageenheden skal være officielt forseglet, skal  

 mærkesedlen være fastgjort således, at dens fastgørelse er sikret ved  

 forseglingen.
Forsegling § 13 . Såfremt et modtagerland stiller krav om forsegling, foretages  

 denne med en gul plombe, der skal vise en kongekrone samt ordene  

 »Statens plantetilsyn«.
Forseglingen må ikke kunne benyttes igen  

 efter at være åbnet.
Dispensation § 14 . Såfremt det over for tilsynet godtgøres, at et parti  

 spisekartofler i modtagerlandet skal leveres direkte til en pakkevirksomhed  

 eller lignende, kan tilsynet helt eller delvis dispensere fra bestemmelserne  

 i §§ 12 og 13.
Kapitel 4 Fælles bestemmelser § 15 . tilsynet har adgang til forretningslokaler, opbevaringsrum,  

 sortererum og lignende og er berettiget til vederlagsfrit at udtage prøver i  

 det omfang, kontrollen gør det nødvendigt.
Stk. 2 . Det påhviler virksomhederne at give tilsynet fornødne  

 oplysninger om de af kontrollen omfattede partier og yde den bistand, der er  

 nødvendig til kontrollens gennemførelse.
Virksomhederne har endvidere pligt  

 til at rette fejl og mangler, der påvises af tilsynet.
Kapitel 5 Almindelige bestemmelser Ikrafttrædelsesbestemmelser § 16 . Reglerne træder i kraft den 1. juni 1983.
