 De vejledende retningslinier for fastsættelse af højere børnebidrag end  

 normalbidraget er senest blevet reguleret pr. 1. januar 1986. Faderens  

 normalbidrag var dengang 6.852 kr. årligt, og det blev lagt til grund, at den  

 gennemsnitlige årsindtægt for mandlige arbejdere i 1985 udgjorde ca. 160.000  

 kr.
Ved Sikringsstyrelsens bekendtgørelse nr. 440 af 30. juni 1986 er faderens  

 normalbidrag med virkning fra den 1. oktober 1986 forhøjet til 6.984 kr.  

 årligt.
Den gennemsnitlige årsindtægt for mandlige arbejdere har i 1986  

 udgjort ca. 170.000 kr.
 Ved behandling af begæringer om fastsættelse af højere bidrag end  

 normalbidraget er det Familieretsdirektoratets hovedsynspunkt, at der kun bør  

 pålægges forhøjet bidrag, såfremt den, der skal betale bidraget, har en  

 væsentlig bedre økonomisk stilling end en arbejder med gennemsnitsindtægt,  

 jfr. herved også bekendtgørelse nr. 634 af 15. september 1986 af lov om børns  

 retsstilling § 14, stk. 1, hvorefter bidraget, når begge forældre er  

 ubemidlede, i almindelighed fastsættes til det for barnets opholdssted til  

 enhver tid gældende normalbidrag.
 Under henvisning hertil finder Familieretsdirektoratet, at der med  

 virkning fra den 1. januar 1987 ved fastsættelse af disse bidrag bør tages  

 udgangspunkt i følgende retningslinier:
 Ovennævnte vejledende skala anvendes såvel over for bidragspligtige fædre  

 som mødre, således at bidraget ved indtægter som nævnt i skalaen fastsættes  

 til normalbidraget for fædre med tillæg af den i skalaen nævnte procent.
For så vidt angår mødre bør der dog allerede ved en indtægt, der er lavere  

 end 200.000 kr. årligt, fastsættes et bidrag, der er større end  

 normalbidraget for mødre, og Familieretsdirektoratet vil derfor finde det  

 hensigtsmæssigt, at bidraget for bidragspligtige mødre, hvis indtægt  

 overstiger ca. 170.000 kr. årligt, men ikke de beløb, hvor forhøjelse bør ske  

 efter ovenstående skala, fastsættes til normalbidraget for fædre.
Man skal i  

 øvrigt henvise til Folketingets Ombudsmands beretning 1975, side 646 ff. og  

 1976, side 339 ff.
 Det tilføjes, at forskellen mellem mødres og fædres normalbidrag ophæves  

 med virkning fra den 1. juli 1987. Ifølge § 14 i lov nr. 350 af 4. juni 1986  

 fastsættes normalbidraget efter den nævnte dato til samme beløb som det  

 særlige børnetilskud efter lovens § 4, stk. 3. Herefter fastsættes  

 børnebidrag for såvel fædre som mødre til normalbidraget med tillæg efter de  

 ovenfor nævnte retningslinier.
Disse retningslinier for forhøjelse af børnebidrag er alene vejledende,  

 idet bidragsfastsættelsen som hidtil må ske efter et konkret skøn over  

 samtlige omstændigheder i den enkelte sag.
Man skal i øvrigt henvise til  

 bemærkningerne om principperne for fastsættelse af børnebidrag i  

 Skarrildhusberetningen 1971, side 52-53.
 P.M.V.
Christian Trønning /D.
Sylvest Nielsen Til samtlige statsamter, Københavns Overpræsidium, Rigsombudet i Grønland  

 og Rigsombudet på Færøerne.
