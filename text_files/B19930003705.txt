I medfør af § 19 i lov om ferie, jf. lovbekendtgørelse nr. 736 af 25. august 1992, som ændret ved lov nr. 1038 af 23.  

 december 1992, og efter forhandling med Arbejdsmarkedets Feriefond fastsættes:
 § 1.  I 1993 skal overføres i alt 146 mill. kr. til  

 Voksenuddannelsespuljen af renteafkastet af FerieKonto, jf. dog stk. 2. Det  

 resterende renteafkast tilfalder Arbejdsmarkedets Feriefond.
 Stk. 2.  Der foretages efterregulering i 1994 af det  

 overførte renteafkast i 1993 hvis forskellen mellem den faktiske renteindtægt  

 af FerieKonto og de regnskabsmæssigt konstaterede administrationsudgifter er  

 større eller mindre end 146 mill. kr.
Stk. 3.  Overførsel til voksenuddannelsespuljen sker  

 ved, at der hver den 15. overføres 12 mill. kr. månedsvis bagud af  

 renteafkastet fra FerieKonto til Arbejdsministeriet via Statens  

 Regnskabsdirektorats konto i Nationalbanken.
Dog overføres der for december  

 måned 1993 14 mill. kr. den 15. januar 1994.
 § 2.  Arbejdsmarkedets Feriefond skal som  

 administrator af Feriekonto-systemet sikre, at det pengeinstitut, som efter  

 aftale med Feriefonden opbevarer og forrenter indestående på FerieKonto,  

 forpligtes til at overføre renteafkastet, som anført i § 1.
 § 3.  Bekendtgørelsen træder i kraft dagen efter  

 offentliggørelse i Lovtidende og har virkning for renteafkastet af  

 FerieKonto, der tilskrives for perioden 1. januar 1993 til 31. december 1993.
