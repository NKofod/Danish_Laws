(Til samtlige kommuner, social- og  

 sundhedsforvaltningen) Efter arbejdsskadeforsikringsloven er en arbejdstager dækket af  

 forsikringen, hvis pågældende kommer til skade ved ulykkestilfælde, som  

 skyldes arbejdet eller de forhold, hvorunder det foregår.
Heri ligger, at  

 forsikringen ikke dækker, når arbejdstageren er på vej til eller fra sit  

 arbejde.
 Hvis arbejdet medfører, at arbejdstageren skal færdes mellem forskellige  

 arbejdssteder, er pågældende i arbejde under denne transport og derfor dækket  

 af forsikringen, hvis der sker en skade på vej fra det ene arbejdssted til  

 det andet.
 Disse regler gælder også for hjemmehjælpere.
En hjemmehjælper er derfor ikke dækket af forsikringen 1. på vej fra sin egen bopæl til forvaltningens kontor  

 (kommunekontoret) og på vej fra kontoret og hjem.
 2. på vej fra sin egen bopæl til den første klient og  

 fra den sidste klient og hjem, hvis der arbejdes efter en fast arbejdsplan.
 En fast arbejdsplan er et skema, der fastlægger, hvilke klienter der skal  

 besøges det enkelte døgn.
 Det er uden betydning, hvor mange klientbesøg der er fastlagt for det  

 enkelte døgn (dag, aften, nat), og om arbejdsplanen omfatter weekends og  

 søgnehelligdage.
Derimod er hjemmehjælperen dækket af forsikringen 1. på vej til og fra arbejde hos en klient, når  

 meddelelse om døgnets (dagens, aftenens, nattens) besøg sker ved en  

 telefonisk henvendelse til hjemmehjælperens bopæl.
Denne situation kan  

 forekomme i forbindelse med rådighedsvagter og i forbindelse med akutte  

 ændringer i den lagte arbejdsplan.
 2. hvor der rent undtagelsesvis udføres ærinder for en  

 klient på vej til eller fra arbejde.
Vejledningen vil blive lagt til grund ved afgørelsen af, om tilfældet kan  

 henføres under lov om arbejdsskadeforsikring.
Dette gælder også i sager, som  

 sikringsstyrelsen allerede har modtaget, men endnu ikke afgjort.
