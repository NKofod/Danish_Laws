 I medfør af § 71 i patentloven, jfr. lov nr. 479 af 20. december 1967 som  

 ændret ved lov nr. 221 af 24. april 1974 fastsættes:
 § 1.  Direktoratet for patent- og varemærkevæsenet kan  

 som teknologisk service udføre undersøgelser m.v. af følgende typer:
 A: Nyhedsundersøgelse på grundlag af en kort opfindelsesbeskrivelse med  

 det formål at sætte rekvirenten i stand til at tage stilling til, om der bør  

 indgives patentansøgning.
 B: Nyhedsundersøgelse til brug for bedømmelse af, om der er grundlag for  

 at nedlægge indsigelse mod en i et andet land fremlagt patentansøgning eller  

 til bedømmelse af, om et patents gyldighed vil kunne anfægtes.
 C: Undersøgelse til brug ved en vurdering af, om et nyt produkt, som en  

 rekvirent påtænker at bringe på markedet, er beskyttet efter  

 patentlovgivningen her i landet.
 D: Undersøgelse til brug for produktudvikling med henblik på fremskaffelse  

 af oplysninger om kendt teknik, der kan benyttes som arbejdsgrundlag.
 E: Navneundersøgelse til oplysning om, hvorvidt en virksomhed eller en  

 person har patent i et land eller har en patentansøgning under behandling her  

 i landet på en bestemt opfindelse samt oplysning om, hvilke patenter eller  

 danske patentansøgninger en virksomhed eller en person har inden for et  

 angivet teknisk område.
 F: Undersøgelse af, om en bestemt opfindelse er beskyttet ved patent her i  

 landet, eller om patent er søgt.
 G: Patentfamilie-undersøgelse dvs. fremdragelse af de i flere på samme  

 opfindelse udstedte patenter eller løbende patentansøgninger.
 H: Overvågning, herunder:
1. tilsendelse af meddelelser vedrørende en given  

 dansk patentansøgning, f.eks. om at ansøgningen er blevet almindelig  

 tilgængelig, fremlagt eller færdigbehandlet, evt. med kopier af almindelig  

 tilgængelige sagsakter eller af fremlæggelsesskrift, og 2. tilsendelse af meddelelse, når direktoratet inden  

 for et nærmere angivet område modtager udenlandsk patentmateriale eller  

 meddelelse om, at sådant materiale er publiceret.
 I: Bistand af patentdirektoratets ingeniører på direktoratets læsesal  

 eller til undersøgelser af kortere varighed i det almindeligt tilgængelige  

 materiale, der findes i direktoratets øvrige afdelinger.
§ 2.  Betaling for rekvirerede undersøgelser m.v. ydes  

 efter regning i det enkelte tilfælde.
For de i § 1 nævnte typer A-G, H.2. og  

 I betales i forhold til den tid, der er medgået til løsning af opgaven.  

 Kræver opgaven teknisk sagkundskab, er betalingen 200 kr. pr. time.
I øvrigt  

 er betalingen 100 kr. pr. time.
For type E, G og H.2. fastsættes betalingen  

 dog af direktoratet for patent- og varemærkevæsenet, såfremt undersøgelsen  

 omfatter materiale fra Det Internationale Patent-Dokumentationscenter,  

 INPADOC.
For type H.1. betales 100 kr. for hver meddelelse vedrørende den  

 pågældende ansøgning.
For leverede fotokopier og trykskrifter betales efter  

 de af direktoratet fastsatte takster.
 § 3.  Direktoratet for patent- og varemærkevæsenet kan  

 fastsætte nærmere bestemmelser om rekvirering og udførelse af  

 serviceundersøgelser.
 § 4.  Bekendtgørelsen træder i kraft den 1. april  

 1978.
 Stk. 2.  Samtidig ophæves bekendtgørelse nr. 493 af 25.  

 september 1974 angående en patent-serviceordning.
 Handelsministeriet, den 28. februar  

 1978.
 Ivar Nørgaard.
/E.
Mølgaard.
