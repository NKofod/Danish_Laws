Også i 1991/92 (1. april 1991 - 31. marts 1992) gives der tilskud til  

 afviklingen af statsgaranterede studielån.
Både når de står i et  

 pengeinstitut og når de efter indfrielse er overgået til Hypotekbanken.
 I det følgende kan du læse, hvilke betingelser du og din studiegæld skal  

 opfylde, og hvordan tilskuddet beregnes.
Der ydes kun tilskud for et år ad gangen.
Tilskudsåret går fra 1. april  

 til 31. marts.
Du kan ikke få tilskud til afviklingen af statslån og  

 studielån fra SUstyrelsen.
Det samme gælder andre lån eller krav på  

 tilbagebetaling af for meget udbetalt uddannelsesstøtte.
Denne gæld er ikke  

 tilskudsberettigende, og regnes ikke med i opgørelsen af den studiegæld, der  

 kan gives tilskud til.
Du kan selv regne det ud Ved hjælp af skemaet på midtersiderne kan du selv regne dit tilskud ud.
Du  

 kan dog ikke bruge skemaet, hvis du i 1989 havde indtægter fra og/eller  

 formue i Grønland, på Færøerne eller i udlandet, som ikke er beskattet i  

 Danmark.
Du kan heller ikke bruge det, hvis der indgår et beregnet  

 formueafkast i dit indkomstgrundlag (se »Din beregnede  

 årsindkomst«).
Betingelser for at få tilskud Ansøgning og kontrol af tildelingsgrundlaget Allerbagerst i denne brochure finder du selve ansøgningsskemaet.
Riv  

 skemaet ud og udfyld felterne et efter et.
 Vi gør opmærksom på, at vi vil gennemføre en række kontroller af, at dine  

 oplysninger og de oplysninger vi i øvrigt har lagt til grund for  

 tilskudstildelingen - herunder oplysninger om din uddannelsesmæssige status  

 den 5. januar 1991 - er korrekte.
 Du skal sende eller aflevere din ansøgning til:
SUstyrelsen, Danasvej 30, DK - 1780 København V.
 Også selvom du kun har tidligere statsgaranterede studielån i  

 Hypotekbanken eller hos Hypotekbankens advokat (inkassator).
Ansøgningsfristen Ansøgningsfristen er den 5. januar 1991. Da denne dag er en lørdag, anser  

 vi ansøgninger, som styrelsen får med posten, eller som afleveres til  

 styrelsen mandag den 7. januar 1991 for rettidigt modtaget, og de vil  

 derfor blive behandlet.
 Ansøgninger, som vi får senere, vil blive afvist og altså ikke behandlet.
Ansøgninger, som er poststemplet senest (søndag) den 6. januar 1991, vil  

 vi dog under alle omstændigheder anse for rettidigt modtaget Vi kan desuden se bort fra fristen i helt ekstraordinære situationer, som  

 du ikke selv er skyld i, f.eks. akut hospitalsindlæggelse umiddelbart før  

 ansøgningsfristens udløb.
Du får svar i april 1991 Har du udfyldt ansøgningen korrekt og sendt de bilag med, som du eventuelt  

 henviser til, kan du forvente at få svar fra SUstyrelsen i begyndelsen af  

 april 1991. Er din ansøgning mangelfuld, eller mangler der bilag, tager det  

 længere tid, inden du får svar, og tilskuddet vil blive forsinket:
Du har studielån i bank, sparekasse eller andelskasse Hvis din senest påbegyndte uddannelse er afsluttet eller afbrudt i 1989  

 eller tidligere, skal du den 31. december 1990 opfylde den ene af  

 disse to betingelser:
 1. Enten skal du have indgået en aftale med dit  

 pengeinstitut om at begynde at betale dit studielån tilbage senest den 1.  

 april 1991. Er du allerede i gang med at betale tilbage efter en aftale, er  

 betingelsen opfyldt.
 Det er uden betydning, at dit pengeinstitut, efter tilbagebetalingsaftalen  

 blev indgået, har givet dig midlertidig udsættelse med betaling af ydelserne  

 eller har lempet ydelsen.
 2. Eller du skal have fået en skriftlig tilladelse fra  

 SUstyrelsen til at vente med at indgå en aftale om tilbagebetalingen af  

 studielån til efter den 31. december 1990 på grund af arbejdsløshed, sygdom  

 eller andre særlige årsager (dog ikke udsættelse på grund af fortsat  

 uddannelse).
Du er i det afviklingsfrie år Har du sluttet eller afbrudt din senest påbegyndte uddannelse i 1990 eller  

 senest den 5. januar 1991, er du i det såkaldte afviklingsfrie år.
Det vil  

 sige, at du har ret til at vente med at begynde at betale dit studielån  

 tilbage til et år efter uddannelsens afslutning eller afbrydelse.
 I det tilfælde skal du - for at få tilskud senest den 31. december 1990  

 have indgået en aftale med dit pengeinstitut om at begynde at betale tilbage  

 senest 1. april 1991, selv om du altså ikke var forpligtet til det.
Du er færdig med din uddannelse Uddannelsen er afsluttet, når du senest den 5. januar 1991 har fået den  

 sidste karakter i den afsluttende eksamen, og eksamen dermed er bestået.
Mangler du den 5. januar 1991 kun at få den endelige bedømmelse af  

 et afsluttende speciale eller lignende, kan uddannelsen også betragtes som  

 afsluttet.
Du skal blot vedlægge en erklæring fra din vejleder (eksaminator)  

og censor om, at dit speciale (eller lignende) vil opnå en karakter,  

 der giver sikkerhed for, at eksamen er bestået (forhåndsgodkendelse).
 Skriv datoen for, hvornår den endelige bedømmelse (karakter) forventes at  

 foreligge, i skemaets spørgsmål 10:
Du har afbrudt din uddannelse Uddannelsen er afbrudt, når du senest den 5. januar 1991 har frameldt dig  

 uddannelsesinstitutionen:
 Skriv datoen, hvor du har frameldt dig uddannelsen, i skemaets spørgsmål  

 10.
Du har orlov Har din uddannelsesinstitution bevilget dig orlov den 5. januar 1991,  

 betragtes din uddannelse også som afbrudt.
 Du skal skrive, hvornår din orlov begyndte i skemaets spørgsmål 10.
Du er under uddannelse 5. januar 1991 Kun når du den 5. januar 1991 er tilmeldt en uddannelse, som er offentlig  

 anerkendt, som er tilrettelagt på heltids-basis, og som er af mindst 3  

 -20eders sammenhængende varighed, kan du i denne sammenhæng betragtes som  

 værende under uddannelse.
 Er du under uddannelse, skal du opfylde disse to betingelser for at få  

 tilskud:
 1. Din tilbagebetalingspligt skal være indtrådt den 5.  

 januar 1991. Se »Tilbagebetalingspligten under uddannelse«  

 nedenfor.
2. Du skal senest den 31. december 1990 have indgået  

 aftale med dit pengeinstitut om at betale dit studielån tilbage.
Du skal  

 begynde at betale tilbage senest den 1. april 1991. Se afsnittet »Du har studielån i bank, sparekasse  

 eller andelskasse«.
Tilbagebetalingspligten under uddannelse Har du fået brev fra SUstyrelsen om, at du skal begynde at betale dit  

 statsgaranterede studielån tilbage inden 5. januar 1991, selv om du er under  

 uddannelse, er din tilbagebetalingspligt indtrådt.
Har du senere fået  

 udsættelse med betalingen på grund af arbejdsløshed, sygdom, stram økonomi  

 eller andre særlige årsager, er betingelsen stadig opfyldt.
Din tilbagebetalingspligt betragtes også som indtrådt, hvis der den 5.  

 januar 1991 er gået mindst 1 år fra det tidspunkt, hvor du senest forventede  

 at afslutte din uddannelse.
Datoen for uddannelsens forventede afslutning  

 står normalt i enten den seneste garantierklæring, du har fået fra styrelsen,  

 eller i et brev, som styrelsen har skrevet til dig med udsættelse på grund af  

 fortsat uddannelse.
 Er du i tvivl om tidspunktet, så spørg i dit pengeinstitut.
Du har gæld i Hypotekbanken Står din studiegæld i Hypotekbanken, er din tilbagebetalingspligt  

 indtrådt, selvom du er under uddannelse den 5. januar 1991.
 Har du allerede en aftale om, hvordan du skal betale den tilbage, skal du  

 overholde denne aftale, ellers får du ikke tilskud.
 Har du ikke en aftale , skal du senest den 31. december 1990 have  

 indgået en tilbagebetalingsaftale med betaling fra 1. april 1991, med  

 Hypotekbanken eller dennes advokat (inkassator).
 Eller du skal efter ansøgning have fået bevilget henstand med  

 tilbagebetalingen ligeledes af Hypotekbanken eller dennes advokat.
Sådan beregnes tilskuddet Tilskuddet for 1991/92 beregnes i slutningen af marts 1991 med en  

 tilskudsprocent Tilskudsprocenten fastsættes ud fra størrelsen af din  

 årsindkomst for 1989, når diskontoen pr. 1. januar 1991 er kendt (se  

 »Tilskudsprocenten«). Tilskuddet beregnes på følgende måde:
 Halvdelen af din særligt beregnede årsindkomst for 1989 (se »Din  

 beregnede årsindkomst«), trækkes fra din tilskudsberettigende studiegæld  

 (se »Din tilskudsberettigende studiegæld«), opgjort pr. 31.  

 december 1990. Af det beløb, der er til rest, tages tilskudsprocenten, og du  

 har tilskudsbeløbet.
Tilskudsprocenten Tilskudsprocenten er Nationalbankens officielle diskonto pr. 1. januar  

 1991 med tillæg af procentpoints fra 0 til 7. På midtersiderne kan du se,  

 efter hvilken skala tilskudsprocenten fastsættes, når SUstyrelsen kender din  

 beregnede årsindkomst og diskontoen den 1. januar 1991.
Din tilskudsberettigende studiegæld Før du kan få tilskud, gør SUstyrelsen din studiegæld op.
Ikke al  

 studiegæld regnes med.
Studielån i pengeinstitutter, der indfries af  

 styrelsen i perioden 1. januar 1991 til slutningen af marts 1991, er ikke  

 tilskudsberettigende og regnes altså ikke med.
Misligholder du i samme  

 periode en aftale om tilbagebetaling af lån i Hypotekbanken, regnes dette lån  

 heller ikke med.
 Udgangspunktet er din statsgaranterede studiegæld pr. 31. december 1990.  

 SUstyrelsen får gælden opgivet direkte fra banker, sparekasser, andelskasser  

 og Hypotekbanken.
 På midtersiderne kan du under rubrik A se, hvilke af dine studielån, som  

 medregnes.
 Mindst 49.140 kr.
 For at få tilskud skal din samlede tilskudsberettigende studiegæld være på  

 mindst 49.140 kr. den 31. december 1990. Gælden skal samtidig være på mere  

 end halvdelen af din særligt beregnede årsindkomst for 1989 (se »Din  

 beregnede årsindkomst«).
Din beregnede årsindkomst Vi opgør din beregnede årsindkomst for 1989 med udgangspunktet i dit  

 indkomstgrundlag og din formue.
SUstyrelsen får oplysninger om dit  

 indkomstgrundlag og din skattepligtige formue direkte fra Told og  

 Skattestyrelsen i februar 1991. Grundlaget er dine indkomst- og formueforhold  

 i 1989.
 Indkomstgrundlaget for 1991 er summen af:
De to første beløb står på bagsiden af din årsopgørelse fra skattevæsenet  

 for 1989. Står der nogle »beregningsmæssige« beløb, er det dem, der  

 er brugt.
Formueafkastet står derimod kun på tilskudsmeddelelsen fra  

 SUstyrelsen/Hypotekbanken.
Der kan blive tale om et beregnet formueafkast, hvis der er opgjort en  

 formueskattepligtig værdi pr. 31. december 1989 af danske aktier m.v. og af  

 udenlandsk formue.
Formueafkastet vil i så fald blive beregnet som 10 pct. af  

 summen af disse formuebeløb, minus de faktiske afkast i 1989 af de samme  

 formuegoder og eventuelt negativ kapitalindkomst i 1989. Bliver det beregnede  

 formueafkast negativt, sættes det til 0. Hvis der indgår et beregnet  

 formueafkast i dit indkomstgrundlag, kan du ikke bruge skemaet på  

 midtersiderne.
 Hvis du mener, at din personlige indkomst, din kapitalindkomst eller din  

 formue er opgjort forkert, skal du henvende dig til din lokale  

 skatteforvaltning, så eventuelle ændringer kan foretages inden februar 1991.
 Indkomstgrundlaget korrigeres af styrelsen for at nå frem til din  

 beregnede årsindkomst.
 På midtersiderne kan du se, hvordan det sker, og hvordan din  

 skattepligtige formue den 31. december 1989 indgår i beregningen med et  

 særligt formuetillæg.
 Hvis din årsindkomst før det særlige formuetillæg er mindre end 98.280 kr  

 udgør de 98.280 kr. + det særlige formuetillæg din beregnede årsindkomst.  

 Beløbet bruges ved beregningen, selv om din faktiske indkomst i 1989 var  

 lavere.
 Der tages ikke hensyn til ændringer i dine økonomiske forhold efter 1989.
Hvis du i 1989 havde indtægter fra og/ eller formue i Grønland, på  

 Færøerne eller i udlandet, som ikke er beskattet i Danmark, vil årsindkomsten  

 blandt andet blive beregnet med udgangspunkt i dine egne dokumenterede  

 oplysninger herom.
Du kan i så fald ikke bruge skemaet på  

 midtersiderne.
Sådan udbetales tilskuddet Tilskuddet deles i fire lige store rater.
Raterne overføres direkte til  

 din(e) studielånskonto(i) i bank, sparekasse eller andelskasse hvert kvartal.  

 Første gang i begyndelsen af april 1991.
 Tilskud til gæld i Hypotekbanken anvises en gang om måneden.
Når du får tilskuddet, har du ret til at få nedsat den månedlige ydelse,  

 som du betaler lånet tilbage med.
Ydelsen kan nedsættes med et beløb, der  

 forholdsmæssigt svarer til tilskuddet.
 Har du fået udsættelse med tilbagebetalingen, bruges tilskuddet til at  

 nedskrive lånet ekstraordinært.
Skifter du pengeinstitut, skal du huske, at det nye pengeinstitut skal  

 give styrelsen besked om lånets nye kontonummer.
Ellers bliver tilskuddet  

 forsinket.
Skat Tilskuddet er skattepligtig personlig indkomst - B-indkomst.
Raterne for  

 april, juli og oktober beskattes i 1991, raten for januar i 1992. Du vil i  

 janaur få en opgørelse til selvangivelsen.
 Har du spørgsmål om skat af tilskuddet, skal du henvende dig til  

 skatteforvaltningen i din kommune.
Loven Reglerne om tilskud findes i lovbekendtgørelse nr. 487 af 25. juni 1990 om  

 tilskud til afvikling af studiegæld og om eftergivelse af studiegæld og i  

 bekendtgørelse nr. 676 af 4. november 1988 om tilskud til afvikling af  

 statsgaranterede studielån.
 Du kan finde lovbekendtgørelsen og bekendtgørelsen i Lovtidende, som står  

 på bibliotekerne, eller du kan købe dem i boghandlen og hos Statens  

 Informationstjeneste, Bredgade 20, København K, Telf.: 33 92 92 28 (kl.  

 10-14).
Anden hjælp Eftergivelse af studiegæld Hvis du på grund af økonomiske, erhvervsmæssige eller sociale forhold er  

 ude af stand til at betale din studiegæld tilbage, kan du søge Hypotekbanken  

 om at få gælden helt eller delvis eftergivet.
Det gælder, uanset om gælden er  

 til et pengeinstitut, SUstyrelsen eller Hypotekbanken.
Du kan søge om at få  

 studiegælden eftergivet 12 år efter, at du har afsluttet eller afbrudt  

 din uddannelse eller din tilbagebetalingspligt er indtrådt.
Hvis du får  

 førtidspension eller invaliditetsydelse, kan du søge straks.
 Ansøgningsskema om eftergivelse og en pjece, hvori du kan læse mere om  

 mulighederne for eftergivelse, kan du få i de fleste pengeinstitutter og hos  

Hypotekbanken, Landgreven 4, 1301 København K, Telf.: 33 92 80 00.
Gældssanering ved skifteretten Efter reglerne i konkursloven er der mulighed for, at du kan få saneret  

 din gæld ved skifteretten.
 Du kan rette henvendelse til skifteretten i den retskreds, hvor du har  

 bopæl, i København til Sø- og Handelsretten, hvis du vil vide mere.
