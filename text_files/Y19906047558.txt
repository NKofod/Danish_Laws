Udtalt at indstillingen fra provsten og biskoppen i ansættelsessager  

 er en væsentlig del af grundlaget for ministerens afgørelse.
Af principielle  

 grunde bør der defor ikke gives aktindsigt i sådanne sager, idet  

 indstillingens værdi imodsat fald kan blive illusorisk som grundlag for  

 ministeriets afgørelser Kirkeministeriets skrivelse af 5. januar 1990 til Folketingets Ombudsmand.
 I skrivelse af 18. december 1989 (j.nr. 1989-842-72) har De udbedt Dem en  

 udtalelse i anledning af en klage fra Indre Mission i Hjørring v/formand  

 Asbjørn Pedersen over ministeriets afslag på aktindsigt i videre omfang end  

 allerede givet samt over en manglende iagttagelse af forvaltningslovens § 21.
 I den forbindelse skal man udtale, at ministeriet, som meddelt Asbjørn  

 Pedersen i skrivelse af 8. november 1989, må fastholde, at sager om  

 ansættelse eller forfremmelse i det offentliges tjeneste ikke er omfattet af  

 bestemmelsen i § 2, stk. 1, i lov om offentlighed i forvaltningen.
De indstillinger, provsten og biskoppen fremsætter overfor ministeriet i  

 ansættelsessager, er en væsentlig del af grundlaget for ministerens  

 afgørelse.
Af principielle grunde mener ministeriet derfor, at der ikke bør  

 gives aktindsigt i sådanne sager og i den konkrete sag i hvert fald ikke i  

 videre omfang end det allerede er sket.
 En praksisændring, hvorefter provstens og biskoppens indstillinger  

 undergives en mere udstrakt grad af offentlighed, vil efter ministeriets  

 opfattelse medføre, at disse indstillingers værdi som grundlag for  

 ministeriets afgørelser kan blive illusorisk.
 Med hensyn til spørgsmålet om en manglende iagttagelse af  

 forvaltningslovens § 21 bemærkes, at betingelserne for udsættelse af sagens  

 afgørelse efter denne bestemmelse ikke ses at have foreligget.
 Iøvrigt bemærkes, at ministeriet er af den opfattelse, at bestemmelsen i  

 forvaltningslovens § 19 om partshøring ikke finder anvendelse i det  

 omhandlede tilfælde allerede af den grund, at der ikke er fremkommet  

 oplysninger til brug for sagens afgørelse udover ansøgningerne og  

 indstillingerne fra provst og biskop.
 Til orientering kan oplyses, at mindretallets kandidat, Tage Rasmussen,  

 tidligere har modtaget ekstrakt af biskoppens indstilling af 14. februar  

 1989.
