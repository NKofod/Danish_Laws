Nr BRL 185 Betænkning over Forslag til lov om ændring af ophavsretsloven og  

 fotografiloven (Vederlagsordning for uindspillede bånd)   

 Nr L 185 1989-90, 1. samling Afgivet af Kulturudvalget Afgivet: 19900531 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Forbrugerrådet, Kassetteudvalget, Nordisk Copyright Bureau, Sammenslutningen af Leverandørforeninger og Sammenslutningen af lokale radio- og tv-stationer i Danmark.
 Herefter ønsker et mindretal (Socialdemokratiets og Socialistisk  

 Folkepartis medlemmer af udvalget) at udtale følgende:
 Mindretallet beklager, at det ikke har været muligt at samle et flertal  

 bag lovforslaget, som ville have fjernet nogle åbenbart urimelige forhold, og  

 som via skatter, moms, afgifter m.v. ville have givet staten betydelige  

 indtægter.
 Mindretallet har noteret sig, at kulturministeren i forbindelse med  

 lovforslagets behandling har givet tilsagn om i folketingsåret 1990-91 at  

 fremsætte et lovforslag om en vederlagsordning for blanke bånd.
 Et andet mindretal (Det Konservative Folkepartis, Venstres, Det  

 Radikale Venstres og Kristeligt Folkepartis medlemmer af udvalget) finder, at  

 spørgsmålet om indførelse af en blankbåndsafgift bør overvejes nøje og skal i  

 denne forbindelse erindre om, at blandt andet Sammenslutningen af  

 Leverandørforeninger i skrivelse af 28. februar 1990 har henledt  

 opmærksomheden på en række uhensigtsmæssige forhold vedrørende indførelse af  

 en blankbåndsafgift, og at Forbrugerrådet i skrivelse af 12. marts 1990 har  

 påpeget nogle problemer i lovforslaget, som bør undersøges nærmere.  

 Mindretallet har noteret, at kulturministeren i forbindelse med lovforslagets  

 behandling har givet tilsagn om at undersøge mulighederne for allerede i  

 næste folketingsår at fremsætte lovforslag om en vederlagsordning for blanke  

 bånd.
Et tredje mindretal (Centrum-Demokraternes medlem af udvalget)  

 erkender den vanskelige situation, adskillige kunstnere er i på grund af  

 piratkopiering af deres produkter.
Mindretallet vil gerne være med til at  

 skaffe penge til denne gruppe mennesker.
Imidlertid mener vi ikke, at  

 løsningen ligger i ordninger, der vil øge grænsehandelen med bånd.
Fjernelsen  

 af afgiften for kort tid siden gav til resultat, at der skete en voldsom  

 stigning i båndkøb i Danmark.
Mindretallet er af den opfattelse, at en  

 indførelse af afgiften vil vise resultater den modsatte vej.
Mindretallet vil  

 derfor i forbindelse med indførelse af en afgift have et økonomisk loft over  

 dens størrelse, således at grænsehandelen gøres mindst mulig.
Loftet bør  

 ligge et godt stykke under de regneeksempler, der fremkom i lovforslagets  

 bemærkninger.
Endvidere ønsker mindretallet at se en afgift i sammenhæng med  

 det, der sker i andre EF-lande.
Mindretallet vil derfor i forbindelse med det  

 tilsagn, der er givet af ministeren om at tage sagen op i folketingsåret  

 1990-91, arbejde for en løsning, der dels gavner kunstnernes forhold, dels  

 fastholder båndhandelen på danske hænder.
 P. u. v.
