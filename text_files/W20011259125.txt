Landsskatteretskendelse Registreringsafgift - demobiler mv.
 Klagen vedrører told- og skatteregionens opkrævning af  

 yderligere registreringsafgift i medfør af lov om registreringsafgift  

 af motorkøretøjer m.v. (RGAL) på følgende  

 punkt:
 Yderligere afgift ved salg af 13 biler opgjort til i alt	191.696  

 kr.
Det er oplyst, at klageren er autoriseret forhandler af bilmærkerne  

 Saab, Skoda, Seat og Hyundai og derudover sælger brugte biler samt  

 driver et reparations- og serviceværksted.
I 14 tilfælde har  

 virksomheden solgt brugte biler til en højere pris end bilerne var  

 afgiftsberigtiget til (i et af disse tilfælde bestrider klageren ikke,  

 at der er berigtiget afgift med for lille et beløb). Samtlige disse  

 biler har været indregistreret til klageren som demo-biler, og det er  

 oplyst, at der er konstateret følgende forhold vedrørende  

 tidspunkterne for de omhandlede bilers køb, indregistrering og salg  

 samt kilometerstand ved salg:
 Bil nr.
samlet  

 nypris salgspris dato for  

 registrering slutseddel  

 dato faktura  

 dato egnefaktura  

 dato km 1 118.997 131.500 27.12.96 7.1.97 15.1.97 15.1.97 25 2 209.276 230.000 18.3.97 8.3.97 26.3.97 26.3.97 128 3 163.994 171.390 25.11.97 1.12.97 2.12.97 25.11.97 30 4 146.454 147.500 30.6.98 5.8.98 6.8.98 2.7.98 30 5 192.740 203.995 2.11.98 29.10.98 2.11.98 2.11.98 500 6 149.884 165.000 28.12.98 18.12.98 7.1.98 30.12.98 500 7 204.817 224.000 28.12.98 6.1.99 7.1.99 30.12.98 500 8 120.723 145.000 28.12.98 11.1.99 13.1.99 30.12.98 500 9 98.485 102.000 10.9.99 18.10.99 21.10.99 13.9.99 10 10 99.633 101.990 25.1.00 28.1.00 3.2.00 1.2.00 14/17 11 99.633 103.592 31.1.00 15.2.00 17.2.00 1.2.00 16 12 134.500 141.497 28.4.00 2.5.00 8.5.00 2.5.00 10 13 131.000 137.997 25.4.00 1.5.00 2.5.00 2.5.00 45 Under sagens behandling for Landsskatteretten er der fremlagt bilag,  

 hvoraf bl.a. fremgår, at 5 af de omhandlede biler har været  

 indregistreret som udlejningsbiler hos klagerens forsikringsselskab.
Det er  

 videre oplyst, at der er en fast årlig præmie uanset mærke  

 og model på klagerens skiftepolice, men at der for udlejningsbiler  

 beregnes en særskilt og højere præmie for hver enkelt bil.
Det er vedrørende biler, som er solgt før første  

 registrering, forklaret, at dette er biler, som købes hjem til  

 specielle formål såsom introduktion af en ny model,  

 nytårskur eller andre lignende arrangementer.
Der købes og  

 registreres flere biler til sådanne arrangementer end klageren normalt  

 har behov for, og klageren forsøger derfor at sælge de  

 overskydende biler så hurtigt som muligt og gerne inden  

 indregistreringen, så han ikke får for stort et lager af  

 registrerede demo-vogne.
Der gives normalt et afslag i prisen for disse vogne  

 på f.eks. 10.000 kr., idet bilerne dels bærer præg af at  

 være anvendt som demo-biler, dels får de nye ejere ikke fuld  

 nyværdidækning ved store skader eller totalskader, da bilerne har  

 været registreret.
Told- og skatteregionen har foretaget en vurdering af de omhandlede bilers  

 faktiske anvendelse, herunder brug som demo-biler eller til udlejning, og er  

 af den opfattelse, at de omhandlede biler ikke har været anvendt til  

 det formål, de har været indregistreret til, men at der er tale  

 om salg af fabriksnye biler.
Afgiftsberigtigelsen ved udtagelse af bilerne  

 som demo-biler må anses for en omgåelse af reglerne, hvilket  

 underbygges af, at bilerne alle som brugte demo-biler er solgt til en pris,  

 der overstiger værdien, der er lagt til grund for afregningen af  

 registreringsafgift, og af at de fleste af bilerne har kørt under 100  

 km ved leveringen til køber.
Vedrørende klagerens subsidiære påstand er det bl.a.  

 anført, at en fortolkning af lovbestemmelsen ikke kan føre til  

 andet resultat, end at der i tilfælde af omgåelse, hvor en bil  

 sælges til højere pris end den, hvorefter bilen er  

 afgiftsberigtiget, skal ske efterbetaling med 180 % af  

 differencebeløbet.
Der er henvist til RGAL § 9, stk. 2, hvoraf  

 fremgår, at hvis der er anmeldt en standardpris for  

 køretøjet, anvendes denne som køretøjets  

 afgiftspligtige værdi.
Såfremt køretøjet  

 sælges til en højere pris end den anmeldte, så skal denne  

 højere salgspris anvendes som køretøjets afgiftspligtige  

 værdi.
Klagerens repræsentant har nedlagt principal påstand om, at  

 der ikke skal betales ekstra registreringsafgift, når en demo- eller  

 udlejningsbil efterfølgende sælges til en højere pris end  

 indregistreringsprisen.
Han har nedlagt subsidiær påstand om, at  

 registreringsafgiften ikke skal betales med 180 % af avancen, men at  

 registreringsafgiften må være indeholdt i avancen (ca. 65 %),  

 fordi klageren i modsat fald selv kommer til at betale den ekstra  

 registreringsafgift.
Til støtte for den principale påstand har  

 repræsentanten bl.a. anført, at det af RGAL § 1 fremgår,  

 at registreringsafgiften betales ved et køretøjs første  

 indregistrering, og ifølge RGAL § 8 er værdien for et nyt  

 køretøj dets almindelige pris ved salg til bruger her i landet,  

 inklusive moms, men uden registreringsafgift og indeholdende mindst 9 %  

 forhandleravance.
Spørgsmålet om indregistrering af demo-biler  

 eller biler til privat brug hos en bilforhandler er ikke nærmere  

 beskrevet i loven.
Når en bilforhandler indregistrerer demo-biler eller  

 biler til brug i virksomheden, er det bilforhandleren, der er bruger.
Der er  

 ikke en sædvanlig salgspris, når forhandleren indregistrere til  

 sig selv, men momslovens bestemmelser fastslår i § 5, at udtagning til  

 brug i virksomheden sidestilles med levering.
Momsloven har dermed defineret,  

 at udtagning sidestilles med et salg.
Dette udtagningsbegreb må kunne  

 anvendes analogt i registreringsafgiftsloven, især fordi denne lov ikke  

 selv har defineret situationen med udtagning, men tydeligt har tilkendegivet,  

 at tidspunktet for betaling af afgift er ved første indregistrering.  

 På tidspunktet for indregistrering kender bilforhandleren ikke den  

 endelige salgspris til kunden og heller ikke tidspunktet for salget.
Normalt  

 sælges en demo-bil til en lavere pris, men i få tilfælde  

 sælges en demo-bil til en højere pris end den værdi, der  

 er brugt ved indregistreringen.
Dette gælder i princippet også,  

 selvom der er skrevet slutseddel på bilen inden indregistrering.
En  

 slutseddel er i relation til afgiftslovgivningen kun et foreløbigt  

 dokument, og det endelige salg er først, når der skrives en  

 faktura.
 Landsskatteretten skal udtale:
 Ifølge RGAL § 8, stk. 1, er den afgiftspligtige værdi for et  

 nyt køretøj dets almindelige pris ved salg til bruger på  

 registreringstidspunktet eller, hvis told- og skattemyndighederne udsteder  

 bevis for afgiftsberigtigelsen, på tidspunktet for bevisets udstedelse.
Tre retsmedlemmer, herunder retsformanden, finder, at den afgiftspligtige  

 værdi som hovedregel må anses at være den pris  

 køretøjet rent faktisk bliver solgt til.
Det afgørende  

 må således være, om det kan anses for dokumenteret eller  

 sandsynliggjort, at klageren reelt var bruger af de omhandlede biler på  

 registreringstidspunktet, således at prisen ved klagerens hjemtagelse  

 af bilerne kan anses at udgøre den afgiftspligtige værdi.
 Disse retsmedlemmer bemærker videre, at aftalerne om salg af de  

 omhandlede biler til brugere må anses for endeligt indgået senest  

 ved slutseddelens underskrift.
Efter ordlyden af RGAL § 8, stk. 1, er det afgørende tidspunkt for  

 fastsættelsen af den afgiftspligtige værdi  

 registreringstidspunktet.
I de tilfælde, hvor slutseddel er  

 underskrevet før registrering skete, finder disse retsmedlemmer, at  

 den afgiftspligtige værdi allerede af denne grund må  

 fastsættes til salgsprisen ved dette salg.
Det drejer sig om handlerne  

 med bil nr. 2, 5 og 6.
Ved de øvrige handler er der sket salg til en bruger af bilerne  

 indenfor en kortere tid efter registreringstidspunktet, og de omhandlede  

 køretøjer har alene kørt et begrænset antal  

 kilometer ved de efterfølgende salg, der endvidere er sket til en  

 pris, der overstiger den pris, klageren har lagt til grund ved  

 afgiftsberigtigelsen på registreringstidspunktet.
Under disse  

 omstændigheder finder disse retsmedlemmer, at det ikke kan anses for  

 dokumenteret eller sandsynliggjort, at klageren var bruger af de omhandlede  

 biler på registreringstidspunktet, og det er derfor med rette, at den  

 afgiftspligtige værdi er anset at være den pris, som bilerne  

 efterfølgende blev solgt til.
 Det bemærkes videre, at det ikke kan anses for tilstrækkeligt  

 dokumenteret, at klageren var bruger af bilerne i de 4 tilfælde, hvor  

 bilerne var anmeldt som udlejningsbiler til forsikringsselskabet, og hvor  

 slutseddel er underskrevet efter registreringstidspunktet, idet der ikke  

 foreligger dokumentation for, at disse biler har været udlejet, og da  

 de alene havde kørt et meget begrænset antal kilometer ved salg.
Vedrørende klagerens subsidiære påstand om beregningen  

 af den skyldige yderligere afgift bemærker disse medlemmer videre, at  

 udgangspunktet må være, at den først foretagne beregning  

 af afgift bortfalder i forbindelse med, at den første indregistrering  

 som demo-bil ikke anses for reel.
Disse medlemmer finder derfor, at  

 beregningen af afgift ved salget til de endelige brugere af bilerne må  

 foretages på baggrund af den ved denne handel opnåede pris,  

 således at afgiften skal indgå i den samlede pris.
Disse  

 retsmedlemmer stemmer derfor for at tiltræde den nedlagte  

 subsidiære påstand.
Et retsmedlem finder, at der ikke er grundlag for at tilsidesætte  

 klagerens indregistrering af de omhandlede biler som demo-biler og dermed  

 ikke grundlag for at opkræve yderligere registreringsafgift, idet han  

 henviser til, at de meget uklare regler om demobiler ikke bør komme  

 klager til skade samt at klagerens fremgangsmåde ved indregistreringen  

 af demo-bilerne ikke afviger fra almindelig kutyme indenfor branchen.
Han  

 stemmer derfor for at give klageren fuldt ud medhold.
Der vil være at træffe afgørelse efter  

 stemmeflertallet, og den påklagede afgørelse vil derfor  

 være at ændre, idet den yderligere afgift ved salget af de  

 omhandlede 13 biler vil være at beregne på grundlag af den  

 faktisk opnåede købspris, således at afgiften skal  

 indgå i den opnåede samlede avance.
Told- og skatteregionen  

 anmodes om at foretage den talmæssige opgørelse.
