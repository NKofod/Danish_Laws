Kabelbakker, undgå faldulykker, hjemvisning, manglende oplysninger om det er muligt at fjerne kabelbakker Arbejdsmiljøklagenævnet har på møde den 24. november 2009 behandlet klagen over Arbejdstilsynets afgørelse af 15. december 2008. Arbejdstilsynet gav påbud om, at V skulle forebygge faldulykker hos Afdeling X.
Nævnet traf følgende A F G Ø R E L S E Arbejdsmiljøklagenævnet hjemviser sagen til ny behandling og afgørelse i Arbejdstilsynet.
B E G R U N D E L S E Arbejdsmiljøklagenævnet har ved afgørelsen lagt til grund, at der i montagehallen var fastmonterede kabelbakker på gulvet, og at kabelbakkerne var steder, hvor der arbejdedes hele dagen samt ved hyppigt anvendte færdselsområder.
 Arbejdsmiljøklagenævnet har ved afgørelsen også lagt til grund, at Arbejdstilsynet vurderede, at færden ved arbejdspladserne og de øvrige områder, hvor der er kabelbakker, ikke foregår sikkerheds- og sundhedsmæssigt fuldt forsvarligt.
Ifølge § 26, stk. 1, i bekendtgørelsen om faste arbejdssteders indretning skal der foretages et konkret skøn, idet bestemmelsen angiver, at gulvet så vidt muligt skal være i samme niveau og uden buler og huller.
Bestemmelsen angiver også et krav om, at virksomheder skal markere eventuelle niveauforskelle og huller tydeligt, hvis det ikke er muligt at fjerne disse.
Det er således et konkret skøn, om det er muligt at undgå niveauforskelle uden buler i gulvet.
Arbejdstilsynet anser det for muligt at fjerne kabelbakkerne fra gulvniveau.
Arbejdsmiljøklagenævnet finder ikke, at Arbejdstilsynet konkret har begrundet, i hvilket omfang det er muligt at fjerne bulerne i form af kabelbakker på gulvet.
Desuden har Arbejdstilsynet ikke oplyst om, og i hvilke situationer det er praksis at acceptere kabelbakker indenfor branchen.
R E G L E R Ved afgørelsen har Arbejdsmiljøklagenævnet anvendt disse regler:
  Om arbejdsstedets indretning:
a) § 42, stk. 1, i bekendtgørelse nr. 268 af 18. marts 2005 af lov om arbejdsmiljø b) § 26, stk. 1, i bekendtgørelse nr. 96 af 13. februar 2001 om faste arbejdssteders indretning  Om Arbejdstilsynets hjemmel til at give påbud:
a) § 77, stk. 1, i bekendtgørelse nr. 268 af 18. marts 2005 af lov om arbejdsmiljø O P L Y S N I N G E R N E I S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet.
På klagenævnets vegne Fuldmægtig Kopi til  V  Arbejdstilsynet, Postboks 1228, 0900 København C  X Afgørelsens retlige grundlag kan læses på de følgende sider.
Regler Bekendtgørelse nr. 268 af 18. marts 2005 af lov om arbejdsmiljø Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Bekendtgørelse nr. 96 af 13. februar 2001 om faste arbejdssteders indretning Kapitel 5 Arbejdsrum § 26. Gulvet i arbejdsrummet og under de enkelte arbejdspladser skal så vidt muligt være i samme niveau og uden buler eller huller.
Eventuelle niveauforskelle og huller skal være tydeligt markeret.
Stk. 2. Gulvbelægningen skal være tilpasset det arbejde, der udføres i arbejdsrummet, og have en under hensyn til arbejdets art passende hårdhed og skridsikkerhed.
Hvor der er risiko for væsentligt væskespild eller behov for spuling, skal gulvet være indrettet hertil.
