(Kulturaftalen med Italien) Ved kgl. resolution af 20. februar 1957 har Danmark ratificeret ovennævnte  

 overenskomst, hvis tekst lyder som følger (den italienske tekst udelades):
 Den danske regering og den italienske regering, som ønsker at slutte en  

 overenskomst til fremme af den gensidige forståelse mellem de to folk ved  

 samarbejde og udveksling på det kulturelle område, har med dette for øje  

 udpeget behørigt befuldmægtigede, som er blevet enige om følgende:
 Artikel 1.
 De kontraherende parter vil i størst mulig udstrækning uddybe  

 forbindelserne mellem de to lande for så vidt angår videnskab, litteratur,  

 kunst, universitetsliv og skolevæsen samt udbrede forståelsen for det andet  

 lands institutioner og samfundsliv blandt andet ved at fremme udvekslingen af  

 studerende og lærere, herunder universitetsprofessorer, såvel som andre  

 personer med kulturelle hverv.
 Artikel 2.
Med henblik på de mål, der er nævnt i artikel 1, vil de kontraherende  

 parter yde stipendier og oprette lektorater samt fremme udvekslingen af  

 repræsentanter for institutioner af videnskabelig, undervisningsmæssig og  

 kulturel art.
De vil endvidere støtte andre egnede kulturelle manifestationer  

 og søge at lette bevægelsesfriheden i de to lande for personer og materiale  

 vedrørende informationsarbejdet.
 Artikel 3.
 Den italienske regering vil yde det danske institut i Rom (Accademia di  

 Danimarca) alle fornødne lettelser og enhver bistand, som kan tjene til  

 bibeholdelse og videreudvikling af de kulturelle bånd, som består mellem  

 Danmark og Italien, i særdeleshed ved at fremme danske statsborgeres studier  

 i Italien.
 Den italienske regering vil i øvrigt yde sin bistand til den af Det danske  

 Selskab udsendte repræsentant i Milano, som har til formål i Italien at  

 udbrede kendskabet til dansk liv og kultur.
 Den danske regering vil på sin side yde tilsvarende lettelser til de  

 allerede eksisterende italienske institutioner i Danmark, herunder særlig  

 Dante Alighieri's komiteer i København, Ålborg, Århus, Horsens og Silkeborg,  

 såvel som til sådanne institutioner som måtte blive oprettet, og som falder  

 ind under nærværende overenskomst.
 Artikel 4.
 De kontraherende parter vil inden for deres respektive lovgivningers  

 rammer lette indførslen af udstyr, møbler, bøger m.v. til brug for de  

 institutioner og organisationer, som omfattes af nærværende overenskomst,  

 eller i øvrigt til fremme af de i artikel 1 omhandlede formål.
 Artikel 5.
Til gennemførelse af denne aftale nedsættes en fast, blandet kommission på  

 4 medlemmer.
Denne kommission omfatter to afdelinger, hvoraf den ene består  

 af to danske medlemmer og har sit sæde i København, medens den anden består  

 af to italienske medlemmer og har sit sæde i Rom.
Hver afdelings medlemmer  

 skal udpeges af de respektive regeringer.
Kommissionen skal samles til plenarmøde, så ofte det anses nødvendigt og  

 så vidt muligt een gang om året, skiftevis i Danmark og i Italien.  

 Formandshvervet vil blive betroet et femte medlem, som er statsborger i det  

 land, hvor mødet holdes, og som fra gang til gang udpeges af dette lands  

 regering.
Den blandede kommission og dens afdelinger kan supplere sig med  

 andre medlemmer som tekniske rådgivere og eventuelt med repræsentanter for de  

 kontraherende parters ambassader.
 Artikel 6.
Denne overenskomst skal ratificeres.
Den træder i kraft, såsnart  

 udvekslingen af ratifikationsinstrumenterne har fundet sted.
Efter udløbet af  

 en periode på 5 år fra det tidspunkt, den træder i kraft, kan den til enhver  

 tid opsiges af hver af de kontraherende parter med 6 måneders varsel.
 Til bekræftelse heraf har de befuldmægtigede undertegnet nærværende  

 overenskomst og forsynet den med deres segl.
 Udfærdiget i Rom den 26. oktober 1956 i to eksemplarer, henholdsvis på  

 dansk og italiensk, således at begge tekster er af samme gyldighed.
 For den italienske regering:
(sign.) G.
Martino.
 L.S.
 Overenskomsten er i medfør af artikel 6 trådt i kraft ved  

 ratifikationsinstrumenternes udveksling i København den 5. april 1957.
 Udenrigsministeriet, den 9. maj 1957.
H.C.
Hansen.
Resume Program for kulturelt, uddannelsesmæssigt og videnskabeligt samarbejde  

 mellem den danske regering og den italienske regering i perioden fra 1.  

 januar 1987 til 31. december 1990 I henhold til kulturaftalen med Italien af 26. oktober 1956 er der efter  

 forhandlinger i Rom i dagene 15. - 17. september 1987 mellem en dansk og en  

 italiensk delegation vedtaget et nyt samarbejdsprogram for perioden 1. januar  

 1987 - 31. december 1990.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
