Godtgørelse vedr. mælkekvoter -	Godtgørelse vedr. mælkekvoter, efterregulering I en række tilfælde vil genoptagelse og dermed  

 nedsættelse af indkomsten bevirke, at andre forhold i ansættelsen  

 skal ændres.
Det gælder således reduktion af  

 henlæggelse til investeringsfonds og overførsel til  

 medarbejdende ægtefælle, hvor beregningsgrundlaget reduceres,  

 samt fradrag for indbetaling på kapitalpension, hvis præmien ikke  

 kan rummes i den positive personlige indkomst.
Hvis skatteyderen har anvendt  

 virksomhedsskatteordningen, kan indkomstnedsættelsen endvidere  

 medføre, at hæverækkefølgen skal ændres.
 Herudover kan indkomstnedsættelsen medføre anmodning om  

 tilbageførsel af skattemæssige af- og nedskrivninger.
 På baggrund heraf anmodede Landbrugets Rådgivningscenter  

 Ligningsrådet om tilladelse til, at skatteyderen i stedet skulle kunne  

 vælge at henføre en regulering fra og med indkomståret  

 1987 til et senere indkomstår.
 Som begrundelse herfor var anført, at der ville være tale om  

 en administrativ lettelse for såvel skatteyderen som for de lignende  

 myndigheder.
 Ifølge fast praksis skal ansættelsesreguleringer ske i det  

 indkomstår, de vedrører, og Ligningsrådet fandt ikke, at  

 der i dette tilfælde var baggrund for at afvige denne praksis.
 For skatteydere, der anmoder om genoptagelse i henhold til  

 TS-cirkulære 1993-2, vil øvrige reguleringer foranlediget af  

 indkomstnedsættelsen således skulle ske i det samme  

 indkomstår, som indkomstnedsættelsen kan henføres til.
