 I medfør af § 4, stk. 2, § 7, stk. 1 og 2, og § 8, stk. 2 og 3, i lov nr.  

 5 af 3. januar 1992 om statstilskud til omstilling af ældre boliger til  

 kraftvarme, som ændret ved § 2 i lov nr. 128 af 25. februar 1998, fastsættes  

 efter bemyndigelse:
Tilskudsberettigede boliger § 1.  Der kan gives statstilskud til installation af  

 centralvarme og varmt brugsvand i boliger, opført før 1950, uden vandbaseret  

 opvarmningssystem med henblik på at muliggøre boligens tilslutning til  

 kraftvarmeforsyning.
 Stk. 2 .  Tilskud er betinget af, at boligen er  

 beliggende i et område, der forsynes med kraftvarme eller er udlagt til  

 kraftvarmeforsyning i den kommunale varmeplanlægning i medfør af  

 bestemmelserne i lov om varmeforsyning.
 Stk. 3.  Hvis der ifølge varmeplanlægningen skal  

 foretages renoveringer af et forsyningsnet, som forudsætter en samtidig  

 ændring af tilsluttede brugerinstallationer, kan kommunalbestyrelsen  

 beslutte, at der ikke meddeles tilsagn om tilskud til boliger, som skal  

 tilsluttes det pågældende forsyningsnet, indtil netrenoveringen er afsluttet.
 § 2.  Tilskud ydes til ejere af boliger i en- og  

 tofamiliehuse, ejerlejligheder, udlejningsejendomme, herunder private  

 udlejere, almene boligorganisationer og kommuner, samt til private  

 andelsboligforeninger m.v.
 Stk. 2.  Tilskud ydes til boliger, der lovligt anvendes  

 til helårsbeboelse, og som er forsynet med eget køkken med afløb.
 Stk. 3.  I kombinerede bolig- og erhvervsenheder ydes  

 tilskud kun til den del af enheden, der anvendes til beboelse.
Stk. 4.  Der ydes tilskud til enkeltværelser, som ikke  

 udgør eller er en del af en bolig omfattet af stk. 2, men som lovligt  

 anvendes til helårsbeboelse, bl.a. klubværelser, kollegieværelser o.l.  

 Kommunalbestyrelsen kan dog i særlige tilfælde beslutte, at der ikke skal  

 ydes tilskud til enkeltværelser.
Der ydes ikke tilskud til enkeltværelser,  

 som anvendes i forbindelse med hoteller, vandrehjem, feriecentre,  

 konferencecentre, kursusejendomme o.l.
Stk. 5.  I bygninger med flere boliger ydes kun tilskud  

 til de boliger, der får installeret centralvarme og varmt brugsvand i  

 forbindelse med et samlet projekt for bygningen.
Projektet skal omfatte  

 mindst 3/4 af det beboelsesareal i bygningen, der på ansøgningstidspunktet er  

 tilskudsberettiget efter stk. 2-4, jf. § 1, stk. 1.
 Stk. 6.  Kommunalbestyrelsen afgør, hvornår en bolig kan  

 anses for at være uden vandbaseret opvarmningssystem.
 Stk. 7.  Oplysningerne i bygnings- og boligregisteret  

 (BBR) om bygninger, boliger, enkeltværelser, arealer og anvendelse lægges til  

 grund ved afgørelser om tilskud.
 § 3.  Tilskud ydes ikke til boliger i bygninger, der  

 er omfattet af en beslutning efter lov om byfornyelse, lov om byfornyelse og  

 boligforbedring eller lov om boligtilsyn eller en aftale efter kap. 5 i lov  

 om byfornyelse, såfremt beslutningen eller aftalen omfatter installation af  

 centralvarme eller varmt brugsvand i bygningen, eller der ved beslutningen er  

 nedlagt forbud mod, at der retligt eller faktisk foretages ændringer på  

 ejendommen.
Stk. 2.  Tilsagn om tilskud kan ikke meddeles til  

 boliger i en bygning, hvor der er nedlagt forbud mod benyttelse efter lov om  

 byfornyelse, lov om byfornyelse og boligforbedring eller lov om boligtilsyn,  

 medmindre kommunalbestyrelsen har godkendt et forbedringsforslag for  

 bygningen ifølge samme love.
Tilskuddet kan ikke udbetales, medmindre  

 benyttelsesforbudet er ophævet.
 Stk. 3.  Kommunalbestyrelsen kan i forbindelse med den  

 enkelte ansøgning om tilskud beslutte, at der ikke ydes tilskud til boliger i  

 en bygning, hvis kommunalbestyrelsen forventer, at bygningen vil blive  

 omfattet af en beslutning efter lov om byfornyelse inden for 3 år.
Tilskudsberettigede foranstaltninger § 4.  Tilskud ydes til de udgifter, som den  

 tilskudsberettigede afholder til arbejder vedrørende installation af  

 centralvarme og varmt brugsvand i bygningen.
Der skal udføres et fuldt  

 funktionsdygtigt anlæg vedrørende de boliger, hvortil der ydes tilskud.  

 Følgende arbejder er omfattet af tilskuddet:
Stk. 2.  Tilskud ydes kun til anlæg, hvis installationer  

 for tilslutning til fjernvarme, jf. stk. 1, nr. 1, kan forsyne hele  

 bygningen.
Kommunalbestyrelsen kan i særlige tilfælde beslutte at yde tilskud  

 til et anlæg, hvis installationer for tilslutning til fjernvarme kun delvis  

 kan forsyne bygningen.
 Stk. 3.  Tilskud ydes til udgifter til teknisk  

 rådgivning og bistand samt administration i forbindelse med arbejdets  

 gennemførelse, herunder rådgiverhonorar, projekteringsudgifter m.v.
 Stk. 4.  Tilskud ydes ikke til stikledninger,  

 tilslutningsafgifter, finansieringsudgifter og særligt luksusprægede  

 installationer eller materialer.
 Stk. 5.  Kommunalbestyrelsen afgør, hvorvidt et arbejde  

 er tilskudsberettiget.
 § 5.  Tilskud kan kun ydes til arbejder, der udføres  

 af en virksomhed, som er registreret efter lov om merværdiafgift (momsloven).  

 Installationsarbejderne skal udføres af virksomheder, som driver bygge- og  

 anlægsvirksomhed.
Stk. 2.  Tilskud til udgifter til materialer kan kun  

 ydes, såfremt den momsregistrerede virksomhed, der udfører arbejdet på  

 bygningen, leverer eller indkøber materialerne.
Tilskud kan dog ydes til  

 materialer leveret eller indkøbt af bygherren, såfremt det dokumenteres, at  

 materialerne anvendes af den momsregistrerede virksomhed, som udfører  

 arbejdet på bygningen.
Tilskud kan ikke ydes til materialer alene.
Stk. 3.  Tilskud kan ikke ydes til arbejder, som udføres  

 af en virksomhed eller af en virksomhedsindehaver på virksomhedens eller  

 virksomhedsindehaverens egen bygning.
Tilskud kan ikke ydes til indkøb eller  

 levering af materialer i forbindelse med sådanne arbejder.
Tilskuddets størrelse § 6.  Tilskuddet ydes til de tilskudsberettigede  

 boliger og etagearealer, der er omfattet af projektet for bygningen.  

 Tilskuddet ydes efter en samlet ansøgning for hele bygningen.
Stk. 2.  Tilskuddet ydes med et grundbeløb pr. bolig  

 samt et tillæg pr. m2 opvarmet etageareal til beboelse.
Der ydes grundbeløb  

 til en kombineret bolig- og erhvervsenhed, jf. § 2, stk. 3. For  

 enkeltværelser kan kommunalbestyrelsen beslutte, om der skal ydes grundbeløb,  

 dog højst eet grundbeløb pr. køkken med afløb i forbindelse med  

 enkeltværelserne.
Stk. 3.  Energistyrelsen fastsætter størrelsen af  

 grundbeløbet pr. bolig.
Der kan fastsættes forskellige grundbeløb afhængig af  

 antallet af boliger i bygningen.
 Stk. 4.  Tillægget pr. m2 opvarmet etageareal til  

 beboelse udgør for en- og tofamiliehuse 125 kr. og for flerfamiliehuse 150  

 kr.
 Stk. 5.  Det samlede tilskudsbeløb pr. projekt må ikke  

 overstige 50 pct. af de faktiske tilskudsberettigede udgifter inkl. moms.  

 Hvis projektet omfatter både tilskudsberettigede og ikke-tilskudsberettigede  

 etagearealer, beregnes de faktiske tilskudsberettigede udgifter som den del  

 af de samlede udgifter, der forholdsmæssigt vedrører de tilskudsberettigede  

 arealer.
 Stk. 6.  I bygninger opdelt i ejerlejligheder tilkommer  

 tilskuddet vedrørende den enkelte tilskudsberettigede bolig beregnet efter  

 stk. 2-5 alene ejeren af den pågældende bolig.
 Stk. 7.  Oplysningerne i bygnings- og boligregisteret  

 (BBR) om bygningen, herunder om boliger, enkeltværelser, arealer og  

 anvendelse, lægges til grund ved beregningen af tilskuddets størrelse.
Særlige betingelser for ydelse af tilskud § 7.  Tilskuddet ydes på betingelse af, Stk. 2.  Kommunalbestyrelsen kan beslutte at yde tilskud  

 til boliger i bygninger, hvor der ikke er mulighed for fjernvarmeforsyning  

 ved ibrugtagningen af installationerne, såfremt forsyningsselskabet  

 forpligter sig til at etablere et midlertidigt varmeforsyningsanlæg i  

 bygningen.
§ 8.  Energistyrelsen kan bestemme, at  

 kommunalbestyrelser i kommuner med et væsentligt tilskudsbehov som grundlag  

 for gennemførelsen af tilskudsgivningen skal foretage en planlægning for  

 tidsfølgen af omstillingen og anvendelsen af tilskudsmidler.
Planlægningen  

 skal foretages inden for en frist fastsat af styrelsen.
 Stk. 2.  Planlægningen koordineres med  

 varmeplanlægningen og byfornyelsen.
 Stk. 3.  Planlægningen udføres i samarbejde med  

 forsyningsvirksomheden og repræsentanter for større boligejere, ejer- og  

 lejerforeninger m.v.
 Stk. 4.  Energistyrelsen forhandler med  

 kommunalbestyrelsen om planlægningens indhold og omfang.
Stk. 5.  En kommunalbestyrelse kan efter aftale med  

 Energistyrelsen beslutte at udarbejde en planlægning for tidsfølgen af  

 omstillingen og anvendelsen af tilskudsmidler.
Planlægningen skal foregå  

 efter retningslinierne i stk. 2-4.
Meddelelse af tilsagn og udbetaling af tilskud § 9.  Ansøgning om tilsagn om tilskud indsendes til  

 kommunalbestyrelsen i den kommune, hvor bygningen er beliggende.
Ansøgningen  

 skal udfærdiges på et særligt skema, som kan rekvireres hos kommunen.
Stk. 2.  Ansøgningen skal indeholde Stk. 3.  Ansøgninger om tilskud til ejerlejligheder skal  

 på ejernes vegne indsendes af ejerforeningen i forbindelse med et samlet  

 projekt for bygningen.
Fuldmagt til ejerforeningen meddeles ved at anvende et  

 særligt fuldmagtsskema til ansøgningsskemaet.
§ 10.  På grundlag af ansøgningen kan  

 kommunalbestyrelsen meddele tilsagn om tilskud, hvis betingelserne herfor er  

 opfyldt.
Tilsagnet meddeles skriftlig i en form, der er godkendt af  

 Energistyrelsen.
Stk. 2.  Det er en betingelse for tilsagn om og  

 udbetaling af tilskud, at arbejdet ikke er påbegyndt inden meddelelsen af  

 tilsagnet.
Arbejdet anses for påbegyndt ved den fysiske iværksættelse på  

 ejendommen.
Kontrahering eller indkøb af materialer anses ikke for  

 påbegyndelse.
Kommunalbestyrelsen afgør i øvrigt, hvornår et arbejde kan  

 anses for påbegyndt.
 Stk. 3.  Kommunalbestyrelsen kan kun meddele tilsagn om  

 tilskud i det omfang, det fornødne tilskudsbeløb er reserveret gennem et  

 administrativt styrings- og udbetalingssystem, jf. § 16.
 § 11.  Der kan kun meddeles tilsagn og udbetales  

 tilskud een gang til samme bygning.
 Stk. 2.  Såfremt den tilskudsberettigede har givet  

 afkald på et meddelt tilsagn, eller tilsagnet er bortfaldet efter § 13, stk.  

 3, kan vedkommende efterfølgende ansøge om et nyt tilsagn.
§ 12.  Ansøgning om udbetaling af tilskud indsendes  

 til kommunalbestyrelsen.
Ansøgningen skal udfærdiges på det særlige skema,  

 der er vedlagt tilsagnet.
 Stk. 2.  Ansøgninger om udbetaling af tilskudsbeløb på  

 500.000 kr. eller derunder skal vedlægges:
 Stk. 3.  Ansøgninger om udbetaling af tilskudsbeløb på  

 mere end 500.000 kr. skal vedlægges:
 Stk. 4.  Regningsbilag, der anvendes som dokumentation  

 for afholdte tilskudsberettigede udgifter eller lægges til grund for  

 regnskaber herover, skal af det udførende firma være påført oplysninger om  

 følgende:
 Stk. 5.  Regningsbilag skal være påført kvittering for  

 eller være vedlagt anden dokumentation for, at regningen er betalt.
 Stk. 6.  Indeholder en regning både tilskudsberettigede  

 og ikke-tilskudsberettigede arbejder, skal det udførende firma eller ansøger  

 på regningen anføre, i hvilket omfang udgifterne vedrører tilskudsberettigede  

 og ikke-tilskudsberettigede arbejder.
 Stk. 7.  Kommunalbestyrelsen kan altid forlange  

 originale bilag forevist.
 § 13.  Tilskud kan kun udbetales, såfremt arbejdet er  

 afsluttet og ansøgning om udbetaling er indsendt inden 12 måneder efter, at  

 tilsagn om tilskud er meddelt.
 Stk. 2.  Kommunalbestyrelsen kan forlænge fristen,  

 såfremt arbejdet er påbegyndt, og begrundet ansøgning om fristforlængelse er  

 indsendt inden fristens udløb.
Stk. 3.  Tilsagn, der ikke er ansøgt udbetalt inden den  

 fastsatte frist, eller hvortil der ikke er meddelt fristforlængelse,  

 bortfalder.
Ved udbetaling af tilskud bortfalder den uudnyttede del af  

 tilsagnet.
 Stk. 4.  Kommunalbestyrelsen afgør, hvornår et arbejde  

 kan anses for afsluttet.
 Stk. 5.  Kommunalbestyrelsen kan iværksætte særlige  

 foranstaltninger til kontrol med det arbejde, hvortil der ydes tilskud.
 § 14.  På grundlag af udbetalingsansøgningen og den  

 vedlagte dokumentation for de udførte arbejder træffer kommunalbestyrelsen  

 afgørelse om udbetaling af tilskud, hvis betingelserne herfor er opfyldt.
 Stk. 2.  Tilskud kan ikke udbetales med større beløb end  

 det i tilsagnet anførte beløb.
Stk. 3.  Tilskud udbetales til tilskudsmodtageren på  

 dennes konto i et pengeinstitut.
Det er en betingelse for udbetaling af  

 tilskuddet, at tilskudsmodtagerens kontonummer oplyses.
Stk. 4.  På tilsagnsmodtagerens begæring kan et tilsagn  

 om tilskud dog overføres til et pengeinstitut, realkreditinstitut eller anden  

 virksomhed, der yder lån til finansiering af arbejderne.
Begæringen skal  

 indeholde oplysning om kontonummer for pågældende pengeinstitut,  

 realkreditinstitut eller virksomhed.
Stk. 5.  Kommunalbestyrelsen kan efter begrundet  

 skriftlig anmodning tillade, at en ny ejer af den pågældende bygning  

 indtræder i et allerede meddelt tilsagn i stedet for den oprindelige  

 tilsagnsmodtager.
Anmodningen skal være underskrevet af tilsagnsmodtageren og  

 den nye ejer eller af deres befuldmægtigede.
§ 15.  Ansøgninger om tilsagn og udbetaling skal  

 udfærdiges på særlige skemaer, der er godkendt af Energistyrelsen.
Skemaet  

 skal være fuldstændigt udfyldt og være underskrevet af ejeren eller dennes  

 befuldmægtigede.
 Stk. 2.  Ansøgningsskemaer, der er mangelfuldt udfyldt  

 eller efter kommunalbestyrelsens vurdering ikke opfylder de stillede krav til  

 dokumentation, returneres.
 Stk. 3.  Indsendelsestidspunktet bliver beregnet fra det  

 tidspunkt, hvor ansøgningen i korrekt stand modtages i kommunalbestyrelsen.
 Stk. 4.  Kommunalbestyrelsen kan meddele afslag på en  

 ansøgning med den begrundelse, at ansøgeren ikke efter anmodning har indsendt  

 korrekt udfyldt ansøgningsskema eller opfyldt de stillede krav til  

 dokumentation inden en fastsat frist.
§ 16.  Indkomne ansøgninger indberettes af  

 kommunalbestyrelsen til et administrativt styringssystem, som føres på  

 Kommunedata A/S.
Kommunalbestyrelsen skal anvende det administrative  

 styringssystem ved alle afgørelser om meddelelse om tilsagn og udbetaling af  

 tilskud, medmindre Energistyrelsen beslutter andet.
 Stk. 2.  Energistyrelsen fastsætter årligt de  

 beløbsmæssige rammer for kommunernes tilsagnsgivning.
 Stk. 3.  Kommunalbestyrelsen kan i områder, der er  

 omfattet af en planlægning for omstillingen, jf. § 8, udsætte behandlingen af  

 ansøgninger om tilsagn på grundlag af den foretagne planlægning.
Stk. 4.  Ansøgninger om tilsagn i områder, der ikke er  

 omfattet af en planlægning for omstilling, imødekommes i den rækkefølge, de  

 indgår og indberettes til det administrative styringssystem.
Ansøgninger, der  

 af bevillingsmæssige årsager ikke kan imødekommes i det enkelte finansår,  

 tildeles plads på systemets venteliste i den rækkefølge, de indberettes.
 § 17.  En ikke udnyttet del af tilsagns- og/eller  

 udbetalingsrammen kan overføres til efterfølgende finansår.
 § 18.  Kommunalbestyrelserne og den kommunale revision  

 skal efter anmodning meddele Energistyrelsen alle oplysninger, som er  

 nødvendige for styrelsens tilsyn med tilskudsordningen.
 Stk. 2.  Den kommunale revision underretter  

 Energistyrelsen om eventuelle revisionspåtegninger vedrørende  

 tilskudsordningen.
 § 19.  Efter § 11, stk. 1, i lov om statstilskud til  

 omstilling af ældre boliger til kraftvarme straffes den, der giver urigtige  

 eller vildledende oplysninger i forbindelse med ansøgning om tilsagn eller om  

 udbetaling af tilskud eller undlader at give oplysninger til brug for  

 kontrollen med overholdelsen af vilkår i forbindelse med tilsagn om og  

 udbetaling af tilskud efter lovens § 6, stk. 1, med bøde eller hæfte,  

 medmindre højere straf er forskyldt efter anden lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Bekendtgørelsens ikrafttræden § 20.  Bekendtgørelsen træder i kraft den 1. september  

 1998.
 Stk. 2.  Samtidig ophæves bekendtgørelse nr. 592 af 28.  

 juni 1994 om statstilskud til omstilling af ældre boliger til kraftvarme.  

 Ansøgninger, der har opnået tilsagn før den 1. september 1998,  

 færdigbehandles efter de hidtil gældende regler.
