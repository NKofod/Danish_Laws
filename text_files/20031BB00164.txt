Fremsat den 31. marts 2004 af Villy Søvndal (SF),  

 Aage Frandsen (SF),  

 Line Barfod (EL) og Søren Søndergaard (EL) Forslag til folketingsbeslutning om  

  

 åbenhed  

 om og øget parlamentarisk indflydelse på våbeneksportpolitikken Folketinget pålægger hermed regeringen at styrke  

 konfliktforebyggelse og at videreudvikle gennemsigtighed og åbenhed i  

 forbindelse med eksport af våben og våbenkomponenter, således at   

 	  

    

 beslutninger om  

 våbeneksportlicenser og leverancer gøres tilgængelige for alle,   

 	  

    

 beslutninger om  

 våbeneksportlicenser og leverancer altid gennemføres sådan, at Folketinget  

 har  

 mulighed for at påvirke politikken allerede i forberedelsesfasen i tilfælde  

 af,  

 at eksporten påvirker modtagerlandets menneskeretssituation eller forringer  

 stabiliteten  

 i det område, som handelen retter sig til, og   

 	  

    

 den danske regering  

 aktivt arbejder for en international konvention og et globalt regelsæt for  

 våbenhandel, som kan sikre åbenhed og regulere eksport til konfliktområder  

 eller lande, som bryder menneskerettigheder.
Bemærkninger til forslaget Det skal indledningsvis bemærkes, at Socialistisk  

 Folkeparti tidligere har taget dette emne op, og at dette forslag er en dansk  

 version af et forslag udarbejdet af den venstresocialistiske grønne gruppe i  

 Nordisk Råd, og at afsnittet om et globalt regelsæt er inspireret af et  

 globalt  

 initiativ rejst af bl.a.
Oxfam og Amnesty International.
Handel med våben og forsvarsmateriel er ikke bare »normal«  

 udenrigshandel, men er altid en del af et lands udenrigs- og  

 sikkerhedspolitik.  

 SIPRI (Stockholm International Peace Research Institute) beregner i sin  

 årsrapport, at alle verdens mere alvorlige væbnede konflikter i år 2001  

  hvor  

 mere end 100 personer døde  var såkaldte interne konflikter.
Få af  

 disse  

 konflikter er dog opstået uden ydre påvirkning, og i de fleste tilfælde havde  

 disse konflikter haft en klart destabiliserende virkning også i nærområder.  

 SIPRI beregner, at ud af 15 konflikter i 2001 havde de 11 bredt sig over  

 grænserne til nabolandene og varet i over 8 år.
I størstedelen af disse  

 konflikter anvender nogle af konfliktparterne guerillametoder, og ofte  

 finansieres krigsførelsen med illegal handel af råvarer og narkotika, hvilket  

 i  

 sig selv har en destabiliserende virkning regionalt og internationalt.
Endvidere beregner SIPRI, at man i 2001 i verden anvendte  

 ca. 839 mia.
USD på militærudgifter, og at dette udgør ca. 2,6 pct. af  

 verdens  

 BNP.
Fem lande i verden anvender ca. halvdelen af verdens militærudgifter.  

 Efter terrorangrebet 11. september er det klart, at midlerne anvendt til  

 militær  

 oprustning er steget på grund af USAs store satsninger på krigen mod  

 terrorisme.
Der er sket en stor koncentration af våbenindustrien, som  

 har ført til, at der er opstået et antal meget store internationale  

 våbenindustrikomplekser.
Denne udvikling kombineret med kommercialisering og  

 privatisering i branchen har medført fundamentale ændringer i våbenindustrien  

 i  

 verden.
Landenes legitime forsvarsinteresser over for ydre aggression er ikke  

 længere det, som i første række styrer våbenproduktion og -handel i verden,  

 de  

 økonomiske interesser spiller en stadig større rolle.
Våbenteknologi bliver stadig mere avanceret og dermed  

 dyrere.
Udviklingen kræver større investeringer, og dermed er presset for  

 produktions- og handelssamarbejde mellem flere lande stort.
Som følge af  

 konkurrencen på det globale marked for våben og forsvarsmateriel samt de  

 store  

 investeringsomkostninger øges behovet for at eksportere.
Få lande har  

 mulighed  

 for at være helt »selvforsynende« i spørgsmål om våbenteknologi, få kan holde  

 produktionen i gang bare for sit eget lands behov.
Dette er sket inden for EU og gælder også de nordiske  

 lande.
EU har øget samarbejdet på udviklings- og forskningssiden i  

 produktionen  

 kraftigt, men også koordinationen, hvad angår anskaffelser og eksport af  

 våben  

 og forsvarsmateriel, er øget.
De nordiske lande, som er med i EU, er med i  

 dette samarbejde, men samtidig har man også øget samarbejdet i denne branche  

 på  

 det nordiske plan.
Forsvarsministrene fra Finland, Norge, Sverige og Danmark  

 godkendte i sommeren 2001 en aftale om forsvarsproduktionssamarbejde, som nu  

 er  

 kommet til ratifikation i de nordiske parlamenter.
Våbeneksport og handel med forsvarsmateriel har altid  

 udenrigspolitiske følger, såvel globalt som lokalt.
Det påvirker stabiliteten  

 regionalt og internationalt, menneskeretssituationen, konfliktforebyggende  

 arbejde og bæredygtig udvikling.
De ressourcer, som anvendes til oprustning,  

 trækkes fra et lands øvrige udvikling, dvs. fra investeringer, som kunne være  

 gennemført for miljøbeskyttelse, for bæredygtig udvikling af naturressourcer,  

 til uddannelse, til fattigdomsbekæmpelse osv. Øget internationalt samarbejde  

 inden for våbenteknologibranchen og øget eksport af våben og forsvarsmateriel  

 bør følges op med udbygning af et fælles regelsæt og normsæt for kontrol af  

 våbeneksporten. Åbenhed (transparens) i forberedelse af våbeneksportsager og  

 parlamenternes mulighed for at påvirke beslutninger er yderst vigtigt i  

 spørgsmål om våbeneksportkontrol og regulering.
De nordiske lande, som har eget militær, har deres egen  

 nationale våbeneksportlovgivning, og her fremgår principperne for, hvornår  

 virksomheder kan få eksportlicens til eksport af våben og forsvarsmateriel.  

 De  

 nordiske lande har hidtil i princippet været fortalere for en linje, der er  

 restriktiv  en linje, hvor f.eks. iagttagelse af modtagerlandets  

 menneskeretssituation og våbeneksport til lande i krig har haft stor  

 bevågenhed.
Trods dette findes der forskelle i landenes  

 våbeneksportlovgivning  

  forskelle, der bl.a. vedrører åbenhed i sagsbehandlingen, spørgsmålet  

 om  

 parlamentets muligheder for at påvirke de enkelte licensbeslutninger på  

 forhånd, i hvilken grad licensbeslutninger følges op med hensyn til  

 anvendelsescertifikat, spørgsmål om, hvordan man forholder sig til våben, som  

 kan anvendes både civilt og militært, og endelig, hvordan man behandler  

 eksport  

 af komponenter og knowhow samt handel med våbenlicenser.
Når man vil følge en restriktiv linje, hvor man vurderer  

 modtagerlandets situation, regionens stabilitet og f.eks.  

 menneskeretssituationen, så er spørgsmålet om transparens og mulighed for  

 åben,  

 kritisk debat yderst vigtigt.
I Sverige har man sikret parlamentarisk indsigt  

 ved, at våbeneksportsager på forhånd behandles i en komité med parlamentarisk  

 repræsentation.
Dette giver i princippet parlamentet en mulighed for at  

 påvirke  

 regeringens våbeneksportpolitik, hvilket er vigtigt.
I Finland er man gået  

 skridtet videre.
Alle eksportbeslutninger er offentlige, og borgerne kan få  

 indsigt i dokumenter om, f.eks. hvilke lande der ansøges om eksportlicenser  

 til.
Dette muliggør, at forskere og interesseorganisationer også kan deltage  

 i  

 debatten om våbeneksportpolitikken, ikke bare om principielle retningslinjer,  

 men om, hvordan den udøves i virkeligheden.
 Det skal bemærkes, at det finske parlament har tilsluttet  

 sig et ligelydende forslag.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om åbenhed om og øget parlamentarisk indflydelse på  

 våbeneksportpolitikken.
(Beslutningsforslag nr.
B 164).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
