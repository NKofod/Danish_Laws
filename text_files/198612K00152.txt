Nr LSF 152 Forslag til Lov om ændring af lov om arbejdsformidling og  

 arbejdsløshedsforsikring m.v. (Regionalisering af ledelsesstrukturen inden  

 for arbejdsformidlingen) Fremsat af arbejdsministeren (Henning Dyremose) den 14. januar 1987 Vedtaget ved tredjebehandling den 14. maj 1987 Lov nr 366 af 10/06/1987 § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 615 af 12. september 1986, som ændret ved lov nr. 832 af 9. december 1986 og § 15 i lov nr. 948 af 23.
 december 1986, foretages følgende ændringer:
 1. I § 2 indsættes efter »ledes«: »på landsplan«.
 2. § 5, stk. 1, ophæves, og i stedet indsættes:
»Arbejdsformidlingen ledes på regionalt plan af regionschefer, der samtidig er arbejdsformidlingschefer ved de i stk. 2 nævnte arbejdsformidlingskontorer.
Ledelsen sker under medvirken af arbejdsmarkedsnævnene, jf. §§ 8 og 11, stk. 1.
Stk. 2. I hver amtskommune, bortset fra Københavns amtskommune, oprettes et arbejdsformidlingskontor.
For Københavns Amtskommune og Københavns og Frederiksberg Kommuner (Københavnsområdet) oprettes et fælles arbejdsformidlingskontor.« Stk. 2-4 bliver herefter stk. 3-5.
 3. I § 5, stk. 2, der bliver stk. 3, ændres »stk. 1« til:  

 »stk. 2«.
 4. I § 6 ophæves stk. 1, og i stk. 2, der bliver stk. 1, affattes 1.
 pkt. således:
»Arbejdsformidlingskontorerne ledes af arbejdsformidlingschefer, der ansættes af arbejdsministeren efter indstilling fra arbejdsdirektøren, hvis indstilling afgives efter forhandling med vedkommende arbejdsmarkedsnævn samt Landsarbejdsnævnet.« Stk. 3 bliver herefter til stk. 2.
 5. § 7, stk. 1, affattes således:
»Arbejdsformidlingens øvrige personale ansættes af arbejdsdirektøren efter indstilling fra regionschefen.
Regionschefens indstilling sker efter indstilling fra chefen for det arbejdsformidlingskontor, hvor medarbejderne skal gøre tjeneste.
I Københavnområdet sker regionschefens indstilling efter indstilling fra lederen af distriktskontoret.
Arbejdsdirektøren kan bemyndige regionscheferne til at foretage de nævnte ansættelser.« 6. § 8, stk. 2, 2. pkt., affattes således:
»Afgørelser og indstillinger af væsentlig betydning for arbejdsformidlingskontorernes arbejde skal forhandles med nævnet.« 7. § 9, stk. 1, 2. pkt., affattes således:
»Regionschefen er tilforordnet nævnet og har ansvaret for varetagelsen af nævnets sekretariatsforretninger.« 8. I § 9, stk. 5, ændres »§ 5, stk. 2,» til: »§ 5, stk.  

 3,».
9. I § 11, stk. 1, 2. pkt., ændres  

 »arbejdsmarkedsnævnssekretærens« til: »regionschefens«.
§ 2 Loven træder i kraft den 1. oktober 1987.
Oprindeligt fremsat lovforslag Blad nr 426 § 1 I lov om arbejdsformidling og arbejdsløshedsforsikring m.v., jfr.
lovbekendtgørelse nr. 615 af 12. september 1986, som ændret ved lov nr. 832 af 9. december 1986, foretages følgende ændringer:
 1. I § 2 indsættes efter »ledes«: »på landsplan«.
 2. § 5, STK. 1, ophæves, og i stedet indsættes:
»Arbejdsformidlingen ledes på regionalt plan af regionschefer, der samtidig er arbejdsformidlingschefer ved de i stk. 2 nævnte arbejdsformidlingskontorer.
Ledelsen sker under medvirken af arbejdsmarkedsnævnene, jfr. §§ 8 og 11, stk. 1.
Stk. 2. I hver amtskommune, bortset fra Københavns amtskommune, oprettes et arbejdsformidlingskontor.
For Københavns amtskommune og Københavns og Frederiksberg kommuner (Københavnsområdet) oprettes et fælles arbejdsformidlingskontor.« Stk. 2-4 bliver herefter stk. 3-5.
 3. I § 5, STK. 2, der bliver stk. 3, ændres »stk. 1« til:  

 »stk. 2«.
 4. I § 6 ophæves STK. 1, og i STK. 2, der bliver stk. 1, affattes 1.
 PKT. således:
»Arbejdsformidlingskontorerne ledes af arbejdsformidlingschefer, der ansættes af arbejdsministeren efter indstilling fra arbejdsdirektøren, hvis indstilling afgives efter forhandling med vedkommende arbejdsmarkedsnævn samt landsarbejdsnævnet.« Stk. 3 bliver herefter til stk. 2.
 5. § 7, STK. 1, affattes således:
»Arbejdsformidlingens øvrige personale ansættes af arbejdsdirektøren efter indstilling fra regionschefen.
Arbejdsdirektøren kan bemyndige regionscheferne til at foretage de nævnte ansættelser.« 6. § 8, STK. 2, 2. PKT., affattes således:
»Afgørelser og indstillinger af væsentlig betydning for arbejdsformidlingskontorernes arbejde skal forhandles med nævnet.« 7. § 9, STK. 1, 2. PKT., affattes således:
»Regionschefen er tilforordnet nævnet og har ansvaret for varetagelsen af nævnets sekretariatsforretninger.« 8. I § 9, STK. 5, ændres »§ 5, stk. 2«, til: »§ 5, stk.  

 3,».
9. I § 11, STK. 1, 2. PKT., ændres  

 »arbejdsmarkedsnævnssekretærens« til: »regionschefens«.
§ 2 Loven træder i kraft den 1. oktober 1987.
BEMÆRKNINGER TIL LOVFORSLAGET ALMINDELIGE BEMÆRKNINGER Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF. sp.
3222, 3605 og 4473, tillæg A sp. 2369; tillæg B sp. 673; tillæg C sp. 321) er senest bekendtgjort ved lovbekendtgørelse nr. 615 af 12. september 1986.
Der er vedtaget forslag til lov om ændring af lov om arbejdsformidling og arbejdsløshedsforsikring m.v.
(Bidragsforhøjelse m.v.). Lovforslaget har ingen konsekvenser for nærværende lovforslag.
Som led i en udbygning af regionaliseringen af ledelsesstrukturen inden for arbejdsformidlingen foreslås de nuværende arbejdsformidlingschefstillinger ved de 14 regionskontorer omdannet til regionschefstillinger.
Forslaget skal ses som en styrkelse af arbejdsformidlingssystemet, som har den ledende, planlæggende og koordinerende rolle i den regionale arbejdsmarkedspolitik.
Betydningen af en stærkere regionalisering af arbejdsmarkedspolitikken er yderligere blevet aktualiseret som følge af de mange nye opgaver, som regeringens offensive arbejdsmarkedspolitik pålægger arbejdsformidlingens regionale ledelse.
Der henvises herom til den af regeringen i folketinget den 20. november 1986 afgivne redegørelse nr.
R 9 om en offensiv arbejdsmarkedspolitik.
Med forankringen af arbejdsmarkedspolitikken på det regionale plan hos arbejdsformidlingssystemet er det et naturligt og nødvendigt led i regionaliseringen af arbejdsmarkedspolitikken, at der oprettes egentlige regionschefsstillinger.
Efter forslaget får regionschefen det overordnede administrative ansvar for hele regionens arbejdsformidlingssystem.
Regionschefen får herved det overordnede administrative ansvar for en række opgaver i forbindelse med dels den arbejdsmarkedspolitiske indsats (f.eks. planlægnings- samt analyse- og prognosearbejder), dels den interne regionale administration af arbejdsformidlingen, bl.a.
 omfattende budget- og regnskabsfunktioner samt personaleforhold.
Med forslaget etableres der et egentligt over/ underordnelsesforhold mellem regionschefen og øvrige arbejdsformidlingschefer i området.
Samtidig opnås en forenkling af forbindelseslinjerne mellem arbejdsdirektoratet og regionerne.
Det vil administrativt blive fastsat, at souschefen ved regionskontoret er stedfortræder for regionschefen i spørgsmål om regionens overordnede administration.
ØKONOMISKE OG ADMINISTRATIVE konsekvenser Forslaget indebærer en forenkling og decentralisering af administrationen af arbejdsformidlingssystemet.
Med den foreslåede oprettelse af regionschefstillinger lægges det overordnede administrative ansvar for hele regionens arbejdsformidlingssystem hos regionschefen.
Ledelsen af arbejdsformidlingen på regionalt plan foregår fortsat under medvirken af arbejdsmarkedsnævnet.
Etableringen af dette over/ underordnelsesforhold mellem regionschefen og de øvrige arbejdsformidlingschefer i regionen indebærer en forenkling af forbindelseslinierne mellem arbejdsdirektoratet og det regionale arbejdsformidlingssystem.
Oprettelsen af regionschefstillingerne indebærer en ændring af stillingsindholdet i forhold til de nuværende arbejdsformidlingschefer for regionskontorerne.
Når stillingerne er godkendt, vil de blive klassificeret.
Der kan som følge heraf blive tale om merudgifter til rådighedsløn og førtidspension i tilfælde af, at de nye regionschefstillinger besættes med ansøgere uden for den nuværende arbejdsformidlingschefkreds.
Herudover vil der i forbindelse med en gennemførelse af lovforslaget administrativt blive oprettet en sekretariatslederfunktion i arbejdsmarkedsnævnenes sekretariater.
BEMÆRKNINGER TIL LOVFORSLAGETS ENKELTE bestemmelser Til § 1 Til nr. 1 Efter den nuværende lovbestemmelse ledes arbejdsformidlingen af arbejdsdirektøren under medvirken af landsarbejdsnævnet.
Lovforslaget ændrer ikke ved dette forhold.
Som følge af den foreslåede ændring af ledelsesstrukturen, hvorefter regionscheferne får den overordnede ledelse i regionerne, er det imidlertid fundet hensigtsmæssigt, at det i loven præciseres, at arbejdsdirektøren som central arbejdsmarkedsmyndighed har ledelsen på landsplan under medvirken af landsarbejdsnævnet.
Til nr. 2 Der henvises til de almindelige bemærkninger.
Forslaget i stk. 1 indeholder hovedbestemmelsen om regionaliseringen, der først og fremmest skal tjene det formål at give regionschefen det overordnede administrative ansvar for hele regionens arbejdsformidlingssystem.
Efter forslaget, der indebærer nedlæggelse af de nuværende arbejdsformidlingschefstillinger ved regionskontorerne, får regionschefen til opgave ved siden af sit hverv som overordnet leder af regionens arbejdsformidlingssystem også at varetage den daglige ledelse af regionskontoret.
På samme måde, som det er tilfældet efter den gældende retstilstand, skal regionschefens ledelse af arbejdsformidlingen ske under medvirken af arbejdsmarkedsnævnet.
Forslaget i stk. 2 svarer med redaktionelle ændringer, der er en konsekvens af forslaget til stk. 1, til gældende lovs § 5, stk. 1.
Til nr. 3 Ændringen er redaktionel.
Til nr. 4 Forslaget svarer med redaktionelle ændringer, der er en konsekvens af forslaget til § 5, stk. 1, til gældende lovs § 6, stk. 1, sammenholdt med § 6, stk. 2, 1. pkt.
Til nr. 5 Som et led i decentraliseringen foreslås, at arbejdsdirektøren, som idag har ansættelseskompetencen for så vidt angår tjenestemandsansatte (ekskl. chefer), overordnet kontorpersonale, akademiske medarbejdere, AF-konsulenter og erhvervsvejledere, kan uddelegere denne kompetence til vedkommende regionschef.
 Herudover er ændringen redaktionel.
Til nr. 6 Forslaget svarer med redaktionelle ændringer til gældende lovs § 8, stk. 2, 2. pkt., hvorefter arbejdsformidlingscheferne forud for afgørelser og indstillinger af væsentlig betydning for kontorernes arbejde skal forhandle disse med arbejdsmarkedsnævnet.
Forslaget skal ses på baggrund af forslaget til § 5, stk. 1, hvorefter regionscheferne får tillagt det administrative ansvar for ledelsen af arbejdsformidlingen.
Dette indebærer bl.a., at afgørelser og indstillinger af væsentlig betydning for en regions arbejdsformidlingskontorer skal forhandles mellem regionschefen og vedkommende arbejdsmarkedsnævn.
Til nr. 7 Efter den nugældende lovbestemmelse påhviler det arbejdsformidlingschefen ved regionskontoret, ved siden af hvervet som tilforordnet arbejdsmarkedsnævnet, tillige at virke som nævnets sekretær.
Da de kommende sekretariatsledere i praksis vil kunne komme til at varetage funktioner, som i dag er tillagt nævnets sekretær, foreslås lovteksten affattet således, at chefen ved regionskontoret (regionschefen) får ansvaret for nævnets sekretariatsforretninger.
Til nr. 8 Ændringen er redaktionel.
Til nr. 9 Ændringen, der er redaktionel, er en følge af forslaget under punkt 2.
TIL § 2 Det foreslås, at ændringerne træder i kraft den 1. oktober 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 2 indsættes efter »ledes«: »på landsplan«.
--/ § 2. Arbejdsformidlingen ledes af arbejdsdirektøren under medvirken af  

 landsarbejdsnævnet, jfr. §§ 3 og 11, stk. 1.
/-- 2. § 5, STK. 1, ophæves, og i stedet indsættes:
»Arbejdsformidlingen ledes på regionalt plan af regionschefer, der samtidig er arbejdsformidlingschefer ved de i stk. 2 nævnte arbejdsformidlingskontorer.
Ledelsen sker under medvirken af arbejdsmarkedsnævnene, jfr. §§ 8 og 11, stk. 1.
Stk. 2. I hver amtskommune, bortset fra Københavns amtskommune, oprettes et arbejdsformidlingskontor.
For Københavns amtskommune og Københavns og Frederiksberg kommuner (Københavnsområdet) oprettes et fælles arbejdsformidlingskontor.« Stk. 2-4 bliver herefter stk. 3-5.
 3. I § 5, STK. 2, der bliver stk. 3, ændres »stk. 1« til:  

 »stk. 2«.
--/ § 5. Arbejdsformidlingen består af et arbejdsformidlingskontor i hver  

 amtskommune, bortset fra Københavns amtskommune.
For Københavns amtskommune  

 og Københavns og Frederiksberg kommuner (Københavnsområdet) oprettes et  

 fælles arbejdsformidlingskontor.
 Stk. 2. Arbejdsministeren kan efter indstilling fra arbejdsdirektøren  

 træffe bestemmelse om oprettelse af andre arbejdsformidlingskontorer end de i  

 stk. 1 nævnte.
 Stk. 3. Arbejdsministeren bestemmer efter indstilling fra  

 arbejdsdirektøren, i hvilke kommuner arbejdsformidlingskontorerne skal ligge.
 Stk. 4. Arbejdsdirektøren kan oprette og nedlægge afdelingskontorer under  

 arbejdsformidlingskontorerne.
/-- 4. I § 6 ophæves STK. 1, og i STK. 2, der bliver stk. 1, affattes 1.
 PKT. således:
»Arbejdsformidlingskontorerne ledes af arbejdsformidlingschefer, der ansættes af arbejdsministeren efter indstilling fra arbejdsdirektøren, hvis indstilling afgives efter forhandling med vedkommende arbejdsmarkedsnævn samt landsarbejdsnævnet.« Stk. 3 bliver herefter til stk. 2.
--/ § 6. Arbejdsformidlingskontorerne ledes af arbejdsformidlingschefer under  

 medvirken af arbejdsmarkedsnævnene, jfr. §§ 8 og 11, stk. 1.
Stk. 2. Arbejdsformidlingscheferne ansættes af arbejdsministeren efter  

 indstilling fra arbejdsdirektøren, hvis indstilling afgives efter forhandling  

 med vedkommende arbejdsmarkedsnævn samt landsarbejdsnævnet.
På samme grundlag  

 træffer arbejdsministeren afgørelse om, ved hvilket kontor en  

 arbejdsformidlingschef til enhver tid skal gøre tjeneste.
 Stk. 3. Arbejdsformidlingschefen skal være uafhængig af arbejdsgiver- og  

 lønmodtagerinteresser.
/-- 5. § 7, STK. 1, affattes således:
»Arbejdsformidlingens øvrige personale ansættes af arbejdsdirektøren efter indstilling fra regionschefen.
Arbejdsdirektøren kan bemyndige regionscheferne til at foretage de nævnte ansættelser.« --/ § 7. Arbejdsformidlingens øvrige personale ansættes af arbejdsdirektøren  

 efter indstilling fra de respektive arbejdsformidlingschefer.
På samme  

 grundlag træffer arbejdsdirektøren bestemmelse om, ved hvilke kontorer de  

 enkelte ansatte til enhver tid skal gøre tjeneste.
/-- 6. § 8, STK. 2, 2. PKT., affattes således:
»Afgørelser og indstillinger af væsentlig betydning for arbejdsformidlingskontorernes arbejde skal forhandles med nævnet.« --/ § 8. Der nedsættes ved arbejdsministerens foranstaltning for hver  

 amtskommune og for Københavnsområdet et arbejdsmarkedsnævn.
Stk. 2. Nævnet skal følge udviklingen på arbejdsmarkedet inden for området  

 og på grundlag heraf medvirke i kontorernes almindelige ledelse og  

 planlægning samt virke koordinerende og initiativtagende mellem kontorerne og  

 de lokale og regionale myndigheder, udvalg og lignende af betydning for  

 arbejdsmarkedet.
Arbejdsformidlingscheferne skal forud for afgørelser og  

 indstillinger af væsentlig betydning for kontorernes arbejde forhandle disse  

 med nævnet.
/-- 7. § 9, STK. 1, 2. PKT., affattes således:
»Regionschefen er tilforordnet nævnet og har ansvaret for varetagelsen af nævnets sekretariatsforretninger.« 8. I § 9, STK. 5, ændres »§ 5, stk. 2«, til: »§ 5, stk.  

 3,».
--/ § 9. Arbejdsnævnet består af en formand og 18 andre medlemmer.
Chefen for  

 det i henhold til § 5, stk. 1, nævnte arbejdsformidlingskontor er  

 tilforordnet nævnet og virker som dets sekretær.
Stk. 2. Som repræsentanter for områdets lønmodtagerorganisationer udpeger  

 Landsorganisationen i Danmark 5 medlemmer og Funktionærernes og  

 Tjenestemændenes Fællesråd 1 medlem.
Som repræsentanter for områdets  

 arbejdsgiver- og erhvervsorganisationer udpeger Dansk Arbejdsgiverforening  

 efter forhandling med andre interesserede organisationer 6 medlemmer.
Uden  

 for Københavnsområdet udpeger amtsrådet 3 medlemmer, og kommunalbestyrelserne  

 inden for amtet udpeger i fællesskab 3 medlemmer.
I Københavnsområdet udpeger  

 Københavns borgerrepræsentation og Københavns amtsråd hver 2 medlemmer,  

 medens Frederiksberg kommunalbestyrelse og Foreningen af Kommuner i  

 Københavns Amt hver udpeger 1 medlem.
Samtidig udpeges på tilsvarende måde  

 suppleanter for hvert enkelt medlem.
 Stk. 3. De i henhold til stk. 2 udpegede medlemmer udpeger for en 2-årig  

 periode formanden og suppleanten for denne.
Stk. 4. Bortset fra formanden udpeges nævnets medlemmer og disses  

 suppleanter for en 4-årig periode, begyndende 1. februar umiddelbart efter de  

 kommunale valg.
Den, der er valgbar til kommunalbestyrelsen, kan ikke  

 modsætte sig medlemskab af nævnet for en periode, men kan herefter nægte at  

 lade sig beskikke eller udpege i den kommende periode.
 Stk. 5. Cheferne for arbejdsformidlingskontorer, der er oprettet i henhold  

 til § 5, stk. 2, deltager i nævnets drøftelser.
/-- 9. I § 11, STK. 1, 2. PKT., ændres  

 »arbejdsmarkedsnævnssekretærens« til: »regionschefens«.
--/ § 11. Arbejdsmarkedsnævnet udarbejder forud for hvert finansår forslag til  

 budget for arbejdsformidlingen inden for området.
Dette indsendes - ledsaget  

 af arbejdsmarkedsnævnssekretærens eventuelle bemærkninger - til  

 landsarbejdsnævnet, der forelægger et samlet budgetforslag for  

 arbejdsministeren, ledsaget af arbejdsdirektørens eventuelle bemærkninger.  

 Efter ministerens godkendelse heraf meddeler landsarbejdsnævnet, efter  

 nærmere derom af arbejdsministeren fastsatte retningslinier, godkendelse af  

 de enkelte kontorers budgetter.
Den endelige fordeling af bevillingerne på de  

 enkelte arbejdsformidlingskontorer sker i overensstemmelse med de på den  

 vedtagne finanslov optagne bevillinger.
