 Landsskatteretskendelse vedr. skattefri aktieombytning.  

 Anmeldesvilkår.
Klagen vedrører, at tilladelse til skattefri ombytning af aktier  

 i B A/S med aktier i C ApS efter aktieavancebeskatningslovens § 13, stk. 1 og  

 2, er meddelt med anmeldelsesvilkår, jf.
Told- og Skattestyrelsens afgørelser  

 af 20. december 2002 og 11. april 2003.
Tilladelse til 3 skattefri aktie-/anpartsombytninger, herunder  

 ovennævnte ombytning, som klagen til Landsskatteretten angår, er ved  

 afgørelsen  

 af 20. december 2002 meddelt på vilkår at det oplyses til den regionale  

 told-  

 og skattemyndighed, hvis der, indenfor de første 3 år efter ombytningen er  

 gennemført, sker væsentlige ændringer i de forhold, der ligger til grund for  

 tilladelsen.
Vilkåret angår alene ændringer i relation til B A/S, C ApS, D  

 ApS  

 og E ApS.
Vedrørende det nærmere indhold er henvist til vedlagt vejledning (E  

 48). Ved afgørelsen af 11. april 2003 er anmeldelsesvilkåret  

 indskrænket, således at 16 specifikt opregnede forhold ikke skal anmeldes.
Landsskatterettens  

 afgørelse Anmeldelsesvilkåret ifølge afgørelsen af 20. december 2002 med  

 indskrænkning ved afgørelsen af 11. april 2003 stadfæstes.
Sagens  

 oplysninger F-koncernen er en medicinalvirksomhed, som har hovedsæde i  

 Danmark, og som har datterselskaber og salgskontorer i en række lande.
Inden  

 salg i efteråret 2002 af koncernens moderselskab, B A/S, var selskabets  

 aktionærer G og ledelse, som i alt ejede 1.008.355 aktier og 305.765  

 udestående  

 aktietegningsretter.
Ledelsen har ifølge en incitamentsordning erhvervet  

 aktier  

 og aktietegningsretter i selskabet, herunder er ifølge ordningen udbudt  

 aktier  

 i årene 1999 - 2001.
I efteråret 2002 blev hovedparten af B A/S erhvervet af en  

 gruppe investorer.
Der var tale om institutionelle investorer anvist af H,  

 herunder I og J.
Af finansieringsmæssige årsager skete købet via tre  

 nystiftede  

 danske holdingselskaber (E ApS, datterselskabet D ApS og  

 datterdatterselskabet  

 C ApS).
G underskrev således den 30. oktober 2002 en aftale om salg af  

 sine 980.901 aktier og 225.000 aktietegningsretter i B A/S til C ApS.  

 Købesummen var netto ca. 6,6 mia. kr., eller ca. 5.038 kr. pr. aktie.
Aftalen  

 var betinget af flere forhold, der blev konstateret opfyldt den 29. november  

 2002 (closing-datoen). På samme dato blev der indgået endelig aftale med  

 ledelsen (danske og udenlandske direktører) om køb/aktieombytning af de  

 resterende 27.454 aktier og 80.765 aktietegningsretter i B A/S.
Den endelige  

 aftale for de danske direktører er således ikke betinget af tilladelse til  

 skattefri aktieombytning.
Af ledelsens ejerandel i B A/S ejede danske direktører  

 (direktører og andre ledende medarbejdere bosiddende i Danmark, herunder  

 udlændinge, der er indstationeret i Danmark), som alle er fuldt  

 skattepligtige  

 til Danmark, 17.208 aktier og 15.099 aktietegningsretter i selskabet, hvor  

 14.829 aktier er ombyttet.
De resterende 2.379 aktier og alle  

 aktietegningsretter er solgt til C ApS.
Fordelingen på den enkelte fremgår af  

 en oversigt.
Oversigten omfatter 20 personer (anført med navn og CPR-nr.),  

 hvor  

 19 af disse har ombyttet aktier.
 Ifølge oversigten var A (klageren) ejer af 352 aktier og 750  

 aktietegningsretter i B A/S, hvor 282 aktier ombyttes.
 For de danske direktører, som ombytter aktier i B A/S, er der  

 ansøgt om - og givet tilladelse til - at deres ombytning af aktier/anparter i  

 3  

 selskaber i nedennævnte rækkefølge er skattefri efter  

 aktieavancebeskatningslovens § 13, stk. 1, og stk. 3, jf. nedenfor.
 Ombytning af aktier i B A/S med anparter i C ApS, jf.  

 aktieavancebeskatningslovens § 13, stk. 1.
 Ombytning af anparter i C ApS med anparter i D ApS, jf.  

 aktieavancebeskatningslovens § 13, stk. 3.
 Ombytning af anparter i D ApS med anparter i E ApS, jf.  

 aktieavancebeskatningslovens § 13, stk. 3.
Tilladelsen til ombytningerne  som var ønsket uden vilkår - er  

 givet på anmeldelsesvilkår med senere indskrænkning heraf.
Klagesagen angår  

 ombytningen nævnt under punkt 1. med det tilrettede anmeldelsesvilkår.
 Efter de 3 successive opadgående ombytninger  som ifølge  

 repræsentantens indlæg til Landsskatteretten alle er gennemført den 6.  

 december  

 2002  er koncernens nye moderselskab, E ApS, ejet af de danske  

 direktører med  

 1,6 % og af Andre med 98,4 %, hvor langt hovedpartens er  

 institutionelle investorer  

 (en minimal andel er ledelsesmedlemmer i andre lande). Moderselskabet ejer D  

 ApS, som ejer C ApS, som så ejer C A/S.
Det fremgår af ansøgningen om skattefri aktieombytning (indsendt  

 den 22. november 2002 med senere endelig ansøgning af 11. december 2002) at  

 salget af C A/S giver mulighed for at udvide og udvikle selskabet som en sund  

 europæisk markedsorienteret medicinalvirksomhed.
Pressemeddelelse i  

 forbindelse  

 med indgåelse af aftalen om salget blev vedlagt ansøgningen.
Formålet med koncernstrukturen, hvorefter der er 3  

 holdingselskaber i stedet for 1, er en finansiering af købet af B A/S,  

 herunder  

 behovet hos de eksterne långivere for strukturel tilbagetrædelse  

 (foranstående  

 kreditor yder lån til et selskab i koncernstrukturen, der er underliggende i  

 forhold til det selskab, som en efterstående kreditor yder lån til).  

 Vederlaget, som C ApS betaler for B A/S, udgør brutto ca. 9,4 mia. kr., hvor  

 ca. 50 % af vederlaget hidrører fra forskellige eksterne långivere.
Det  

 resterende vederlag hidrører fra egenkapital, som investorerne indskyder i E  

 ApS, og som derefter overføres via D ApS til C ApS.
Ved ejerstrukturen, hvorefter ledelsen bliver medejere i det  

 øverste moderselskab, varetages långivernes ønske om, at de selskaber, der  

 optager lån, ejes 100 %. Herunder vil ejerskabet i det øverste selskab  

 understøtte ledelsens interesse i, at gælden i de underliggende selskaber  

 tilbagebetales.
Endvidere er det investorernes ønske, at ledelsen har sine  

 ejerandele i det øverste selskab, da det vil gøre det lettere at lede  

 koncernen, og alle parter behandles lige.
Endeligt ønsker F-koncernen  

 mulighed  

 for at opnå sambeskatning.
Desuden ville de danske direktører, såfremt de  

 opretholdt deres aktiebesiddelser i B A/S, være omfattet af  

 aktieselskabslovens §§ 20 b og 20 d om  

 indløsning af minoritetsaktionærer, hvilket ikke ønskes af ledelsen og  

 investorerne.
 Der sker sideløbende og efterfølgende forskellige  

 omstruktureringer og transaktioner inden for F-koncernen, herunder  

 refinansiering af ekstern gæld, långivning fra D ApS til et østrigsk  

 datterselskab, der lånes videre til C ApS, samt spaltning og efterfølgende  

 rekapitalisering af et underliggende østrigsk datterselskab.
Ifølge ansøgningen har det formodningen imod sig, at der  

 efterfølgende vil blive gennemført dispositioner, der medfører, at der  

 foreligger skatteundgåelse eller skatteunddragelse henset til sagens særlige  

 omstændigheder.
Der anmodes derfor om tilladelse til skattefri aktieombytning  

 uden fastsættelse af vilkår.
For det første har de amerikanske investorer tilkendegivet, at  

 deres investeringshorisont er langsigtet, dvs. fire til elleve år.
En  

 børsnotering inden for en periode på fire til elleve år vil være et oplagt  

 mål.  

 Der er således ingen planer om at afstå aktierne i B A/S.
 For det andet er det ikke realistisk at antage, at de  

 implicerede parter skulle ønske at købe et så stort selskab som B A/S for  

   

 enten i forbindelse med aktieombytningen eller senere  at gennemføre  

 dispositioner med henblik på at opnå særlige utilsigtede fordele på den  

 relativt beskedne del af aktierne i selskabet, der ombyttes ved en skattefri  

 aktieombytning.
For det tredje vil de danske direktører enkeltvis og samlet eje  

 en ubetydelig ejerandel på EUR 1.015,80 svarende til 1,57 % af den samlede  

 anpartskapital i E ApS.
Direktørerne har således kun beskeden eller slet  

 ingen  

 indflydelse på beslutninger om afhændelse af aktier eller anparter i de  

 underliggende koncernselskaber, ændringer i kapitalstrukturen, herunder  

 udstedelse af medarbejderaktier eller andre former for ændringer i  

 koncernstrukturen i henhold til fusionsdirektivet (fusioner, spaltninger,  

 overdragelser af aktiver eller aktieombytninger).
For det fjerde oplyses til orientering, at der er indgået  

 aktionæroverenskomst mellem de danske direktører og investorerne.
Det er  

 således  

 i de første 10 år alene i særlige tilfælde muligt for direktørerne at afstå  

 vederlagsanparterne.
For det femte fremhæves, at fastsættelse af vilkår i denne sag  

 ikke vil være foreneligt med proportionalitetsprincippet.
Reglerne om  

 aktieombytning er lempet ved lov nr. 313 af 21. maj 2002, hvor blandt andet  

 kravet om maksimalt kontantvederlag udgik, jf. herved følgende citater fra  

 lovmotiverne (L 99): der er valgfrihed med hensyn til hvor stor en del,  

 der  

 vederlægges i aktier, og hvor stor en del, der vederlægges kontant.  

 (almindelige bemærkninger, afsnit c) og Sammensætningen af vederlaget  

 for en  

 skattefri fusion kan således frit vælges, dog således at der sker  

 vederlæggelse  

 af mindst en aktionær med en aktie (bemærkningerne til § 5 nr. 1),  

 hvilket  

 tilsvarende gælder i relation til aktieombytning.
Ved fastsættelse af vilkår  

 må  

 det således overvejes, om det er proportionalt at fastsætte vilkår i en  

 situation, hvor et ubetydeligt antal aktionærer ombytter skattefrit, men hvor  

 den absolutte majoritet erhverves uden anvendelse af successionsreglerne.
Det  

 er opfattelsen, at det vil være stridende mod proportionalitetsprincippet at  

 pålægge den absolutte majoritet restriktioner som betingelse for tilladelse  

 til  

 skattefri aktieombytning i relation til en ubetydelig minoritetspost.
Efter Told- og Skattestyrelsens tilladelse til skattefri  

 ombytning med anmeldelsesvilkår, jf. afgørelsen af 20. december 2002, blev  

 anmeldelsesvilkåret i 2003 taget op til fornyet overvejelse på baggrund af  

 indgivet ansøgning om indskrænkning af anmeldelsesvilkåret med et opstillet  

 katalog over dispositioner, som styrelsen blev anmodet om at holde uden for  

 anmeldelsesvilkåret.
Herunder mentes det øverste holdingselskab, E ApS, helt  

 at  

 kunne udelades af anmeldelsesvilkåret bl.a. med henvisning til, at  

 anmeldelsesvilkåret er en afløsning af det tidligere ejertidsvilkår, som  

 skulle  

 hindre, at aktierne i det ombyttede selskab blev solgt i de første 3 år efter  

 ombytningen.
Vedrørende danske direktørers fraflytning henvistes i øvrigt  

 til,  

 at aktieavancebeskatningslovens § 13 a, stk. 1, 2. punktum (dagældende), var  

 foreslået ophævet ved L 67 (senere vedtaget ved lov nr. 394 af 28. maj 2003).  

 Styrelsen har ved afgørelsen af 11. april 2003 indskrænket  

 anmeldelsesvilkåret  

 uden fuldt ud at give medhold i anmodningen.
Told-  

 og Skattestyrelsens afgørelser Ved afgørelse af 20 december 2002 er meddelt danske direktører,  

 jf. oversigt, tilladelse til skattefri aktieombytning efter  

 aktieavancebeskatningslovens § 13, dels for aktier i B A/S efter stk. 1 (med  

 klageadgang til Landsskatteretten), dels for anparter i C ApS og D ApS efter  

 stk. 3 (med klageadgang til domstolene) på vilkår at det oplyses til  

 den  

 regionale told- og skattemyndighed, hvis der, indenfor de første 3 år efter  

 ombytningen er gennemført, sker væsentlige ændringer i de forhold, der ligger  

 til grund for tilladelsen.
Vilkåret vedrører alene ændringer i relation  

 til B  

 A/S, C ApS, D ApS og E ApS, jf. nærmere afgørelsen samt vedlagt vejledning (E  

 48).
 Det er  udover at lovens objektive betingelser er anset for  

 opfyldt  tillige i relation til fusionsdirektivets artikel 11 anset for  

 sandsynliggjort, at hovedformålet eller et af hovedformålene med  

 aktieombytningen ikke er skatteundgåelse eller skatteunddragelse på baggrund  

 af  

 oplysningerne nævnt i afgørelsen.
 For så vidt der i ansøgningen er anført 5 forhold til støtte for  

 tilladelse uden vilkår, er dette nærmere kommenteret i afgørelsen, herunder  

 fremgår i hovedtræk:
 Det første forhold, at de amerikanske investorer har  

 tilkendegivet, at deres investeringshorisont er langsigtet, dvs. fire til  

 elleve år, understøtter, at aktieombytningen er båret af forretningsmæssige  

 hensyn, mens forholdet ingen betydning har i relation til vurderingen af,  

 hvorvidt der skal fastsættes vilkår.
I relation til det andet forhold skal vurderingen af, hvorvidt  

 der foreligger skatteundgåelse eller skatteunddragelse, foretages med  

 udgangspunkt i de danske direktørers ombytning og salg af aktier i B A/S og  

 ombytning af aktier/anparter i hhv.
C ApS og D ApS.
Det tredje forhold, at en ombyttende aktionær efter ombytningen  

 alene har en ubetydelig ejerandel og dermed ubetydelig eller ingen  

 indflydelse,  

 anses ikke i sig selv at medføre, at der ikke bør fastsættes et  

 anmeldelsesvilkår, hvis sagens omstændigheder i øvrigt tilsiger, at der bør  

 fastsættes et anmeldelsesvilkår.
Anvendelsen af det skattefri  

 aktieombytningsinstitut forudsætter således, at betingelserne for meddelelse  

 af  

 tilladelse til skattefri aktieombytning efter aktieavancebeskatningslovens §  

 13  

 er opfyldt, herunder at fusionsdirektivets artikel 11 er opfyldt, og at der  

 ikke efter ombytningen foretages dispositioner, der ændrer bedømmelsen heraf.
Det fjerde forhold om aktionæroverenskomsten anses ikke at have  

 betydning for bedømmelsen af, om der skal stilles et anmeldelsesvilkår eller  

 ej.
Betydningen af efterfølgende dispositioner for tilladelsen vurderes med  

 udgangspunkt i, om oplysning om dispositionen i den oprindelige anmodning  

 ville  

 have ændret bedømmelsen af, om tilladelse skulle have været meddelt, idet der  

 naturligvis  

 herudover indgår flere momenter.
Afståelse af vederlagsanparterne er et af de  

 forhold, der efter anmeldelsesvilkåret nødvendiggør en anmeldelse, men de  

 efterfølgende dispositioner, der påkalder sig størst interesse ved  

 vurderingen af, om hovedformålet eller et af  

 hovedformålene med aktieombytningen var skatteunddragelse eller  

 skatteundgåelse, er det erhvervende selskabs hurtige salg af aktierne i det  

 ombyttede selskab eller andre ændringer af ejerkredsen i det ombyttede  

 selskab.
I relation til det femte forhold om proportionalitetsprincippet  

 pålægges der ved fastsættelse af et anmeldelsesvilkår på ingen måde den  

 absolutte majoritet restriktioner.
Tilladelsen meddeles aktionærerne og ikke  

 selskabet.
Ophævelsen af grænsen for kontantvederlag ved aktieombytninger i  

 lov  

 nr. 313 af 21. maj 2002 og bemærkningerne i forarbejderne hertil har ingen  

 betydning for vurderingen af, om der skal fastsættes et anmeldelsesvilkår i  

 forbindelse med tilladelsen.
 I styrelsens afgørelse hedder det i øvrigt:
 Styrelsen kan bekræfte, at der alene fastsættes  

 anmeldelsesvilkår, i det omfang det efter en konkret vurdering findes  

 påkrævet,  

 ligesom omfanget af anmeldelsesvilkåret tillige beror på en konkret  

 vurdering.  

   .
I nærværende sag er det oplyst, at den overordnede  

 finansieringsstrategi m.v., herunder også ønsket om at opnå sambeskatning,  

 medfører, at det på ingen måde er aktuelt, at der forefindes aktionærer på et  

 lavere niveau end holdings, hvorfor alternativet til den skattefri  

 aktieombytning er et egentligt salg.
Under disse omstændigheder finder  

 styrelsen, at fastsættelse af et anmeldelsesvilkår er påkrævet.
Styrelsen  

 finder dog samtidig, at det alene er påkrævet at fastsætte et vilkår, der  

 omfatter ændringer i ejerstrukturen m.v. i de i aktieombytningerne  

 involverede  

 selskaber.
Styrelsen bemærker i forlængelse af ovenstående, at et  

 anmeldelsesvilkår ikke blot er en afløsning af det tidligere ejertidsvilkår,  

 idet der ikke er krav om en absolut ejertid på tre år.
Der opstår således  

 adskillige situationer, hvor anmeldelse fører til,   at tilladelsen til  

 skattefri aktieombytning, uanset de ændrede forhold, kan opretholdes, Endelig skal styrelsen bemærke, at styrelsen på mødet den 3.  

 december 2002 tilbød repræsentanterne at udforme et forslag til indskrænket  

 anmeldelsesvilkår, idet styrelsen ikke er bekendt med, hvilke efterfølgende  

 omstruktureringer, der ønskes gennemført.   Repræsentanterne har imidlertid  

 ikke udformet et sådant forslag,  . Ved afgørelse af 11. april 2003 har styrelsen indskrænket  

 anmeldelsesvilkåret  på baggrund af anmodning herom - uden fuldt ud at  

 imødekomme det katalog over dispositioner, som ifølge anmodningen ønskedes  

 holdt uden for anmeldelsesvilkåret.
Følgende forhold vil herefter ikke  

 bevirke,  

 at der skal foretages anmeldelse.
 Kapitalforhøjelser til eksisterende eller nye anpartshavere,  

 forudsat at de nye anpartshavere ikke vil opnå majoritet af stemmer eller af  

 anpartskapitalen.
 Udstedelse og udnyttelse af aktietegningsretter (warrants),  

 forudsat at indehaverne af aktietegningsretterne ved udnyttelse heraf ikke  

 opnår majoritet af stemmer eller af anpartskapitalen.
 Udstedelse og udnyttelse af medarbejderaktier, herunder optioner  

 og warrants, forudsat (a) at salg af optioner ved udnyttelse ikke overstiger  

 10  

 pct. af selskabets kapital, og (b) at indehaverne af aktietegningsretterne  

 ved  

 udnyttelse heraf ikke opnår majoritet af stemmer eller af anpartskapitalen.
 Enhver form for overdragelse af anparter i E ApS foretaget af  

 andre end de af tilladelsen til aktieombytningen af 20. december 2002  

 omfattede  

 direktører.
 Børsnotering, forudsat at de af tilladelsen til aktieombytning  

 af 20. december 2002 omfattede direktører ikke afstår anparter i forbindelse  

 med noteringen.
 Kapitalnedsættelser foretaget i E ApS, forudsat at  

 kapitalnedsættelsen ikke sker i kombination med et tilbagesalg af de af  

 tilladelsen til aktieombytning af 20. december 2002 omfattede direktørers  

 anparter i E ApS.
 Udstedelse af fondsanparter.
 Opdeling af anpartsklasser eller sammenlægning af anpartsklasser  

 forudsat at der ikke sker en væsentlig forrykkelse af de hidtidige  

 anpartshaveres rettigheder.
 Ændringer af forvaltnings-, og økonomiske rettigheder for  

 anparterne, forudsat at der ikke sker en væsentlig forrykkelse af de  

 hidtidige  

 anpartshaveres rettigheder.
 Kapitalnedsættelser uden udlodning.
 Ændring af gældende anpartshaveroverenskomster, hvor de af  

 tilladelsen til aktieombytning af 20. december 2002 omfattede direktører ikke  

 er parter.
 Ændringen af gældende anpartshaveroverenskomster, hvor de af  

 tilladelsen til aktieombytning af 20. december 2002 omfattede direktører er  

 parter, forudsat ændringerne ikke er væsentlige.
 Lodret fusion af et eller flere af de fire selskaber, forudsat  

 at fusionerne foretages efter afviklingen af finansieringen/gælden, der var  

 baggrunden for oprettelsen af de tre holdingselskaber, jf. tilladelsen af 20.  

 december 2002.
 Omdannelse af selskaberne fra  

 anpartsselskaber til aktieselskaber.
 Børsnotering af gældsinstrumenter, f. eks. obligationer,  

 forudsat at gældsinstrumenterne ikke er konvertible.
 Enhver form for finansiering og refinansiering, herunder  

 udstedelse af konvertible gældsinstrumenter, pantsætninger m.v. forudsat (a)  

 at  

 indehaverne af konvertible gældsinstrumenter ikke udnytter disse og herved  

 opnår majoritet af stemmer eller af anpartskapitalen, og (b) panthaverne ikke  

 udøver stemmeret over de pantsatte anparter og yderligere ikke har majoritet  

 af  

 stemmer eller af anpartskapitalen via pantsætningen.
 Ovenstående forhold vedrører, medmindre andet er angivet,  

 selskaberne omfattet af anmeldelsesvilkåret.
 Det er bl.a. bemærket, at en konkret sag må behandles på  

 baggrund af gældende ret, hvorfor styrelsen ikke under hensyntagen til L 67,  

 der endnu ikke er vedtaget, finder anledning til på nuværende tidspunkt at  

 indskrænke anmeldelsesvilkåret vedrørende de af tilladelsen til  

 aktieombytningen af 20. december 2002 omfattede direktørers fraflytning.
Vedrørende anmodning om, at E ApS ikke skal omfattes af  

 anmeldelsesvilkåret, er det bemærket, at styrelsen er opmærksom på, at enhver  

 afståelse af anparter i E ApS foretaget af de af tilladelsen til  

 aktieombytning  

 af 20. december 2002 omfattede direktører er skattepligtig efter de  

 almindelige  

 regler.
Styrelsen har imidlertid måtte konstatere, at der forud for et salg  

 af  

 vederlagsaktierne i en skattefri aktieombytning i visse tilfælde er foretaget  

 dispositioner, der har nedbragt eller helt elimineret den avance, der efter  

 de  

 almindelige regler ellers ville have været udløst.
Styrelsen finder det  

 derfor  

 ikke godtgjort, at der i tilfælde af afståelse af anparterne i E ApS aldrig  

 kan  

 være tale om skatteundgåelse eller skatteunddragelse.
Der findes derfor ikke  

 anledning til at udelade E ApS af anmeldelsesvilkåret.
 For så vidt det er oplyst, at der for tiden som led i  

 post-closing foregår en række interne omstruktureringer/transaktioner som  

 nævnt  

 i ansøgningen om tilladelse til skattefri aktieombytning, anses disse  

 transaktioner ikke for omfattet af det nu indskrænkede anmeldelsesvilkår.
Styrelsen har under sagens behandling for Landsskatteretten  

 indstillet, at de påklagede afgørelser stadfæstes.
Det er i øvrigt oplyst, at  

 der ikke efterfølgende er sket en holdningsændring eller ændring af praksis  

 vedrørende anmeldelsesvilkår.
Klagerens  

 påstand og argumenter Der er fremsat påstand om, at der meddeles tilladelse til  

 skattefri aktieombytning efter aktieavancebeskatningslovens § 13, stk. 1,  

 uden  

 fastsættelse af vilkår.
 Det er til støtte herfor gjort gældende, at anmeldelsesvilkåret  

 er uberettiget og som følge heraf skal bortfalde.
Med købet af B A/S skulle der tages stilling til de eksisterende  

 incitamentsordninger for de danske direktører, som havde aktier og  

 aktietegningsretter i B A/S.
Der blev opnået enighed om, at deres  

 aktiebesiddelser i koncernen fremover skulle placeres i det øverste  

 holdingselskab frem for i B A/S.
Baggrunden var krav fra långiverne, hensynet  

 til optimal ledelse, ønsket om sambeskatning og indløsningsbestemmelser i  

 aktieselskabslovens §§ 20 b og 20 d.
Der gennemførtes derfor den 6. december  

 2003 de tre successive ombytninger.
Reglerne i aktieavancebeskatningslovens § 13, stk. 1 og 2  

 baserer sig på fusionsdirektivet, som har til hensigt at muliggøre  

 omstruktureringer som bl.a. aktieombytninger, uden at der herved udløses  

 skat.  

 Under forudsætning af, at aktieombytningerne ikke er udtryk for skattesvig  

 eller skatteunddragelse, skal transaktionerne kunne gennemføres skattefrit.  

 Såfremt der anses at foreligge skattesvig eller skatteunddragelse, kan der  

 gives afslag på ansøgning om skattefri aktieombytning eller gives tilladelse  

 med vilkår.
Der skal foretages en undersøgelse af den konkrete situation, jf.  

 Leur-Bloem sagen i SU 1997.257, hvoraf også fremgår, at der ikke er krav om  

 varig holdingstruktur.
 På baggrund af sagens konkrete omstændigheder er der ikke  

 grundlag for fastsættelse af anmeldelsesvilkår.
Den skattefri aktieombytning er forretningsmæssigt begrundet, og  

 ved tilladelsen opnås ikke utilsigtede skattemæssige fordele.
Heraf følger,  

 at  

 aktieombytningen ikke har skattesvig eller skatteunddragelse som hovedformål  

 eller et af hovedformålene.
Dette er styrelsen enig i, hvorfor der også  

 meddeles tilladelse til skattefri aktieombytning.
 Henset til sagens konkrete omstændigheder ses der endvidere  

 ikke efterfølgende at kunne tænkes  

 dispositioner, der bevirker, at tilladelsen kan tilbagekaldes ud fra det  

 synspunkt, at der foreligger skattesvig eller skatteunddragelse i forbindelse  

 med aktieombytningen.
Det er kun en beskeden del af aktierne i B A/S, som ombyttes, og  

 de danske direktører bliver alene ejer af en ubetydelig ejerandel på 1,6 % i  

 E  

 ApS med deraf ubetydelig eller ingen indflydelse.
De vil derfor ikke være i  

 stand til at gennemtrumfe beslutninger, der kan medføre særlige utilsigtede  

 fordele, der anses som skattesvig eller skatteunddragelse.
Det afgørende er  

 vurderingen i relation til ombytningstidspunktet, jf. herved også  

 retsforliget  

 i TfS 2003.786 (kommenteret i TfS 2003.738 og TfS 2003.790 /SKM2003.399.DEP).
Eksemplificeringen af omgåelsesområdet i bemærkningerne til lov  

 nr. 312 fra 1995 omhandler en situation, hvor en aktionær  med  

 det formål at  

 undgå eller udskyde aktieavancebeskatning  i stedet for at sælge  

 aktierne i et  

 selskab foretager en aktieombytning med et holdingselskab, som aktionæren  

 selv  

 ejer, og derefter lader holdingselskabet sælge aktierne i selskabet hurtigt  

 efter ombytningen.
Det hurtige salg af aktierne i det ombyttede selskab  

 og  

 udhuling af holdingselskabets stemmemajoritet i det ombyttede selskab, som  

 efter lovforarbejderne skal værnes, er også de forhold, som praksis om  

 anvendelse af anmeldelsesvilkår rent faktisk værner, jf. herved nærmere  

 indlæg  

 til Landsskatteretten af 30. marts 2004.
De forhold, der skal værnes, passer ikke på de danske  

 direktører.
De har ikke bestemmende indflydelse over det ombyttede selskab,  

 således som situationen i lovbemærkningerne konceptuelt forudsætter.
Et  

 eventuelt hurtigt salg kan maksimalt relatere sig til den meget beskedne del  

 af  

 aktierne i B A/S, som er erhvervet i forbindelse med den skattefri  

 aktieombytning, hvilket ikke er den situation, som lovbemærkningerne kan  

 henvise til.
Hertil kommer, at investorerne har tilkendegivet, at  

 investeringshorisonten er langsigtet.
Såfremt en eventuel børsintroduktion  

 til  

 trods herfor skulle blive aktuel i treårsperioden, har dette ikke karakter af  

 det hurtige salg allerede henset til, at det er en beskeden del af aktierne i  

 B  

 A/S, som ombyttes.
De danske direktører kan med en ubetydelig ejerandel på 1,6 %  

 heller ikke i relation til vederlagsanparterne i E ApS gennemtrumfe  

 beslutninger, der anses som skattesvig eller skatteunddragelse.
Så vidt ses  

 kan  

 direktørerne kun få midler ud af deres anpartsbesiddelser fra enten  

 udbytteudlodninger eller ved salg af aktier.
Begge dele er skattepligtig  

 efter  

 almindelige regler, og særligt for så vidt angår udbytteudlodninger kan  

 ledelsesmedlemmerne ikke gennemtrumfe sådanne qua deres minimale indflydelse.  

 Ved fraflytning fra Danmark sker beskatning efter de almindelige regler i  

 aktieavancebeskatningslovens § 13 a.
For så vidt vilkåret også omfatter  

 vederlagsanparterne, anses dette i øvrigt for skærpende i forhold til de  

 eksempler,  

 som er beskrevet i vejledning E 48.
Det er i strid med proportionalitetsprincippet at fastsætte et  

 anmeldelsesvilkår i sagen.
Vilkårsfastsættelsen går videre end påkrævet, og  

 der  

 er misforhold mellem formålet og midlerne.
Anmeldelsesvilkåret, som til trods  

 for indskrænkningen heraf fortsat omfatter en lang række dispositioner, der  

 kræver anmeldelse, jf. herved eksempler nævnt i indlæg til Landsskatteretten  

 af  

 28. november 2003, er unødigt  

 byrdefuldt for selskaberne og de danske direktører omfattet af tilladelsen  

 til  

 aktieombytning.
Hovedanpartshaverne, som er institutionelle investorer, kan  

 principielt vælge at lade selskaberne gennemføre påtænkte transaktioner til  

 trods for vilkåret.
Selskaberne må dog i så fald leve med, at de bringer de  

 danske direktørers private skattemæssige situation i fare, hvilket er en  

 urimelig situation for alle parter.
Ifølge styrelsens tilladelse fastsættes vilkår kun, hvis det  

 skønnes nødvendigt.
Den konkrete sag er  om nogen  et tilfælde,  

 hvor  

 fastsættelse af vilkår er ufornøden.
Der er ikke fremført relevante  

 argumenter  

 for at opretholde anmeldelsesvilkåret i det konkrete tilfælde.
Styrelsens  

 afgørelse bærer præg af, at skønnet reelt er sat under regel og dermed i  

 strid  

 med Leur-Bloem dommen.
 Viser det sig efterfølgende, at der er sket væsentlige ændringer  

 i de forhold, der forelå oplyst på tilladelsestidspunktet, vil  

 aktieombytningen  

 også uden et anmeldelsesvilkår kunne anses som skattepligtig som afgivet på  

 et  

 urigtigt grundlag, jf. herved vedrørende bortfald af tilladelse til skattefri  

 tilførsel af aktiver TfS 2001.34.
 Som eksempel på et tilfælde, hvor styrelsen ikke har stillet  

 vilkår, er der i øvrigt henvist til en anonymiseret kopi af en afgørelse af  

 13.  

 april 2004.
Landsskatterettens  

 bemærkninger og begrundelse Ved ombytning af aktier, jf. aktieavancebeskatningslovens § 13,  

 stk. 1 - som klagesagen vedrører - forstås den transaktion, hvorved et  

 selskab  

 erhverver en andel i et andet selskabs aktiekapital med den virkning, at det  

 opnår flertallet af stemmerne i dette selskab, ved til gengæld for  

 værdipapirer  

 tilhørende aktionærerne i det andet selskab at tildele dem aktier eller  

 anparter i det første selskab og eventuelt en kontant udligningssum, jf.  

 bestemmelsens stk. 2. Definitionen på ombytning af aktier var  

 tidligere i  

 overensstemmelse med artikel 2, litra d i fusionsdirektiv 90/434/EØF, men ved  

 lov nr. 313 af 21. maj 2002 blev betingelsen om maksimeringen af  

 kontantvederlag ophævet.
Betingelsen i aktieavancebeskatningslovens § 13, stk. 1, om, at  

 ombytning af aktier som defineret i lovens § 13, stk. 2, kræver tilladelse,  

 blev indsat ved lov nr. 312 af 17. maj 1995 med baggrund i artikel 11, stk.  

 1,  

 litra a i fusionsdirektivet.  

 Ifølge  

 fusionsdirektivets artikel 11, stk. 1, litra a kan en medlemsstat fravige  

 direktivet, når hovedformålet eller et af hovedformålene bag en af de  

 transaktioner, direktivet dækker, herunder ombytning af anparter, er  

 skattesvig  

 eller skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal fortages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
Ved tilladelsen af 20. december 2002 er det anset for  

 sandsynliggjort, at hovedformålet eller et af hovedformålene med de 3  

 ombytninger ikke er skatteundgåelse eller skatteunddragelse.
Vurderingen er  

 baseret på de oplysninger, som forelå på tilladelsestidspunktet, jf. herved  

 afgørelsens side 12. Tilladelsen er givet på anmeldelsesvilkår inden for de  

 første 3 år efter gennemførelsen heraf, hvorefter der skal anmeldes  

 væsentlige  

 ændringer i de forhold, der ligger til grund for tilladelsen, dog begrænset  

 til  

 de i ombytningerne involverede selskaber.
Herudover er anmeldelsesvilkåret  

 indskrænket vedrørende 16 specifikt opregnede forhold, jf. afgørelsen af 11.  

 april 2002.
Ved sagens afgørelse kan der alene tages stilling til vilkåret i  

 relation til den første ombytning af aktier i B A/S med anparter i C ApS, jf.  

 aktieavancebeskatningslovens  

 § 13, stk. 1, da det alene er tilladelsen til denne ombytning, som henhører  

 under Landsskatteretten.
Ved vurderingen heraf kan der imidlertid ikke  

 bortses  

 fra de øvrige ombytninger, som medfører, at der herefter ejes anparter i  

 koncernens nye moderselskab, EApS, således som det også må anses at være lagt  

 til grund ved det fælles anmeldelsesvilkår for de 3 ombytninger.
 I relation til den første ombytning af aktier i B A/S ses der  

 ikke at være tilstrækkeligt grundlag for at tiltræde synspunktet, at det ud  

 fra  

 sagens konkrete omstændigheder på ansøgningstidspunktet er uberettiget, at  

 tilladelse hertil er givet på anmeldelsesvilkår.
 Det må lægges til grund, at tilladelse til skattefri  

 aktieombytning efter aktieavancebeskatningslovens § 13, stk. 1 - med baggrund  

 i  

 lovens betingelser samt formålet med kravet om tilladelse - gives ud fra de  

 forudsætninger, som forelå oplyst på tilladelsestidspunktet, og at væsentlige  

 ændringer i forhold hertil som udgangspunkt kan begrunde, at berettigelsen af  

 tilladelsen må vurderes på ny.
 Endvidere må det i overensstemmelse med styrelsens opfattelse  

 lægges til grund, at alternativet til skattefri aktieombytning er  

 skattepligtig  

 afståelse af aktierne i B A/S, hvilket heller ikke ses at være bestridt, og  

 at  

 der i øvrigt i ansøgningen er forudsat efterfølgende transaktioner og  

 omstruktureringer.
 For så vidt der er henvist til, at tilladelsen omfatter danske  

 direktører, som tilsammen kun bliver ejer af 1,6 % af E ApS, med deraf  

 følgende  

 ringe indflydelse på efterfølgende disponering, og at det i øvrigt kun er en  

 beskeden del af aktierne i B A/S, som ombyttes, ses ingen af disse forhold i  

 sig selv at kunne begrunde, at efterfølgende disponering herefter forlods må  

 vurderes som uden betydning i relation til grundlaget for tilladelsen.
Det bemærkes herved bl.a., at disse forhold typisk ikke vil  

 adskille sig fra andre tilfælde, hvor der tillades ombytning i forbindelse  

 med  

 salg af et selskab, og ombytningen kun omfatter aktier ejet af medarbejdere,  

 således som der er åbnet op for efter ændringen af  

 aktieavancebeskatningslovens  

 § 13, stk. 2, ved lov nr. 313 af 21. maj 2002. I øvrigt bemærkes, at det  

 fortsat er en betingelse for tilladelse til skattefri aktieombytning, at det  

 erhvervende selskab opnår flertallet af stemmerne i det erhvervede selskab,  

 jf.  

 definitionen foran.
Ved tilladelsen til skattefri aktieombytning i relation  

 til  

 vurderingen af, om der foreligger skatteunddragelse eller skatteundgåelse, er  

 der således også bl.a. henset til, at der ifølge det oplyste ikke er planer  

 om  

 at afstå aktierne i B A/S.
 I relation til anmeldelsesvilkåret må det i øvrigt lægges til  

 grund, at vilkåret påhviler den enkelte direktør, som har fået tilladelse til  

 skattefri aktieombytning, og at der  ved anmeldelsen af væsentlige  

 ændringer -  

 sker en konkret vurdering af, om der er grundlag for tilladelsens  

 tilbagekaldelse.
 På baggrund heraf, samt da der i øvrigt ikke ses at være  

 fremkommet oplysninger, som giver grundlag for at anse anmeldelsesvilkåret  

 for  

 uberettiget, kan påstanden om vilkårets bortfald ikke tiltrædes.
 Vilkåret ifølge styrelsens afgørelse af 20. december 2002 med  

 indskrænkning ved afgørelsen af 11. april 2003 stadfæstes derfor.
