 Klageren K frastjålet dankort, der opbevaredes i bils handskerum, hvor  

 også PIN-koden lå.
 Kendelse af 3. april 1992 i sag nr. 420/1991 (Dankort, hæftelse ved  

 misbrug).
Klageren K fik den 23. juni 1991 udleveret dankort med tilhørende  

 PIN-kode.
Efter udleveringen placerede K koden i handskerummet i sin bil.
Lørdag den 27. juli 1991 fik K frastjålet sin tegnebog indeholdende  

 dankortet.
Tegnebogen lå i bilens handskerum, hvor PIN-koden fortsat lå.
K  

 anmeldte kortet spærret til PBS den 28. juli kl. 19.40. Forinden var kortet  

 misbrugt ved 3 hævninger af 2.000 kr.
Af misbruget godtgjorde kontoførende  

 pengeinstitut P K 1.000 kr.
 K indbragte sagen for Ankenævnet med påstand om, at P tilpligtedes at  

 godtgøre hende yderligere 4.000 kr.
 P nedlagde påstand om frifindelse.
 Ankenævnet tog K's påstand delvis til følge med disse bemærkninger:
»Den 23. oktober 1991 er der fremsat forslag til lov om ændring af  

 lov om betalingskort m.v. indeholdende bl.a. forslag til ændret affattelse af  

 § 21 om hæftelse for tab som følge af andres uberettigede brug af et  

 betalingskort.
P er indforstået med, at disse regler anvendes på det  

 foreliggende tilfælde i det omfang, de stiller K gunstigere end de hidtidige  

 - fortsat gældende - regler i § 21.
Efter de nye reglers § 21, stk. 1, hæfter kortindhaveren for op til 1.200  

 kr. af tabet, når den til kortet hørende PIN-kode har været anvendt.
Efter  

 stk. 3, nr. 2, hæfter kortindehaveren dog for op til 8.000 kr., såfremt det  

 godtgøres, at indehaveren »ved groft uforsvarlig adfærd har muliggjort  

 den uberettigede brug«.
Ankenævnet finder ikke, at betingelserne efter  

 den sidstnævnte bestemmelse er opfyldt i det foreliggende tilfælde, hvor K  

 har opbevaret kort og kode sammen i handskerummet i sin aflåste bil.
