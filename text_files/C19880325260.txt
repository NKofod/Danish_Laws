 Denne At-meddelelse oplyser om, hvilke krav der stilles ved arbejde med  

 nedrivning, reparation og vedligeholdelse af asbestholdige byggematerialer  

 samt rengøringsarbejde i forbindelse hermed.
 Vedligeholdelse, indkapsling og forsegling af asbestholdige  

 byggematerialer er omtalt i pjece om forsegling og indkapsling af  

 asbestholdige lofts- og vægbeklædninger, udgivet af Statens  

 Byggeforskningsinstitut, juni 1986.
 Oversigt over de fleste anvendte asbestholdige byggematerialer findes i  

 SBI-anvisning nr. 153 »Asbestholdige materialer i bygninger«,  

 udgivet af Statens Byggeforskningsinstitut 1986.
 Ved  nedrivning  forstås fuldstændig fjernelse af asbestholdige  

 materialer inden for et afgrænset område.
 Ved  reparation  forstås demontering og bearbejdning af enkelte  

 asbestholdige elementer, fx tagplader og loftsplader, samt indkapsling og  

 forsegling af hele flader af fx asbestholdige lofts- og vægbeklædninger.
 Ved  vedligeholdelse  forstås udspartling eller forsegling af små  

 områder med små huller, fx fra opslag, udsmykning og armaturer, samt  

 forsegling af enkelte intakte, uperforerede asbestholdige plader.
Malerarbejde opfattes kun som vedligeholdelse i det omfang, arbejdet er  

 asbeststøvproducerende, fx hvis der foretages slibning.
Sikkerhedsregler ved  

 malerarbejde vil i øvrigt normalt være tilstrækkelige.
SUNDHEDSFARE Nedrivning og reparation af asbestholdige byggematerialer medfører risiko  

 for dannelse af sundhedsfarligt støv, som ved indånding kan give forskellige  

 lungesygdomme.
Asbestose Flere års udsættelse for asbest kan medføre asbestose.
Symptomerne er øget  

 tendens til forpustethed selv ved små anstrengelser.
Lungekræft Udsættelse for asbest øger risikoen for lungekræft.
Lungekræft  

 kan opstå 10-30 år efter første udsættelse for asbest.
 Lungehindekræft (mesotheliom).
Lungehindekræft er en sjælden kræftform, som hovedsagelig skyldes  

 udsættelse for asbest.
Lungehindekræft kan opstå 10-40 år efter første  

 udsættelse for asbest.
Registrering Inden nedrivning, reparation eller vedligeholdelse skal arbejdsgiveren  

 foretage en registrering af, hvor der er anvendt asbest eller asbestholdigt  

 materiale.
 Registreringen skal vedrøre det område, hvor arbejdet skal gennemføres.  

 Sikkerhedsorganisationen skal informeres om registreringen.
ARBEJDSPLAN Der skal, for at sikre en god arbejdsgang ved nedrivningsarbejde,  

 udarbejdes en arbejdsplan om brug af nødvendige støvsvage arbejdsmetoder,  

 personlige værnemidler og bortskaffelse af affald, så arbejdet kan udføres  

 sundhedsmæssigt forsvarligt.
 Arbejdsplanen skal også omfatte rengøringsarbejde i forbindelse med  

 nedrivningsarbejdet.
INSTRUKTION De ansatte skal have en grundig information om sundhedsmæssige forhold i  

 forbindelse med asbest.
Det er vigtigt, at instruktionen også omfatter  

 rengøringsarbejde.
Ud fra arbejdsplanen skal der instrueres i, hvorledes  

 arbejdet kan udføres sundhedsmæssigt forsvarligt.
MEDDELELSE Før arbejdet begyndes, skal det stedlige arbejdstilsyn have meddelelse om  

 nedrivning af asbestholdigt materiale indvendigt i bygninger, hvor asbest har  

 været anvendt som isolering mod varme, kulde, støj, fugt og brand, eller hvor  

 asbest har været påført ved sprøjtning.
UDDANNELSE Personer, der er beskæftiget med det arbejde, der skal meddeles til  

 arbejdstilsynet, skal have gennemgået en særlig uddannelse.
UNGE Unge under 18 år må ikke beskæftiges ved arbejde med asbest eller ved  

 arbejde, hvor de kan udsættes for asbestpåvirkninger.
FORANSTALTNINGER Arbejdsmetoder og værktøj Der skal anvendes arbejdsmetoder og værktøj, som giver mindst mulig  

 støvudvikling.
 Dette indebærer, at plader, ventilationskanaler m.v. skal nedtages så vidt  

 muligt i hel tilstand.
 Løse asbestholdige materialer bør så vidt muligt suges væk.
 Asbestholdige materialer, der nedrives, kan undertiden med fordel befugtes  

 for at modvirke støvdannelse.
Ved demontering af asbestholdigt materiale må materialet ikke falde ned på  

 underlaget eller på anden måde spredes, men skal opsamles umiddelbart i  

 forbindelse med demonteringen.
Opsamling af støvende materiale skal ske i  

 lukket, tæt og holdbar emballage.
Hvis der ikke kan vælges arbejdsmetoder, der hindrer asbestholdigt støv,  

 skal støvet søges fjernet ved udviklingsstedet.
Dette kan ske ved  

 hensigtsmæssig og effektiv ventilation.
 Det anbefales, at eksisterende ventilationsanlæg standses og åbninger  

 dækkes under arbejdet, indtil rengøring har fundet sted.
 Hvis det benyttede mekanisk drevne værktøj giver anledning til  

 støvudvikling, skal det være forsynet med effektiv udsugning.
 Ventilation og udsugning skal have afkast til det fri.
Højtryksspuling af asbestholdige materialer er forbudt.
Dette indebærer,  

 at svampe o.lign. fx kan fjernes med en blød vandstråle efter, at det er  

 løsnet fra taget.
Skiltning Arbejdsstedet skal afgrænses og skiltes forsvarligt undtagen ved  

 vedligeholdelse af mindre omfang.
Skilte skal udformes som gul trekant med  

 udråbstegn og underskilt med teksten: »PAS PÅ, ASBESTARBEJDE.
Ingen  

 adgang for udvedkommende.« Afskærmning af arbejdssted Ved nedrivningsarbejder, hvor der er risiko for, at asbeststøv kan  

 udvikles i væsentligt omfang, skal arbejdsstedet afskærmes fra omgivelserne  

 med et telt eller lignende (inddækning), indrettet så støvet ikke spredes.  

 Ventilation af teltet skal ske på en sådan måde, at et undertryk hindrer  

 spredning af støv.
Adgangen til det afgrænsede sted skal af hensyn til den  

 nødvendige ventilation ske gennem luftsluse.
Ved valg af udblæsningssted til  

 det fri skal der tages miljømæssige hensyn, og afkastningsluften skal  

 filtreres gennem et filter, beregnet til at tilbageholde asbeststøv.
 Inddækningen må først fjernes, når hovedrengøringen har fundet sted.
Åndedrætsværn Egnet åndedrætsværn skal altid stilles til rådighed.
Åndedrætsværn skal benyttes, hvor der er risiko for udsættelse for  

 asbeststøv.
Fx skal der altid benyttes egnet åndedrætsværn, hvis etablering  

 af effektiv udsugning ikke er praktisk gennemførlig.
 Åndedrætsværn skal som minimum være filtermaske klasse P2.
Åndedrætsværnet skal være luftforsynet ved arbejder, hvor der udvikles  

 meget støv, eller når en person på en arbejdsdag skal arbejde mere end 3  

 timer i alt med åndedrætsværn.
Arbejde med luftforsynet åndedrætsværn må for  

 den enkelte ansatte ikke overstige 6 timer pr. dag.
Ved nedrivningsarbejde skal arbejdstiden med luftforsynet åndedrætsværn  

 nedsættes til 4 timer.
Der skal holdes passende hvilepause senest efter 2  

 timers uafbrudt arbejde.
 Ved særligt belastende arbejde, som fx kravlende eller krybende arbejder i  

 ingeniørgange o.lign. og arbejde ved høje temperaturer, kan det være  

 nødvendigt at nedsætte arbejdstiden.
 Se i øvrigt At-meddelelse nr. 4.09.1 om åndedrætsværn.
Særligt arbejdstøj Hvor der er risiko for udsættelse af asbeststøv i ikke uvæsentligt omfang,  

 skal der benyttes særligt arbejdstøj.
Det særlige arbejdstøj skal bestå af en  

 hovedbeklædning og en dragt, der er tætsluttende ved hals og håndled, og skal  

 være fremstillet af materiale, der afviser støv.
Det særlige arbejdstøj skal skiftes hyppigt.
Tøjet må ikke bæres i  

 spisepauser.
Det særlige arbejdstøj må ikke bæres uden for det sted, hvor  

 arbejdet med asbest foregår.
Før det tages af, skal det rengøres for støv, fx  

 ved støvsugning i luftslusen.
Der bør bruges støvmaske, når tøjet tages af.
 Det særlige arbejdstøj skal efter endt brug samles i støvtæt emballage og  

 vaskes adskilt fra andet tøj.
 Hvis der bruges eengangstøj, skal det efter brug fjernes som asbestholdigt  

 affald.
OMKLÆDNINGS-, BADE- OG SPISERUM Ved nedrivningsarbejde indendørs skal der i umiddelbar nærhed af  

 arbejdsstedet indrettes 2 omklædningsrum, et til arbejdstøj og et til dagligt  

 tøj, samt et baderum med bruser.
Omklædningsrummene skal være placeret  

 således, at færdsel mellem dem kun kan ske gennem baderummet.
Ved andet nedrivningsarbejde og ved reparationsarbejde skal der i  

 umiddelbar nærhed af arbejdsstedet være adgang til lokaler til opbevaring af  

 arbejdstøj adskilt fra dagligt tøj samt håndvask med varmt og koldt vand.
Der  

 skal også være adgang til bruserum med varmt og koldt vand.
 Der skal være adgang til spiserum, der ikke må anvendes til arbejdsmæssige  

 formål.
RENGØRING Effektiv rengøring af arbejdsstedet er meget vigtig og har afgørende  

 betydning for at opnå forsvarlige forhold.
Alene det, at mange færdes på en  

 arbejdsplads, hvor det »flyder« med asbestholdigt affald, kan  

 betyde en risiko ved, at støv kan dannes og hvirvles op.
Derfor skal støvende  

 asbestaffald straks opsamles og fjernes i lukket, tæt og holdbar emballage.  

 Tørfejning må ikke finde sted.
I stedet kan der støvsuges eller foretages våd  

 rengøring.
 For at mindske spredning af asbeststøv anbefales det, at rengøringen  

 udføres af de samme personer, som har udført arbejdet.
 Ved rengøring af værktøj, tømning af støvsuger og filterposer fra  

 udsugningsanlæg skal der om nødvendigt bruges åndedrætsværn, fx filtermaske  

 klasse P2.
Forholdsregler ved rengøring i forbindelse med indendørs nedrivning Forberedelse inden arbejdet begynder Inden arbejdet begynder, skal alt løst og fast inventar rengøres for  

 asbeststøv og fjernes fra området, også fx lamper og hylder.
Rengøring sker  

 ved grundig støvsugning med en støvsuger med et filter beregnet til at  

 tilbageholde asbeststøv (* 1), herefter eventuelt ved våd rengøring.
Gardiner  

 og andre tekstiler vaskes.
Støvsamlere som puder og hynder fjernes om  

 nødvendigt som asbestholdigt affald.
 Derefter tildækkes radiatorer, ventilationsriste, nagelfast inventar,  

 ujævne vægge, fx murstensvægge, gulvlister, vinduer og ikke-støvafvisende  

 gulve med et slidstærkt materiale, fx kraftigt plastic, der fastgøres med  

 tape, så vidt muligt lufttæt.
Hovedrengøring Hovedrengøringen skal foretages først ved støvsugning, herefter ved  

 vådrengøring, afhængig af materialernes art.
 - Armaturer afvaskes, samlinger mellem loft og armatur og mellem loft og  

 væg støvsuges.
 Støvsugeren skal være forsynet med et filter, beretnet til at tilbageholde  

 asbeststøv (* 1).
 - Afdækningen aftages forsigtigt, lige før området skal rengøres.
 Afdækningsmaterialet pakkes forsigtigt sammen og behandles som  

 asbestholdigt affald.
- Gulve afvaskes.
Eventuelle tæpper støvsuges meget grundigt.
 Tæppebelægninger, som ikke fjernes inden nedrivningen, renses herefter ved  

 specialvask mindst tre gange.
 - Inddækningen fjernes.
Efter hovedrengøring Efter hovedrengøringen foretages en grundig udluftning af et døgns  

 varighed.
Herefter foretages en grundig rengøring (støvsugning/afvask) og  

 endnu en grundig udluftning af samme varighed.
 Lokalerne kan herefter tages i brug.
Rengøringspersonale Personale, der foretager hovedrengøring, skal benytte de samme personlige  

 værnemidler, som bruges under nedrivning.
Efter første udluftning er  

 personlige værnemidler ikke påkrævet.
 Personale, der foretager hovedrengøringen, i forbindelse med  

 nedrivningsarbejde, skal have gennemgået samme uddannelse som  

 nedrivningspersonalet.
AFFALD Asbeststøv samt stærkt støvende asbestholdigt affald, filtre og lignende  

 skal i befugtet tilstand opbevares og bortskaffes i lukket, tæt emballage,  

 der mærkes med oplysning om, at den indeholder asbest.
Bortskaffelse skal ske  

 til en kommunal modtagestation for olie- og kemikalieaffald.
Asbestholdigt affald, der kan støve, som fx bløde lofts- og vægplader,  

 skal under opbevaring og transport være befrugtet og overdækket, så afgivelse  

 af støv til omgivelserne hindres.
Bortskaffelse skal ske til specialdepot,  

 der er godkendt i henhold til miljøbeskyttelsesloven til at modtage  

 asbestholdt affald.
 Ikke-støvende asbestholdigt affald, hvor asbesten er fast bundet, kan  

 bortskaffes til fyldpladser.
 Asbestholdigt affald skal anmeldes til kommunalbestyrelsen.
 Kommunalbestyrelsen anviser bortskaffelsessted for stærkt støvende  

 asbestholdigt affald og for asbestholdigt affald der kan støve.
Erik Andersen (* 1) Arbejdstilsynet anse støvsugerfiltre for egnede til asbestrengøring,  

 hvis de opfylder BIA's krav til anvendelseskategori C, jfr. »Hinweise  

 zur Prüfung von staubbeseitigenden Maschinen und Geraten (SBM)  

 1/85« eller BS 5415: Part 2: Section 2.2, (Amendment No. 4)»s krav  

 til en type H-støvsuger el. lign.
