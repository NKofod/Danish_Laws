(Tekniske skoler) Ministeriet er blevet bekendt med, at DTL i en skrivelse af 5. januar 1984  

 til lokalforeningerne bl.a. har orienteret om opgørelse og afregning af  

 overtimer ved udgangen af december måned.
 I den anledning skal man herved meddele:
 Ifølge tjenestetidsaftalen af 18. november 1982, § 17, stk. 1, sammenholdt  

 med ministeriets skrivelse af 27. juli 1983 (I-388) foretages opgørelse og  

 afregning af overtimer fra skoleåret 1983/84 a conto ved udgangen af december  

 måned og endeligt ved udgangen af skoleåret.
 Beregningen ved udgangen af december måned sker med 100/210 af årsnormen,  

 dvs. for lærere ved lærlinge- henholdsvis efg-undervisningen 508 henholdsvis  

 482 undervisningstimer.
 Efter § 17, stk. 1, er der således to opgørelsestidspunkter for overtimer:  

 a conto opgørelsen pr. 31 december og den endelige årsopgørelse ved udgangen  

 af skoleåret (pr. 31. juli).
 Konsekvensen af a conto opgørelsen pr. 31. december kan illustreres  

 ved følgende eksempler for en efg-lærer:
ex. 1. Pr. 31. december har læreren læst 420 timer.
Der kan ikke  

 ydes overtimebetaling, da det læste timetal er mindre end 482.
 Fra 1. januar - 31. juli, dvs. den sidste del af skoleåret, skal læreren  

 herefter læse mindst 592 timer (1012 - 420), før der kan ydes  

 overtimebetaling.
ex. 2. Pr. 31. december har læreren læst 498 timer.
Der kan ydes  

 overtimebetaling a conto for 16 timer (498 - 482).
 Med hensyn til den endelige opgørelse ved udgangen af skoleåret kan  

 gives følgende eksempler:
 ex. 3. Hvis læreren, der indtil 31. december har læst 498 timer,  

 jfr. ex. 2, i perioden 1. januar - 31. juli læser f.eks. 530 timer (1012 -  

 482) eller flere, er betalingen for de 16 overtimer, der er læst indtil 31.  

 december, endelig.
 ex. 4. Hvis læreren i perioden 1. januar - 31. juli læser færre  

 end 530 timer, skal der ske tilbagebetaling af den pr. 31. december udbetalte  

 a conto overtimebetaling, svarende til det antal færre timer, han har læst.
Hvis han pr. 31. juli f.eks. har læst 520 timer, skal der således ske  

 tilbagebetaling, for så vidt angår 10 overtimer.
Af de 16 overtimer, der var  

 læst pr. 31. december, er det ved skoleårets udgang således kun de resterende  

 6 timer, for hvilke der ikke skal ske tilbagebetaling af den ydede  

 overtimebetaling.
 I stedet for a conto betaling pr. 31. december af de 16 overtimer vil  

 læreren kunne skemalægges i perioden 1. januar - 31. juli med 530 timer - 16  

 timer, dvs. uden afspadseringstillæg, eller 514 timer.
 Eksemplerne er gennemgået i vedlagte bilag 1-3.
 P.m.v.
 e.b.
A.
Jahnsen eksp.sekr.
