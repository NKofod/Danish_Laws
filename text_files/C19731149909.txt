 § 1.  Tilsynet med personer, der løslades på prøve med  

 vilkår om tilsyn, varetages af afdelingen i det distrikt, hvor den  

 prøveløsladte har bopæl.
 Stk. 2.  Såfremt særlige grunde i det enkelte tilfælde  

 taler derfor, kan anstalten bestemme, at tilsynet skal varetages af denne.
 § 2.  I de i § 1, stk. 1, nævnte tilfælde skal  

 institutionen meddele vedkommende afdeling alle de til varetagelse af  

 tilsynet nødvendige oplysninger.
 § 3.  Såfremt der i tilsynstiden er grundlag for at  

 rejse spørgsmål om tildeling af advarsel, ændring af vilkår eller  

 genindsættelse, jfr. borgerlig straffelovs § 40, stk. 2, afgiver  

 tilsynsmyndigheden indstilling herom til justitsministeriet (direktoratet for  

 kriminalforsorgen).
 Stk. 2.  I de i § 1, stk. 1, nævnte tilfælde sendes en  

 genpart af indstillingen til den institution, hvorfra den pågældende er  

 løsladt på prøve.
 Stk. 3.  Tilsynsmyndigheden foretager indskærpelse af  

 vilkår og underretter den prøveløsladte om ændringer og ophævelse af vilkår.
 § 4.  Afgiver tilsynsmyndigheden erklæring til politi-  

 eller anklagemyndighed om den prøveløsladtes forhold i tilsynstiden, sendes  

 en genpart af erklæringen til justitsministeriet (direktoratet for  

 kriminalforsorgen).
 Stk. 2.  I de i § 1, stk. 1, nævnte tilfælde sendes  

 tillige en genpart af erklæringen til den institution, hvorfra den pågældende  

 er løsladt på prøve.
 § 5.  Til centralregistret for kriminalforsorgens  

 tilsynsvirksomhed, Centralkontoret i København, sendes genpart af  

 løsladelsesresolutioner og underretning om etablering af alle tilsyn,  

 beskikkelser af tilsynsførende og ændringer i tilsynsforholdet.
 Stk. 2.  I de i § 1, stk. 2, nævnte tilfælde sendes  

 genpart af meddelelsen til afdelingen i det distrikt, hvor den pågældende har  

 bopæl.
 § 6.  Cirkulæret træder i kraft den 1. oktober 1973.
 P.M.V.
Tornøe fg.
J.
Waagensen Til kriminalforsorgens anstalter, arresthusene og kriminalforsorgens  

 afdelinger.
