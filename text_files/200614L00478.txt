Betænkning afgivet af Skatteudvalget den 23. maj 2007 Betænkning over Forslag  

 til lov om ændring af tonnageskatteloven (Justering af tonnageskatteordningen) [af skatteministeren (Kristian Jensen)] 1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 12. april 2007 og var til 1.  

 behandling den 2. maj 2007. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 10. april 2007 dette udkast til  

 udvalget, jf. alm. del − bilag 127. Den 26. april 2007 sendte  

 skatteministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Eitzen Group.
Skatteministeren har over for  

 udvalget kommenteret de skriftlige henvendelser.
Spørgsmål Udvalget har stillet 4 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det stillede ændringsforslag.
Venstres, Dansk Folkepartis, Det Konservative Folkepartis og Det  

 Radikale Venstres medlemmer af udvalget udtaler, at flertallet lægger vægt  

 på,  

 at der med lovforslaget er tale om en provenuneutral omlægning af  

 beskatningen  

 af rederierne.
Omlægningen indebærer med de skønnede virkninger ikke en  

 mindre  

 skatteindtægt fra rederierhvervene, men vil medvirke til at styrke danske  

 rederiers  

 konkurrenceevne og dermed fastholde og øge antallet af skibe under dansk  

 flag.
Et  

  

 mindretal  

  

 i  

 udvalget (S og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det stillede  

 ændringsforslag.
Socialdemokratiets  

 medlemmer af udvalget udtaler, at Socialdemokratiet ikke er tilhængere af  

 yderligere skattelettelser til rederierhvervet.
Socialdemokratiet har  

 deltaget  

 i en del af forhandlingerne forud for lovforslaget og er glade for, at  

 lovforslaget på væsentlige områder er ændret i forhold til regeringens  

 oprindelige forslag.
Det har bl.a. betydet, at avancefritagelsen ikke gælder  

 for eksisterende skibe, men alene gælder nye skibe, og at  

 tonnageskattesatserne  

 reguleres i forhold til en eventuel sænkning af den danske  

 selskabsskattesats.  

 På andre områder er der derimod tale om en de facto-lettelse af  

 skattereglerne  

 for rederierhvervet, og Socialdemokratiet kan derfor ikke tilslutte sig  

 lovforslaget.
Socialistisk Folkepartis medlem af udvalget udtaler, at SF har  

 en forståelse for internationale erhverv, og skibsfarten er et internationalt  

 erhverv, der har behov for særlige regler.
Det foreliggende forslag giver  

 erhvervet en ekstra skattelettelse på ca. 30 mio. kr. om året oven i en i  

 forvejen favorabel aftale, der blev lavet tilbage i 2002.
I konkurrencetilpasningens navn har vi fornemmelsen af, at  

 Danmark på en ny måde er foregangsland i verden, foregangsland med hensyn til  

 skattelettelser for grænseoverskridende aktiviteter.
Vi har set det på andre  

 områder end skibsfarten.
Vi har set det med selskabsskatten, hvor vi deltager  

 i  

 kapløbet ned ad stigen.
Vi har set det med flyafgifter, hvor vi er forrest i  

 afviklingen af eventuelle afgifter, og så på det her område, hvor vi også er  

 forrest i afregulering.
SF er som sagt med på, at der er brug for særlige vilkår på  

 internationale konkurrenceområder, men det her går alt for langt.
SF kan  

 derfor  

 ikke støtte forslaget.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod det  

 stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (V, DF, KF og RV):
Til § 2 1)  

  

 Som  

  

 stk. 4  

  

 indsættes  

  

 :
»Stk. 4.  

  

 Et rederi, der har fravalgt tonnagebeskatning, kan  

 ændre sit valg, hvorved tonnageskatteordningen anses for valgt fra og med  

 indkomståret 2001 eller fra og med det første indkomstår, hvor betingelserne  

 for valg af tonnagebeskatning var opfyldt.
Skatteansættelser foretaget i  

 henhold til det tidligere foretagne valg genoptages.
Skatteforvaltningslovens  

 §  

 27, stk. 2, finder tilsvarende anvendelse, idet fristen dog først regnes fra  

 lovens ikrafttræden.
Skatteforvaltningslovens § 27, stk. 4, finder  

 tilsvarende  

 anvendelse.« [Mulighed for, at  

 rederier, der har fravalgt tonnageordningen, kan omgøre valget med virkning  

 fra  

 og med indkomståret 2001] Bemærkninger Til nr. 1 Tonnageskatteloven fik virkning fra og med indkomståret 2001.  

 Det fremgår af ikrafttrædelsesbestemmelsen, at rederier, som kunne vælge  

 ordningen dengang, skulle træffe valg om anvendelsen af ordningen senest ved  

 rettidig indgivelse af selvangivelse for indkomståret 2002.
 Det fremgår endvidere, at hvis tonnagebeskatning ikke blev valgt  

 senest i 2002, skal ordningen anses for fravalgt i en 10-års-periode regnet  

 fra  

 indkomståret 2001.
Formålet med denne særlige ikrafttrædelsesbestemmelse var, at rederier  

 ikke skulle kunne vælge ordningen på det for dem ideelle tidspunkt, men  

 skulle  

 træffe et bindende valg her og nu.
Hvis rederiet gav underskud i de første  

 år,  

 skulle det ikke være muligt at udsætte valget af ordningen, indtil rederiet  

 begyndte at give overskud.
 Med dette lovforslag ændres forudsætningerne for det oprindelige  

 valg.
 Det foreslås derfor, at rederier, der har fravalgt  

 tonnageskatteordningen, helt ekstraordinært får mulighed for at ændre deres  

 valg.  

 Omvalget medfører, at tonnageskatteordningen anses for valgt med virkning fra  

 og med indkomståret 2001. Opfyldte selskabet ikke betingelserne for  

 tonnagebeskatning  

 i indkomståret 2001, anses tonnageskatteordningen for valgt fra og med det  

 første indkomstår, hvor betingelserne for valg af tonnagebeskatning var  

 opfyldt.
 Omvalget indebærer som udgangspunkt genoptagelse af  

 indkomstårene tilbage til 2001. En tilsvarende mulighed blev givet i § 2,  

 stk.  

 3, i lov nr. 460 af 9. juni 2004 (Lejeindtægt m.v. af lokaler om bord, fast  

 driftssted om bord).
 Efter forslaget skal fristerne i skatteforvaltningslovens  

 § 27, stk. 2, for ekstraordinær genoptagelse finde tilsvarende  

 anvendelse, dog således at fristen på 6 måneder, efter at den skattepligtige  

 er  

 kommet til kundskab om det forhold, der begrunder fravigelsen af fristerne i  

 lovens § 26 for ordinær genoptagelse, regnes fra lovens ikrafttræden.  

 Skatteministeren fastsætter tidspunktet for lovens ikrafttræden, idet loven  

 først kan træde i kraft, når EU-Kommissionens godkendelse foreligger.
Ligeledes skal bestemmelsen i skattestyrelseslovens § 27,  

 stk. 4, finde tilsvarende anvendelse.
Det medfører, at  

 tilbagebetalingskrav som følge af den ændrede ansættelse ikke er omfattet af  

 1908-Lovens 5-års forældelsesfrist.
 Økonomiske konsekvenser  

 for det offentlige:
 Ændringsforslaget vil gøre det muligt for de rederier, der ikke  

 hidtil har valgt at indtræde i tonnageordningen, at indtræde med virkning fra  

 indkomståret 2001. Der var senest en begrænset mulighed herfor i 2004 med lov  

 nr. 460 af 9. juni 2004, jf. ovenfor.
 Som følge af ændringsforslaget vil de rederier, som ikke fandt  

 det ønskeligt at træde ind i tonnageskatteordningen i 2002, eller i 2004,  

 hvis  

 de havde mulighed herfor, kunne vælge dette nu.
Det må antages, at mindst ét rederi vil benytte sig af denne  

 mulighed.
Der foreligger dog ikke aktuelt oplysninger, der gør det muligt at  

 vurdere nærmere, hvor mange rederier der vil benytte sig heraf, men antallet  

 vurderes at være beskedent.
 På baggrund af ovenstående skønnes ændringsforslaget at medføre  

 et beskedent årligt provenutab fra og med indkomståret 2006. Hertil kommer et  

 engangsprovenutab vedrørende genansættelse for indkomstårene 2001-2006 for de  

 pågældende  

 rederier.
 I finansåret 2007 vil der fremkomme et provenutab primært  

 vedrørende virkningen af genansættelser.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Jens Jørgen Nygaard (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby Paulsen (S)   

 Klaus Hækkerup (S)   

 Poul Erik Christensen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 UFG 4 Bilag 1 Oversigt over bilag vedrørende L 211 Bilagsnr.
Titel 1 Udkast til tidsplan for udvalgets behandling af  

 lovforslaget 2 Høringssvar fra skatteministeren 3 Henvendelse af 7/5-07 fra Eitzen Group 4 1. udkast til betænkning 5 Skatteministerens kommentar til henvendelse af 7/5-07 fra  

 Eitzen Group 6 Ændringsforslag fra skatteministeren 7 Henvendelse af 21/5-07 fra Eitzen Group 8 2. udkast til betænkning 9 Skatteministerens kommentar til henvendelse af 21/5-07  

 fra Eitzen Group Oversigt over spørgsmål og svar vedrørende L 211 Spm.nr.
