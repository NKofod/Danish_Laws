En kommune foretog ændringer af en institution og opslog en stilling  

 som ny leder af den ændrede institution.
Fagforbundet B iværksatte blokade  

 mod stillingen, idet man henviste til, at den tidligere leder af  

 institutionen, der efter flere ændringer alene skulle fungere som  

 stedfortræder for lederen, ikke var blevet varslet om ændringen af hendes  

 arbejdsforhold efter overenskomstens bestemmelser om opsigelsesvarsler.
 Arbejdsretten fandt, at en sådan varsling burde være sket, og at dette  

 spørgsmål burde have været afgjort under en faglig voldgift.
 Blokaden blev imidlertid anset som et kollektivt kampskridt, der var  

 et brud på den foreliggende fredspligt mellem parterne.
 Blokaden blev herefter fundet overenskomststridig, og B idømtes en bod  

 på 80.000 kr.
 Under denne sag har Kommunernes Landsforening for Græsted- Gilleleje  

 Kommune indklaget Funktionærernes og Tjenestemændenes Fællesråd for Børne- og  

 Ungdomspædagogernes Landsforbund (BUPL) for Arbejdsretten med endelig påstand  

 om, at den af BUPL - Forbundet for Pædagoger og Klubfolk i Frederiksborg Amt  

 -iværksatte blokade mod lederstillingen ved institutionen Birkevangen har  

 været overenskomststridig, samt med påstand om at BUPL - Forbundet for  

 Pædagoger og Klubfolk og BUPL i Frederiksborg Amt - subsidiært en af disse -  

 tilpligtes for overenskomstbrud at betale en efter Arbejdsrettens skøn  

 fastsat bod.
 De indklagede har påstået frifindelse, subsidiært at der ikke pålægges  

 bod, mest subsidiært at der kun pålægges en mild bod.
 Sagens omstændigheder er følgende:
 Den 30. oktober 1985 ansatte Græsted-Gilleleje Kommune Ulla Hansen som  

 leder af en daginstitution på fuld tid fra den 1. december 1985 med tjeneste  

 for tiden ved daginstitutionen Birkevangen.
 Ifølge overenskomsten for pædagogisk uddannet personale ved  

 daginstitutioner gælder der i medfør af § 19 et gensidigt opsigelsesvarsel i  

 overensstemmelse med Funktionærloven, ligesom der i § 19, stk. 3 og stk. 4,  

 indeholdes nærmere regler om, hvorledes der skal forholdes ved afskedigelse  

 uden ansøgning.
 Der er mellem parterne enighed om, at Ulla Hansens ansættelsesforhold  

 giver hende krav på 5 måneders opsigelse.
Den 13. marts 1992 fandt der en forhandling sted mellem repræsentanter for  

 de pædagogiske organisationer og kommunen - bl.a. repræsenteret af  

 skoledirektør Bjarne Pedersen.
Mødereferatet vedrørende de pågældende  

 forhandlinger er sålydende:
 »Bjarne Pedersen bød velkommen og gjorde opmærksom på, at der til  

 organisationerne den 6.3.92 var fremsendt kopi af dagsordenen til byrådets  

 møde den 9.3.92, pkt. 50, hvorefter den nuværende Birkevang og den nye  

 institution i den nuværende tandklinik betragtes som een institution med  

 fælles ledelse, forældreråd m.v. for den nye - samlede - institution  

 Birkevang med 126 børn fordelt på 2 bygninger med henholdsvis 60 og 66 børn i  

 hver.
 Dagsordenen var fremsendt til evt. kommentarer.
 På sit møde den 9.3.92 besluttede byrådet denne organisering.
 De pædagogiske organisationer tog informationen til positiv efterretning.
 Bjarne Pedersen henviste desuden til, at der i skrivelsen af 6.3.92 til De  

 pædagogiske organisationer var anført, at der til Børne- og kulturudvalgets  

 møde den 17.3.92 vil foreligge forslag til, at der ansættes en ny fælles  

 leder.
Forslaget vil desuden forudsætte, at den nuværende leder forbliver i  

 Birkevang med funktion som stedfortræder/afdelingsleder, og at den nuværende  

 leder vil bevare sin lønindplacering.
Den nuværende stedfortræder flyttes til  

 den nye bygning.
 Bjarne Pedersen gjorde opmærksom på, at den nuværende leder dermed  

 forbliver daglig leder af Birkevang, men i princippet kun er stedfortræder,  

 da vi ønsker en ny overordnet leder.
 BP understregede, at der fra kommunens side ikke er kritik af lederens  

 arbejde ved den nuværende institution, men at vi ønsker en ny leder til den  

 nye - større institution.
 Det var Bupl's opfattelse, at der er ansat en leder af institutionen  

 Birkevangen, og kan ikke medvirke til, at der ansættes en ny overordnet leder  

 af Birkevangen.
 Det er BUPL's opfattelse, at såfremt man ønsker at ansætte en ny leder, må  

 man først skille sig af med den nuværende leder, hvilket BUPL bestemt  

 fraråder.
 Såfremt Græsted-Gilleleje kommune fortsat agter at ansætte en ny  

 overordnet leder, vil BUPL straks optage sagen på mæglingsmøde mellem BUPL  

 Forbund og KL.
BUPL noterede sig med tilfredshed, at Græsted-Gilleleje kommune ingen  

 kritik havde af den nuværende leder, og anbefalede på den baggrund, at  

 kommunen frafaldt ønsket om at ansætte en ny leder.« I en skrivelse dateret den 23. marts 1992, men som rettelig er af 17.  

 marts 1992, meddelte kommunen, at den på et møde samme dag havde besluttet,  

 at Ulla Hansen som en personlig ordning skulle bevare sine nuværende  

 lønforhold som daglig leder af den nuværende institution, men at der blev  

 ansat en ny fælles leder for den nye samlede institution pr. 1. august 1992.
 Den 20. marts 1992 anmodede Børne- og Ungdomspædagogernes Landsforbund  

 Kommunernes Landsforening om afholdelse af et mæglingsmøde snarest muligt,  

 idet man anførte, at der reelt var tale om en degradering til en anden  

 stilling med en anden kompetence end den, Ulla Hansen var ansat til, hvorfor  

 overenskomstens bestemmelse om opsigelse efter forbundets opfattelse var  

 omgået.
 I fagbladet »Børn og Unge« for den 26. marts 1992 var der en  

 annonce fra kommunen, der søgte ny leder til »ny« institution på  

 Birkevangen i Gilleleje.
Den 2. april 1992 blev der afholdt møde i Kommunernes Landsforening med  

 repræsentanter for Børne- og Ungdomspædagogernes Landsforbund,  

 Græsted-Gilleleje Kommune og Kommunernes Landsforening.
I mødet blev de  

 tidligere tilkendegivne standpunkter opretholdt.
 Dagen efter meddelte De Pædagogiske Fagforeninger i Frederiksborg Amt  

 kommunen, at BUPL på grund af forhandlingsresultatet blev nødsaget til at  

 meddele blokade af stillingen som leder af den pågældende børneinstitution.  

 Blokaden blev annonceret i lokalbladet Uge - Magasinet samt i Frederiksborg  

 Amts Avis den 7. april 1992.
Den 8. april 1992 blev der afholdt fællesmøde.
Af fællesmødereferatet  

 fremgår følgende:
»I.
Kommunernes Landsforening fandt, at den af BUPL - forbundet for  

 pædagoger og klubfolk i Frederiksborg Amt iværksatte blokade mod  

 lederstillingen ved den ny institution »Birkevang« er  

 overens-komststridig.
Kommunernes Landsforening pålagde Funktionærernes og  

 Tjenestemændenes Fællesråd og BUPL forbundet for pædagoger og klubfolk at  

 ophæve blokaden og afbøde virkningerne heraf.
II.
BUPL - forbundet for pædagoger og klubfolk, hovedforbundet, og  

 Funktionærernes og Tjenestemændenes Fællesråd ville ikke umiddelbart medvirke  

 til at ophæve blokaden, idet man fandt at blokaden formentlig var berettiget.  

 Efter BUPL - forbundet for pædagoger og klubfolks/Funktionærernes og  

 Tjenestemændenes Fællesråds opfattelse er kommunen ikke berettiget til at  

 handle som beskrevet i mødereferat af 2. april 1992, .....
BUPL - forbundet for pædagoger og klubfolk anførte 1. At der ikke er tale om en ny institution, men om en udvidelse af  

 børnetallet indenfor den samme aldersgruppe.
2. At man tidligere i forløbet bl.a. ved den lokale forhandling har  

 fremhævet, at der allerede er ansat en kompetent leder.
BUPL - forbundet for  

 pædagoger og klubfolk har noteret sig, at der ikke har været kritik af den  

 pågældende.
3. BUPL - forbundet for pædagoger og klubfolk har henvist til adskillige  

 sager der underbygger organisationens synspunkt.
Trods gentagne opfordringer  

 er der ikke fra modparten fremlagt sager, som støtter kommunens synspunkt.
 4. Det kunne konstateres, at man også i Græsted-Gilleleje Kommune ved  

 lignende omstillinger har bevaret ansættelsesforholdet for pågældende ledere.  

 (3 tilfælde).
 5. Vedrørende blokaden henviste BUPL - forbundet for pædagoger og klubfolk  

 til dommen i Ufr. 62.676.
6. På denne baggrund mente BUPL - forbundet for pædagoger og klubfolk at  

 blokaden var berettiget nødværge overfor et overenskomststridigt skridt fra  

 modpartens side.
I hvert fald var der næppe tale om noget klart  

 aftalestridigt forhold.
III.
Kommunernes Landsforening indbringer sagen for arbejdsretten som en  

 hastesag, med påstand om organisationsansvar.' Den 13. april 1992 indbragte Kommunernes Landsforening sagen for  

 Arbejdsretten med påstand om bl.a., at den foreliggende blokade øjeblikkelig  

 blev bragt til ophør.
Sagen behandledes som en hastesag og foretoges første  

 gang i Arbejdsretten den 15. april 1992.
 Det er oplyst, at kommunalbestyrelsen den 11. maj 1992 har truffet  

 bestemmelse om at udsætte ansættelsesproceduren, indtil Arbejdsrettens dom  

 foreligger.
 Den 19. maj 1992 meddelte De Pædagogiske Fagforeninger i Frederiksborg Amt  

 kommunen, at den tidligere meddelte blokade af lederstillingen ved Birkevang  

 var blevet ophævet.
Under sagen er der afgivet vidneforklaring af forvaltningsdirektør Bjarne  

 Pedersen, der har forklaret, at han er ansvarlig chef for Børne- og  

 Kulturafdelingen.
Forud for mødet den 13. marts 1992 havde der været afholdt  

 møder med Ulla Hansen, som var fuldstændig orienteret om situationen,  

 herunder om at man ønskede en anden leder end hende til at lede den større  

 institution.
Hun søgte ikke stillingen, men var orienteret om, at hun meget  

 vel kunne gøre det.
Institutionen forventes nu igangsat den 1. november 1992.  

 Der kom 5 ansøgere inden blokaden.
En af disse trak sig tilbage efter  

 blokaden.
Den 11. maj besluttede kommunalbestyrelsen at udsætte  

 ansættelsesproceduren, indtil Arbejdsrettens afgørelse foreligger.
Denne  

 beslutning er ikke begrundet i en indstilling fra embedsmændene, og i  

 byrådsreferatet er der ingen begrundelse for beslutningen.
Klagerne har anført, at etableringen af blokaden er et klart  

 overenskomstbrud - et brud på den fredspligt, der består i  

 overenskomstperioden.
Konflikten burde have været løst ad fagretlig vej.
En  

 blokade som den foreliggende kan ikke være berettiget, så længe de retlige  

 skridt til løsning af konflikten ikke er udtømt.
Børne- og  

 Ungdomspædagogernes Landsforbund har ved sine aktiviteter delagtiggjort sig  

 bevidst i konflikten, og det må anses for en skærpende omstændighed at  

 fortsætte denne uanset sagens indbringelse for Arbejdsretten.
Der foreligger  

 ingen formildende omstændigheder.
Kommunen har ikke gjort sig skyldig i et  

 overenskomststridigt forhold.
I hvert fald kan Arbejdsretten ikke tage  

 stilling til, om Ulla Hansens forhold er blevet ændret, således at hun kunne  

 kræve varsling af de ændrede arbejdsvilkår.
Et sådant spørgsmål henhører  

 under faglig voldgift eller de almindelige domstole.
Såfremt Arbejdsretten  

 alligevel finder anledning til at tage stilling til dette spørgsmål, har  

 klagerne gjort gældende, at den ændring, der er foretaget i hendes forhold,  

 er berettiget efter den ledelsesret, der tilkommer kommunen, idet det må  

 tilkomme denne at bestemme, hvem der skal være leder af den nye institution.  

 Hendes ansættelsesforhold er ikke blevet forringet.
Under alle omstændigheder  

 vil der fra det tidspunkt, hvor hun blev bekendt med ændringen, og indtil den  

 nye institution sættes i værk den 1. november, være hengået mere end de 5  

 måneder, hun har krav på som opsigelsesvarsel.
De indklagede har gjort gældende, at kommunen har gjort sig skyldig i  

 overenskomstbrud.
Man har omstruktureret institutionen, som stadig er den  

 samme.
Det er klart tilkendegivet Ulla Hansen, at hun alene skulle være  

 stedfortræder og ikke længere have de overordnede ledelsesfunktioner, som den  

 nye leder skulle varetage.
Det er en væsentlig ændring i hendes stilling.  

 Reelt er hun også blevet afskåret fra at søge den nye stilling ved de  

 foreliggende tilkendegivelser.
Det er almindelig anerkendt, at væsentlige  

 ændringer i funktionærers arbejdsforhold kræver varsel svarende til det  

 gældende opsigelsesvarsel.
Denne opsigelsesprocedure er ikke blevet fulgt, og  

 overenskomstens § 19 er derved blevet tilsidesat.
Når man iværksatte  

 blokaden, var baggrunden den, at man ikke mente, det var forsvarligt at  

 afvente en retlig behandling af de faglige spørgsmål i sagen.
 Arbejdsretten skal udtale:
I forbindelse med de hyppigt forekommende strukturændringer inden for den  

 offentlige sektor må det anses for væsentligt, at de formelle regler om  

 ændringer i stillingers indhold overholdes.
I den foreliggende sag burde der  

 være sket varsling i overensstemmelse med overenskomstens bestemmelser om  

 opsigelse til Ulla Hansen.
Dette er ikke sket, og den foreliggende  

 orientering af hende kan ikke sidestilles med varsling.
Dette spørgsmål burde  

 have været afgjort under en faglig voldgift.
Under de foreliggende  

 omstændigheder finder Arbejdsretten det ubetænkeligt at fastslå, at blokaden  

 må anses for et kollektivt kampskridt, der er et brud på den foreliggende  

 fredspligt mellem parterne.
De indklagede har herefter forskyldt bod.
Boden,  

 der bør pålægges Børne- og Ungdomspædagogernes Landsforbund, kan passende  

 fastsættes til 80.000 kr.
 T h i k e n d e s f o r r e t :
 Den af Børne- og Ungdomspædagogernes Landsforbund - Forbundet for  

 Pædagoger og Klubfolk i Frederiksborg Amt - iværksatte blokade mod  

 lederstillingen ved institutionen Birkevang har været overenskomststridig.
 Børne- og Ungdomspædagogernes Landsforbund tilpligtes at betale en bod på  

 80.000 kr. til Kommunernes Landsforening for Græsted-Gilleleje Kommune.
 De indklagede betaler sagens omkostninger til Arbejdsretten med 2.000 kr.
 (* 1) Henvisninger: Per Jacobsen s.209, s.297 ff, s.372 (note 36), K.  

 86.397 (A 1986, s.176).
