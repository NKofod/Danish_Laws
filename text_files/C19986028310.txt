 Cirkulæreskrivelse om meddelelse om  

 minimumsfradrag på ½ time pr. dag for medlemmer, hvor animalsk  

 produktion er en del af virksomhedsdriften.
 Kommentar m.v.:
Ægtefæller, der sammen driver landbrug med animalsk  

 produktion, er begge omfattet af mindstefradragsreglen.
Dette gælder  

 uanset, at medlemmet eventuelt kan undtages fra dagpengebegrænsningen  

 på 78 uger.
 DfA-meddelelse nr. 37/94 ophæves hermed.
 Denne meddelelse præciserer på baggrund af to konkrete sager  

 DfA-meddelelse nr. 37/94, hvoraf fremgik, at mindstefradragsreglen i § 6,  

 stk. 2, på ½ time pr. dag omfatter ethvert medlem, der skal anses  

 for erhvervsdrivende efter reglerne i direktoratets bekendtgørelse om  

 optagelse i en anerkendt arbejdsløshedskasse for selvstændige  

 erhvervsdrivende, hvis der som led i virksomhedsudøvelsen  

 indgår animalsk produktion.
 Reglen er således en delvist objektiv regel, som alene kan fraviges  

 i det omfang den animalske produktion varetages af ansat arbejdskraft,  

 bortset fra ægtefællen/samleveren eller umyndige børn.
 Meddelelse om afgørelserne:
 I begge sager oplyste medlemmet, at pågældende alene var  

 beskæftiget ved kassekladde for landbrugsvirksomheden og anvendte 1-4  

 timer pr. måned på dette arbejde.
I den første sag var der 30 kreaturer, og der blev dyrket korn og  

 græs.
Ejendommens areal var 41 ha. Ægtefællen havde  

 fuldtidsjob.
Medlemmet ejede ejendommen, da hendes ægtefælle ikke  

 havde det grønne bevis, og da hun havde arvet ejendommen fra sin  

 far.
I den anden sag var der 65 køer, og der blev dyrket korn,  

 ærter og græs.
Ejendommens areal var på 109 ha.
Medlemmet  

 havde tidligere været medhjælpende ægtefælle i  

 landbrugsvirksomheden, som hendes mand ejede og drev.
I begge sager traf kasserne afgørelse om, at medlemmerne var  

 omfattet af den begrænsede dagpengeret, fordi de udøvede  

 selvstændig virksomhed som bibeskæftigelse.
Medlemmerne skulle  

 påføre dagpengekortene den faktiske tid, de anvendte på  

 kassekladder, og ½ time hver dag på grund af den animalske  

 produktion.
 DfA tiltrådte begge afgørelser.
 I klagen over DfAs afgørelse i den første sag blev  

 det påberåbt, at medlemmet måtte være omfattet af  

 bibeskæftigelsesbekendtgørelsens § 5, nr. 5, om underordnet  

 deltagelse af ringe omfang, og at det måtte være en naturlig  

 følge heraf, at medlemmet heller ikke var omfattet af mindstefradraget  

 på ½ time.
 Ankenævnet ændrede delvist DfAs afgørelse, idet  

 ankenævnet fandt, at medlemmet ikke var omfattet af den  

 begrænsede dagpengeret, jf. § 5, nr. 5, i  

 bibeskæftigelsesbekendtgørelsen.  Ankenævnet fandt  

 imidlertid, at medlemmet alligevel skulle påføre ½ time om dagen  

 på grund af animalsk produktion.
 Ankenævnet tiltrådte DfAs afgørelse i den  

 anden sag under henvisning til begrundelsen i DfAs afgørelse.
Medlemmet kunne i henhold til DfAs afgørelse ikke undtages fra  

 dagpengebegrænsningen i henhold til § 5, nr. 5, fordi arbejdet med  

 kassekladden i en virksomhed af denne størrelse ikke kunne siges at  

 være deltagelse af ringe omfang og uden betydning for virksomhedens  

 drift.
Medlemmet skulle også påføre ½ time daglig på  

 grund af den animalske produktion, da produktionen ikke udelukkende blev  

 varetaget af ansat arbejdskraft, og da medlemmet ikke havde dokumenteret en  

 klar arbejdsdeling mellem sig selv og ægtefællen.
 DfA havde samtidig lagt vægt på, at medlemmet tidligere havde  

 deltaget i pasning af dyrene.
