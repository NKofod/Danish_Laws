Skriftlig fremsættelse (21. januar 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  


  

 ændring af ligningsloven. (Fortsættelse og  

 justering af 150 pct. fradrag for forskningsudgifter).
(Lovforslag nr.
L 132).
Formålet med lovforslaget er at tilskynde flere virksomheder  

 til at indgå i forskningsprojekter sammen med offentlige  

 forskningsinstitutioner.
Forslaget er et led i regeringens handlingsplan for  

 samspil mellem erhvervsliv og forskningsinstitutioner, der blev  

 offentliggjort  

 den 1. september 2003. Siden 2002 har virksomheder som et led i en  

 forsøgsordning kunne fradrage betalinger til forskningsinstitutioner med 150  

 pct.
Der har vist sig at være et behov for at forlænge og justere den  

 nuværende  

 ordning, da efterspørgselen efter ordningen har været mindre end antaget.
Lovforslaget forlænger den nuværende forsøgsordning, hvor  

 virksomheder kan få 150 pct. fradrag for betalinger til  

 forskningsinstitutioner  

 i forbindelse med samfinansierede forskningsprojekter mellem virksomheden og  

 forskningsinstitutionen.
Derudover udvides denne ordning for små og  

 mellemstore  

 virksomheder til også at omfatte små og mellemstore virksomheders egne  

 lønudgifter  

 afholdt i forbindelse med samfinansierede forskningsprojekter.
Ordningen  

 gælder  

 for forskningsprojekter indgået i perioden 2004-2006. Det er en betingelse  

 for  

 at opnå ekstrafradraget, at forskningsprojektet er godkendt af ministeren for  

 videnskab, teknologi og udvikling.
De nærmere retningslinier for godkendelsen  

 udarbejdes af ministeren for videnskab, teknologi og udvikling.
Ordningen, der har en årlig udgiftsramme på 166,67 mio. kr.  

 skønnes at medføre et provenutab på 25 mio. kr. i hvert af de tre år  

 ordningen  

 omfatter.
Provenutabet vil fremkomme i takt med, at udgifterne i henhold til  

 godkendte aftaler afholdes.
I finansåret 2004 skønnes ordningen med stor  

 usikkerhed at medføre et provenutab i størrelsesordenen 25 mio. kr.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
