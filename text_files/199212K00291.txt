Nr LSF 291 Forslag til Lov om ændring af ligningsloven og andre skattelove (Lempelse  

 af beskatningen af ejerboliger m.v.) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 423 af 25/06/1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 6. Ved opgørelsen af den skattepligtige indkomst kan  

 kurstab ved indfrielse af kontantlån, der er optaget i et realkreditinstitut  

 før 19. maj 1993, fradrages efter reglerne i stk. 2. Fradragsretten efter 1.  

 pkt. er betinget af, at indfrielsen sker ved optagelse inden 1. januar 1996  

 af et realkreditlån med mindst samme løbetid som restløbetiden på det lån,  

 der indfries.
Indfries flere kontantlån optaget før 19. maj 1993 ved  

 optagelse af eet realkreditlån, er fradragsretten efter 1. pkt. betinget af,  

 at løbetiden på det nye lån mindst svarer til et vejet gennemsnit af  

 restløbetiden på de lån, der indfries, sammenvejet efter størrelsen af de  

 pågældende låns obligationsrestgæld på indfrielsestidspunktet.
Stk. 2. Kurstabet ved indfrielse af kontantlånet fordeles over det  

 nye låns samlede antal terminer med lige store beløb pr. termin.
Det årlige  

 fradrag udgør summen af kurstabsbeløb pr. forfalden termin.
Ved kurstabet ved  

 indfrielse af kontantlånet forstås saldoen på indfrielsestidspunktet på den  

 til det indfriede kontantlån knyttede amortisationskonto.
 Stk. 3. Foretages der hel eller delvis ekstraordinær indfrielse af  

 det nye lån, jf. stk. 1, nedsættes de efter stk. 2 opgjorte årlige  

 fradragsbeløb med en forholdsmæssig andel, der svarer til forholdet mellem  

 det ekstraordinært indbetalte beløb og restgælden på indfrielsestidspunktet.  

 Nedsættelsen sker fra og med det indkomstår, hvori der foretages hel eller  

 delvis ekstraordinær indfrielse.
Stk. 4. Ved debitorskifte overgår fradragsretten efter stk. 1 til  

 den nye debitor.
Fradraget i overdragelsesåret fordeles i forhold til antal  

 dage, de pågældende har været debitorer, opgjort med udgangspunkt i  

 overtagelsesdagen (skæringsdatoen).« 2. I § 8 A, stk. 1, ændres »3.000 kr.« til:  

 »5.000 kr.« 3. I § 15 E, stk. 1, 1. pkt., ændres »2,5 pct.«  

 til: »2,0 pct.«, og »7,5 pct.« ændres til: »6  

 pct.« 4. I § 15 E, stk. 1 , indsættes efter 1. pkt. som nyt  

 punktum:
»For fritidsboliger, bortset fra sommerhuse, som efter tilladelse  

 anvendes som helårsbolig, forhøjes de i 1. pkt. nævnte 2,0 pct. til 2,5  

 pct.« 5. I § 15 E, stk. 2, 1. pkt., indsættes efter »de i  

 stk. 1 nævnte«: »2,0 pct. henholdsvis«.
 6. Efter § 15 N indsættes:
» § 15 O.
Ejere af en fritidsbolig, som er omfattet af § 15 E,  

 stk. 1, 2. pkt., og som udlejes en del af året, kan fradrage 7.000 kr. i  

 bruttolejeindtægten pr. fritidsbolig ved indkomstopgørelsen.
Tilsvarende  

 gælder for ejere af en fritidsbolig omfattet af § 15 E, stk. 2, bortset fra  

 sommerhuse, som efter tilladelse anvendes som helårsbolig.
Det er en  

 betingelse for fradrag efter 1. og 2. pkt., at ejeren ikke anvender  

 fradragsreglen i stk. 3. Bundfradraget kan ikke overstige bruttolejeindtægten  

 efter 1. og 2. pkt.
 Stk. 2. Ejere som nævnt i stk. 1 kan fradrage 40 pct. af den  

 reducerede lejeindtægt, jf. stk. 1. Fradraget dækker samtlige udgifter, der  

 er forbundet med udlejningen, jf. stk. 3. Vælger ejeren at foretage fradrag  

 efter 1. pkt., medregnes lejeværdien efter § 15 E, stk. 1, 2. pkt., eller §  

 15 E, stk. 2, for hele indkomståret.
Stk. 3. Ejere som nævnt i stk. 1, 1. og 2. pkt., der ikke anvender  

 fradragsreglen i stk. 2, kan fradrage faktiske udgifter afholdt til  

 vedligeholdelse af indbo og inventar, foretage skattemæssige afskrivninger  

 efter afskrivningslovens afsnit II samt fradrage ejendomsskatter efter § 14,  

 stk. 3. Fradrag kan foretages med så stor en del af henholdsvis den afholdte  

 vedligeholdelsesudgift, det beregnede afskrivningsbeløb og de betalte  

 ejendomsskatter, som svarer til den del af året, hvor udlejning har fundet  

 sted.
Herudover kan der foretages fradrag for udgifter, der er direkte  

 forbundet med udlejningen.
Fradrag efter dette stykke kan ikke overstige  

 bruttolejeindtægten.
Foretages fradrag efter 1.-4. pkt., kan ejeren ikke  

 senere overgå til fradrag efter stk. 2.
Stk. 4. Ejere, som hidtil har anvendt regnskabsmæssigt opgjort  

 fradrag ved indkomstopgørelsen, kan uanset bestemmelsen i stk. 3, sidste  

 pkt., vælge at overgå til fradrag efter stk. 2. Valg af overgang til fradrag  

 efter stk. 2 skal foretages i forbindelse med indkomstopgørelsen for enten  

 indkomståret 1993 eller indkomståret 1994. Vælger en ejer at foretage fradrag  

 for de faktiske udgifter efter stk. 3 vedrørende en fritidsbolig for  

 indkomståret efter det indkomstår, for hvilket ejeren er overgået til fradrag  

 efter stk. 2, eller for et af de 4 følgende indkomstår, kan der ikke  

 foretages skattemæssige afskrivninger efter afskrivningslovens afsnit II på  

 driftsmidler m.v., der er erhvervet før påbegyndelsen af det indkomstår, for  

 hvilket ejeren er overgået til fradrag efter stk. 2.« § 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 666 af  

 28. juli 1992, som senest ændret ved lov nr. 268 af 6. maj 1993, foretages  

 følgende ændringer:
 1. I § 8 A, stk. 1, nr. 5, ændres »8. juni 1978.«  

 til: »8. juni 1978,».
 2. I § 8 A, stk. 1, indsættes som nr. 6 og 7:
»6) kontantlån i danske kroner baseret på obligationer med en løbetid  

 på under 11 år og de dertil svarende obligationer, jf. realkreditlovens § 21,  

 stk. 6, 7) kontantlån i øvrigt i danske kroner og de dertil svarende obligationer,  

 jf. realkreditlovens § 21, stk. 6, for så vidt lånet er ydet inden 1. januar  

 1996.« 3. I § 8 A, stk. 2, ændres »stk. 1, nr. 2, 3 og  

 4« til: »stk. 1, nr. 2, 3, 4, 6 og 7«.
§ 3 I skattekontrolloven, jf. lovbekendtgørelse nr. 743 af 27. august 1992,  

 som senest ændret ved lov nr. 271 af 6. maj 1993, foretages følgende  

 ændringer:
 1. I § 8 P, stk. 2 , affattes nr. 8 og 9  

 således:
»8) gæld pr. 31. december, 9) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3, og«.
 2. I § 8 P, stk. 2 , indsættes som nr. 10:
»10) fradragsberettigede beløb efter § 6 i ligningsloven, som  

 hidrører fra kurstab ved indfrielse af et kontantlån optaget inden den 19.  

 maj 1993. Det realkreditinstitut, hvor kontantlånet er indfriet, skal give  

 det realkreditinstitut, som yder det nye lån, alle de oplysninger om det  

 indfriede lån, der er nødvendige til opfyldelse af  

 indberetningspligten.« § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændring:
 § 4, stk. 1, nr. 1, affattes således:
 »1) renteindtægter og renteudgifter samt fradrag efter ligningslovens  

 § 6,».
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 og 6, § 2, § 3 og § 4 har virkning fra og med  

 indkomståret 1993.
 Stk. 3. § 1, nr. 2, har virkning for gaver, der er ydet fra og med  

 indkomståret 1994.
 Stk. 4. § 1, nr. 3-5, har virkning fra og med indkomståret 1994.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 5 D.
Ved opgørelsen af den skattepligtige indkomst kan  

 kurstab ved indfrielse af kontantlån, der er optaget i et realkreditinstitut  

 før 19. maj 1993, fradrages efter reglerne i stk. 2. Fradragsretten efter 1.  

 pkt. er betinget af, at indfrielsen sker ved optagelse inden 1. januar 1996  

 af et realkreditlån med mindst samme løbetid som restløbetiden på det lån,  

 der indfries.
 Stk. 2. Kurstabet ved indfrielse af kontantlånet kan fradrages med  

 lige store årlige beløb over et til løbetiden på det nye lån svarende åremål.  

 Ved kurstabet ved indfrielse af kontantlånet forstås saldoen på  

 indfrielsestidspunktet på den til det indfriede kontantlån knyttede  

 amortisationskonto.
 Stk. 3. Foretages der hel eller delvis ekstraordinær indfrielse af  

 det nye lån, jf. stk. 1, nedsættes de efter stk. 2 opgjorte årlige  

 fradragsbeløb med en forholdsmæssig andel, der svarer til forholdet mellem  

 det ekstraordinært indbetalte beløb og restgælden på indfrielsestidspunktet.  

 Nedsættelsen sker fra og med det indkomstår, hvori der foretages hel eller  

 delvis ekstraordinær indfrielse.
 Stk. 4. Ved debitorskifte overgår fradragsretten efter stk. 1 til  

 den nye debitor.«.
 2. I § 8 A, stk. 1, ændres »3.000 kr.« til:  

 »5.000 kr.«.
 3. I § 15 E, stk. 1, 1. pkt., ændres »2,5 pct.«  

 til: » 2,0 pct.«.
 4. I § 15 E, stk. 1 , indsættes efter 1. pkt. som  

 nyt pkt.:
 » For fritidsboliger forhøjes de i 1. pkt. nævnte 2,0 pct. til 2,5  

 pct.«.
 5. I § 15 E, stk. 2, 1. pkt., indsættes efter »de i  

 stk. 1 nævnte«: »2,0 pct. henholdsvis«.
 6. Efter § 15 N indsættes:
» § 15 O.
Ejere af en fritidsbolig, som er omfattet af § 15 E,  

 stk. 1, 2. pkt., eller § 15 E, stk. 2, og som udlejes en del af året, kan  

 fradrage 7.000 kr. i bruttolejeindtægten pr. fritidsbolig ved  

 indkomstopgørelsen.
Det er en betingelse for fradrag efter 1. pkt., at ejeren  

 ikke anvender fradragsreglen i stk. 3. Bundfradraget kan ikke overstige  

 bruttolejeindtægten efter 1. pkt.
 Stk. 2. Ejere som nævnt i stk. 1 kan fradrage 40 pct. af den  

 reducerede lejeindtægt, jf. stk. 1. Fradraget dækker samtlige udgifter, der  

 er forbundet med udlejningen, jf. stk. 3. Vælger ejeren at foretage fradrag  

 efter 1. pkt., medregnes lejeværdien efter § 15 E, stk. 1, 2. pkt., eller §  

 15 E, stk. 2, for hele indkomståret.
Stk. 3. Ejere, som nævnt i stk. 1, 1. pkt., og som ikke anvender  

 fradragsreglen i stk. 2, kan fradrage faktiske udgifter afholdt til  

 vedligeholdelse af indbo og inventar, foretage skattemæssige afskrivninger  

 efter afskrivningslovens afsnit II samt fradrage ejendomsskatter efter § 14,  

 stk. 3. Fradrag kan foretages med så stor en del af henholdsvis den afholdte  

 vedligeholdelsesudgift, det beregnede afskrivningsbeløb, samt de betalte  

 ejendomsskatter, som svarer til den del af året, hvor udlejning har fundet  

 sted.
Herudover kan der foretages fradrag for udgifter, der er direkte  

 forbundet med udlejningen.
Fradrag efter dette stykke kan ikke overstige  

 bruttolejeindtægten.
Foretages fradrag efter 1.-4. pkt., kan ejeren ikke  

 senere overgå til fradrag efter stk. 2.
 Stk. 4. Ejere, som hidtil har anvendt regnskabsmæssigt opgjort  

 fradrag ved indkomstopgørelsen, kan uanset bestemmelsen i stk. 3, sidste  

 pkt., vælge at overgå til fradrag efter stk. 2. Valg af overgang til fradrag  

 efter stk. 2 skal foretages i forbindelse med indkomstopgørelsen for enten  

 indkomståret 1993 eller indkomståret 1994. Vælger en ejer at foretage fradrag  

 for de faktiske udgifter efter stk. 3 vedrørende en fritidsbolig for  

 indkomståret efter det indkomstår, for hvilket ejeren er overgået til fradrag  

 efter stk. 2, eller for et af de 4 følgende indkomstår, kan der ikke  

 foretages skattemæssige afskrivninger efter afskrivningslovens afsnit II på  

 driftsmidler m.v., der er erhvervet før påbegyndelsen af det indkomstår, for  

 hvilket ejeren er overgået til fradrag efter stk. 2.«.
§ 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 666 af  

 28. juli 1992, som senest ændret ved lov nr. 268 af 6. maj 1993, foretages  

 følgende ændringer:
 1. I § 8 A, stk. 1, nr. 5, ændres »8. juni 1978.«  

 til: »8. juni 1978,».
 2. I § 8 A, stk. 1, indsættes som nr. 6 og 7:
»6) kontantlån i danske kroner baseret på obligationer med en løbetid  

 på under 11 år og de dertil svarende obligationer, jf. realkreditlovens § 21,  

 stk. 6, 7) kontantlån i øvrigt i danske kroner og de dertil svarende obligationer,  

 jf. realkreditlovens § 21, stk. 6, for så vidt lånet er ydet inden 1. januar  

 1996.«.
 3. I § 8 A, stk. 2, ændres »stk. 1, nr. 2, 3 og  

 4« til: »stk. 1, nr. 2, 3, 4, 6 og 7«.
§ 3 I skattekontrolloven, jf. lovbekendtgørelse nr. 743 af 27. august 1992,  

 som senest ændret ved lov nr. 271 af 6. maj 1993, foretages følgende  

 ændringer:
 1. I § 8 P, stk. 2 , affattes nr. 8 og 9 således:
»8) gæld pr. 31. december, 9) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3, og«.
 2. I § 8 P, stk. 2 , indsættes som nr. 10:
 »10) fradragsberettigede beløb efter § 5 D i ligningsloven, som  

 hidrører fra kurstab ved indfrielse af et kontantlån optaget inden den 19.  

 maj 1993. Det realkreditinstitut, hvor kontantlånet er indfriet, skal give  

 det realkreditinstitut, som yder det nye lån, alle de oplysninger om det  

 indfriede lån, der er nødvendige til opfyldelse af  

 indberetningspligten.«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 og 6, § 2 og § 3 har virkning fra og med  

 indkomståret 1993.
 Stk. 3. § 1, nr. 2, har virkning for gaver, der er ydet fra og med  

 indkomståret 1994.
 Stk. 4. § 1, nr. 3 - 5, har virkning fra og med indkomståret 1994.
Bemærkninger til lovforslaget Almindelige bemærkninger Lovforslaget er led i regeringens forslag om en gennemgribende omlægning  

 af skattesystemet.
Der henvises til bemærkningerne til det samtidig hermed  

 fremsatte forslag til lov om ændring af personskatteloven og andre skattelove  

 (Skatteomlægning).
 Dette lovforslag indeholder følgende elementer:
 - Indførelse af en fradragsordning for kurstab, der konstateres ved  

 omlægning af kontantlån optaget før 19. maj 1993 til nye lavere forrentede  

 lån.
 - Nedsættelse af lejeværdisatsen for ejerboliger m.v., bortset fra  

 fritidsboliger.
 - Indførelse af et bundfradrag på 7.000 kr. ved sommerhusudlejning.
 - Adgang for realkreditinstitutter til at friholde den del af  

 rentebetalingerne fra låntagere med kontantlån, der medgår til amortisation  

 af kurstabet ved salg af blåstemplede obligationer udstedt til finansiering  

 af de pågældende kontantlån.
 Endelig indeholder lovforslaget et forslag om forhøjelse af det maksimale  

 fradragsberettigede beløb for gaver til foreninger, stiftelser, institutioner  

 m.v., hvis midler anvendes i almenvelgørende eller på anden måde almennyttigt  

 øjemed, fra 3.000 kr. til 5.000 kr.
Omlægning af kontantlån Forslaget har til formål at gøre det økonomisk muligt for låntagere med  

 gamle højtforrentede kontantlån at omlægge disse til nye lavere forrentede  

 lån.
Efter forslaget åbnes der således mulighed for, at låntagere ved  

 omlægning af deres kontantlån til et nyt realkreditlån kan bevare  

 fradragsretten for den del af rentefradraget på kontantlånet, der kan  

 henføres til kurstabet ved udstedelsen af de bagvedliggende obligationer.
 De foreslåede regler finder alene anvendelse for kontantlån, der er  

 optaget før 19. maj 1993, og det er en betingelse for, at fradragsretten kan  

 bevares, at omlægningen sker inden 1. januar 1996.
Nedsættelse af lejeværdisatsen Det foreslås, at den almindelige procentsats ved beregning af lejeværdien  

 med virkning fra og med indkomståret 1994 nedsættes fra 2,5 til 2,0 pct.
Den  

 gældende procentsats på 2,5 pct. foreslås dog bibeholdt ved beregning af  

 lejeværdien for fritidsboliger, herunder sommerhuse.
De procentsatser, som  

 anvendes af ejere, som er fyldt 67 år, foreslås ikke ændret.
Sommerhusudlejning Det foreslås, at ejere af fritidsboliger, som omfattes af den procentvise  

 lejeværdiberegning, og som udlejes en del af indkomståret, ved opgørelsen af  

 den skattepligtige indkomst kan foretage et fradrag på 7.000 kr. i  

 bruttolejeindtægten pr. fritidsbolig.
Blåstemplede kontantlån Forslaget har til formål at bidrage til en effektivisering af  

 realkreditobligationsmarkedet og i forlængelse heraf sikre låntagere en  

 lavere lånerente.
Som led i skattereformaftalen i 1985 blev realkreditinstitutternes adgang  

 til at yde kontantlån ophævet.
Forbudet blev, for så vidt angår kontantlån  

 baseret på blåstemplede obligationer, ophævet igen i 1990. Blåstemplede  

 obligationer er obligationer udstedt med en pålydende rente, der mindst  

 svarer til den i henhold til kursgevinstloven fastsatte mindsterente.  

 Mindsterenten er fra og med 18. maj 1993 fastsat til 7 pct.
Realkreditinstitutterne har imidlertid ikke været interesseret i at  

 benytte sig af adgangen til at yde blåstemplede kontantlån.
Baggrunden herfor  

 er den uensartede skattemæssige behandling efter kursgevinstloven af  

 realkreditinstitutternes renteindtægter og kurstab vedrørende kontantlån.  

 Således bliver et realkreditinstitut beskattet fuldt ud af renteindtægten fra  

 kontantlånet, mens instituttet ikke kan fradrage kurstabet ved udstedelse af  

 blåstemplede obligationer.
Realkreditinstitutterne kan således ikke fradrage  

 den fulde finansieringsudgift i forbindelse med finansieringen af  

 kontantlånet.
I stedet har realkreditinstitutterne i altovervejende grad ydet  

 traditionelle obligationslån.
Da låntagere ikke kan fratrække kurstabet ved  

 obligationssalget, har realkreditinstitutterne i vid udstrækning tilpasset  

 kuponrenten på de udstedte obligationer parallelt med udsving i markedsrenten  

 for derved at sikre låntagerne et så højt rentefradrag som muligt.
Samtidig  

 har realkreditinstitutterne valgt at fastholde et obligationsudbud med de  

 forskellige kuponrenter, som den gældende mindsterente giver mulighed for.  

 Dette har bevirket ret hyppige ændringer i de serier, der anvendes ved  

 obligationsudstedelsen.
Resultatet er relativt tynde serier, som hæmmer  

 likviditeten i obligationsomsætningen og mindsker effektiviteten på markedet.
Den nuværende blokering for udstedelse af blåstemplede kontantlån stiller  

 sig endvidere i vejen for en ønskelig produktudvikling på realkreditområdet,  

 der kunne betyde lavere låneomkostninger og et mere effektivt  

 obligationsmarked.
Et alternativ til det kendte konverterbare annuitetslån  

 kunne være inkonverterbare lån med rentetilpasning f.eks. hvert 10. år.
Dette  

 vil muliggøre dybere serier af 10-årige stående obligationer, der formentlig  

 bedre vil imødekomme også udenlandske investores præferencer.
Men sådanne lån  

 kan tinglysningsmæssigt kun fungere som kontantlån.
 Til imødegåelse af disse negative indvirkninger på kapitalmarkedet  

 foreslås det, at realkreditinstitutter, for så vidt angår kontantlån med  

 rentetilpasning hvert 10. år eller hyppigere, bliver fritaget for ved  

 opgørelsen af den skattepligtige indkomst at medregne den del af  

 renteindbetalingerne fra kontantlånspantebrevene, som medgår til amortisation  

 af det ikke fradragsberettigede kurstab, som institutterne får ved salg af de  

 underliggende blåstemplede obligationer.
 For andre kontantlån på basis af blåstemplede obligationer gælder  

 fritagelsen for lån, der ydes inden udgangen af 1995.
Administrative konsekvenser Der henvises til de administrative bemærkninger i det samtidig hermed  

 fremsatte forslag til lov om ændring af personskatteloven og andre skattelove  

 (Skatteomlægning).
Provenumæssige konsekvenser Omlægning af kontantlån Indførelse af kurstabsfradrag ved indfrielse af gamle kontantlån vil på  

 den ene side medføre et provenutab, fordi den giver fradragsret til låntagere  

 med kontantlån, som allerede med gældende regler ville indfri lån og selv  

 bære kurstabet.
På den anden side vil forslaget medføre, at langt flere låntagere vil  

 kunne udnytte konverteringsmuligheden, hvorved de fradragsberettigede  

 finansieringsudgifter (inkl. kurstabsfradraget) falder.
Denne effekt vil  

 formindske provenutabet.
Ligeledes bevirker en låneomlægning efter forslaget, at det årlige fradrag  

 for det resterende kurstab bliver mindre.
Efter forslaget bliver fradraget  

 delt ud på løbetiden på det nye lån, mens det uden låneomlægning fordeles på  

 restløbetiden.
Samlet vurderes fradragssiden at medføre et mindre merprovenu i 1993 og  

 1994. Dog vil et massivt rentefald kunne medføre, at mange låntagere med  

 fordel vil kunne konvertere under gældende regler, hvor de selv bærer  

 kurstabet.
I denne situation kan fradraget efter lovforslaget medføre et  

 provenutab.
 I det omfang forslaget medfører konverteringer, der ellers ikke ville have  

 fundet sted, vil der ske en fremrykning af realiseringen af kursgevinster hos  

 obligationsejere med deraf følgende fremrykning af især realrenteafgift,  

 således at der i nogle år vil være et merprovenu.
 Den lavere genplaceringsrente medfører dog et fald i forrentningen af de  

 realrenteafgiftspligtiges obligationsbeholdninger, hvilket bevirker et fald i  

 realrenteafgiftssatsen fra 1995, hvorved provenuet fremover vil være  

 faldende.
 Samlet for perioden 1993 til 1998 skønnes provenuvirkningen af forslaget  

 nogenlunde at være neutral.
 Gaver til almenvelgørende foreninger m.v.
 Forslaget om forhøjelse af det maksimale fradragsberettigede beløb for  

 gaver skønnes at medføre et provenutab på 15 mill. kr. årligt.
Nedsættelse af lejeværdisatsen Nedsættelsen af den almindelige lejeværdisats (ekskl. fritidsboliger) fra  

 2,5 pct. til 2,0 pct. skønnes at medføre et provenutab på ca. 1,2 mia. kr.  

 årligt i årene 1994-1996 og ca. 1,1 mia. kr. i årene 1997 og 1998 som følge  

 af de nedsatte skatteprocenter.
 Virkningen af forslaget for ejere af huse af forskellig størrelse er vist  

 nedenfor.
 - = skattelettelse.
 * Skatteprocent 49,2 svarende til en kommunal skatteprocent på 30,2, en  

 statslig bundskat på 14,5% og en statslig mellemskat på 4,5% i 1994. Den  

 samlede provenuvirkning af hele skatteomlægningen, herunder virkningen for  

 stat og kommune, er vist i lovforslaget om ændring af personskatteloven.
Sommerhusudlejning Provenutabet ved forslaget skønnes med stor usikkerhed til ca. 100 mill.  

 kr. årligt første gang vedrørende indkomståret 1993.
Blåstemplede kontantlån Den midlertidige adgang til at yde kontantlån på grundlag af blåstemplede  

 obligationer skønnes at medføre et provenutab i størrelsesordenen 50 mill.  

 kr. pr. låneårgang.
 Der skønnes ikke at komme noget provenutab i 1993, og i indkomståret 1994  

 skønnes provenutabet til 75 mill. kr.
Spaltehenvisninger Ligningsloven og skattekontrolloven er senest ændret ved lov nr. 271 af 6.  

 maj 1993, jf.
Folketingstidende 1992-93, sp. 5203, 5532, 8106, 8868; tillæg  

 A, 6835.
 Kursgevinstloven er senest ændret ved lov nr. 268 af 6. maj 1993, jf.  

 Folketingstidende 1992-93, sp. 7019, 7698, 8488, 9012; tillæg A, 8059.
Bemærkninger til de enkelte bestemmelser Til § 1 Til nr. 1.
 Efter den foreslåede bestemmelse indføres der mulighed for at omlægge  

 højtforrentede kontantlån, der er optaget før 19. maj 1993, til et nyt lavere  

 forrentet lån, uden at den adgang til fradrag for kurstab, der er indbygget i  

 kontantlånet, derved mistes.
Bevarelse af fradragsretten for kurstabet forudsætter, at der optages et  

 nyt realkreditlån til indfrielse af kontantlånet, og at det nye lån har  

 mindst samme løbetid som restløbetiden på det indfriede kontantlån.
Endvidere  

 er det en betingelse for bevarelse af fradragsretten, at det nye lån er  

 optaget inden 1. januar 1996. Derudover stilles ingen særlige krav til det  

 nye lån.
Dette kan således være såvel et kontantlån som et obligationslån.
Det foreslås, at fradraget for kurstabet skal fordeles ud over løbetiden  

 for det nye lån med lige store årlige beløb, regnet fra og med omlægningsåret  

 til og med udløbsåret.
Kurstabet opgøres som saldoen på  

 indfrielsestidspunktet på den amortisationskonto, der er tilknyttet det  

 indfriede kontantlån.
Såfremt det nye lån indfries ekstraordinært nedsættes de årlige  

 fradragsbeløb forholdsmæssigt.
Dette gælder såvel ved hel som ved delvis  

 ekstraordinær indfrielse.
Nedsættelsen sker forholdsmæssigt med en andel  

 svarende til forholdet mellem det ekstraordinært indbetalte beløb og  

 restgælden på indfrielsestidspunktet før betaling.
Betales eksempelvis et  

 ekstraordinært beløb på 50.000 kr., og udgjorde restgælden før denne betaling  

 300.000 kr., nedsættes de årlige fradragsbeløb med 1/6. Nedsættelsen sker fra  

 og med det indkomstår, hvori den ekstraordinære indfrielse finder sted.
 Efter forslaget skal fradragsretten ved debitorskifte overgå til den nye  

 debitor.
 Til nr. 2.
 Efter ligningslovens § 8 A kan gaver, der ydes til foreninger, stiftelser,  

 institutioner m.v., hvis midler anvendes i almenvelgørende eller på anden  

 måde almennyttigt øjemed, fradrages ved opgørelsen af den skattepligtige  

 indkomst.
Det er en betingelse, at der til den enkelte forening m.v. er ydet en gave  

 på mindst 500 kr. i det pågældende indkomstår, og der gives alene fradrag for  

 det beløb, hvormed de ydede gaver tilsammen overstiger 500 kr.
Fradraget kan  

 højst udgøre 3.000 kr.
 Det foreslås, at det maksimale fradragsberettigede beløb forhøjes til  

 5.000 kr.
 Til nr. 3-5.
Efter gældende regler i ligningslovens § 15 E, stk. 1, beregnes  

 lejeværdien af ejendomme, hvor ejeren er under 67 år, som 2,5 pct. af den del  

 af beregningsgrundlaget, der ikke overstiger et grundbeløb på 1.200.000 kr.  

 og som 7,5 pct. af den del af beregningsgrundlaget, der overstiger dette  

 beløb.
Beløbsgrænsen, der reguleres efter personskattelovens § 20, udgør for  

 indkomståret 1993 1.440.000 kr.
 Reglen gælder for enfamilieshuse, herunder fritidsboliger, tofamilieshuse,  

 ejerlejligheder, stuehuse til landbrugsejendomme m.v., skovbrugsejendomme og  

 blandede ejendomme.
 Det foreslås, at den almindelige procentsats ved beregning af lejeværdien  

 på 2,5 pct. nedsættes til 2,0 pct. med virkning fra og med indkomståret 1994.  

 For fritidsboliger, herunder sommerhuse, foreslås det dog at bibeholde den  

 gældende procentsats ved lejeværdiberegningen på 2,5 pct., når ejeren af  

 ejendommen er under 67 år.
Den lempeligere procentsats ved beregning af lejeværdien på 1,2 pct. skal  

 fortsat finde anvendelse, når den skattepligtige ved udgangen af et  

 indkomstår er 67 år eller derover.
Dette gælder også for fritidsboliger,  

 herunder sommerhuse.
 Til nr. 6.
Med henblik på at øge incitamentet til turistmæssig udlejning foreslås det  

 at lempe beskatningen af lejeindtægt ved udlejning af fritidsboliger, som i  

 løbet af indkomståret også benyttes af ejeren.
For fritidsboliger, som  

 omfattes af ligningslovens regler om procentvis lejeværdiberegning, og som  

 udlejes en del af året, foreslås indført et fradrag på 7.000 kr. i  

 bruttolejeindtægten pr. fritidsbolig.
Det er herefter kun den del af lejen,  

 som overstiger bundgrænsen, som medregnes ved indkomstopgørelsen.  

 Bundfradraget kan ikke overstige bruttolejeindtægten.
Fradraget kan ikke  

 foretages, hvis den skattepligtige fradrager faktiske udgifter i forbindelse  

 med udlejningen.
 Ved bruttolejeindtægten forstås modtagen lejebetaling, herunder eventuelt  

 særskilt betaling for f.eks. el, gas, varme, telefon og lignende.
Efter Ligningsrådets anvisning kan ejere af fritidsboliger, som udlejes en  

 del af året, men ellers benyttes af ejeren, foretage fradrag i forbindelse  

 med udlejningen.
Fradraget kan enten opgøres som 40 pct. af lejeindtægten  

 eller opgøres regnskabsmæssigt.
Ejeren kan vælge at overgå fra 40 pct.s  

 fradrag til regnskabsmæssig opgørelse af fradraget, men ikke omvendt.
 Ligningsrådets anvisning foreslås indført i ligningslovens § 15 O.
For ejere, som ved indkomstopgørelsen for sommerhusudlejningen anvender 40  

 pct.s fradraget, vil fradraget blive beregnet af lejeindtægten reduceret med  

 bundfradraget.
Som efter hidtil gældende regler skal 40 pct.s fradraget dække  

 samtlige de med udlejningen forbundne udgifter og tillige modsvare egen  

 lejeværdi i udlejningsperioden.
Egen lejeværdi opgjort efter ligningslovens  

 procentregler medregnes for hele indkomståret.
Herudover foreslås det, at  

 fradraget også dækker ejendomsskatter.
Anvendes regnskabsmæssigt opgjort fradrag, kan dette fradrag i  

 overensstemmelse med gældende praksis ikke overstige bruttolejeindtægten.
I  

 denne situation reduceres lejeværdien opgjort efter ligningslovens  

 procentregler forholdsmæssigt for den del af året, hvor udlejning har fundet  

 sted, efter reglerne i ligningslovens § 15 G.
 Det regnskabsmæssigt opgjorte fradrag omfatter også ejendomsskatter, som  

 kan fradrages efter reglerne i ligningslovens § 14, stk. 3, med den del, der  

 forholdsmæssigt svarer til den del af året, hvor udlejning har fundet sted.  

 Fradrag efter § 14, stk. 3, kan dog kun foretages, hvis dette beløb  

 overstiger 10 pct. af de samlede ejendomsskatter.
 Indtægter og udgifter medtages fortsat ved opgørelsen af  

 kapitalindkomsten, jf. personskattelovens § 4, stk. 1, nr. 6.
 Det følgende eksempel viser, hvorledes det foreslåede bundfradrag indgår  

 ved indkomstopgørelsen for fritidsboliger, når ejeren anvender 40 pct.s  

 fradraget.
Eksempel Som nævnt oven for kan der i overensstemmelse med gældende regler ikke  

 skiftes fra regnskabsmæssigt opgjort fradrag til 40 pct.s fradrag.
Som følge  

 af, at forslaget om et bundfradrag i lejeindtægten ikke skal gælde for  

 skattepligtige, som fradrager de faktiske udgifter ved udlejningen, foreslås,  

 at ejere af en fritidsbolig i forbindelse med indkomstopgørelsen for 1993  

 eller 1994 kan overgå fra regnskabsmæssigt opgjort fradrag til 40 pct.s  

 fradrag.
I stedet for at foretage afståelsesbeskatning efter afskrivningslovens  

 regler ved overgang fra regnskabsmæssigt opgjort fradrag til 40 pct.s  

 fradrag, foreslås, at ejeren ikke kan foretage afskrivninger på tidligere  

 købte driftsmidler mv., hvis den pågældende går tilbage til regnskabsmæssigt  

 opgjort fradrag.
Hvis ejeren sålederes for indkomståret efter overgangen til  

 40 pct.s fradrag eller for et af de fire følgende indkomstår går tilbage til  

 regnskabsmæssigt opgjort fradrag, kan der ikke foretages skattemæssige  

 afskrivninger efter afskrivningslovens afsnit II på driftsmidler mv., der er  

 erhvervet før påbegyndelsen af det indkomstår, for hvilket ejeren er overgået  

 til 40 pct.s fradrag.
Til § 2 Til nr. 1.
 Der er tale om en konsekvensændring som følge af forslagets § 2, nr. 2.
 Til nr. 2 og 3.
Det foreslås, at realkreditinstitutter skal være fritaget for ved  

 opgørelsen af den skattepligtige indkomst at medregne den del af  

 rentebetalingerne fra låntagere med kontantlån, som medgår til amortisation  

 af det ikke fradragsberettigede kurstab, institutterne får ved salg af de  

 underliggende blåstemplede obligationer.
Ved at indsætte definitionen på de  

 omhandlede kontantlån i kursgevinstlovens § 8 A, stk. 1, opnås, at lånene i  

 lighed med de andre kontantlån, som er nævnt i stk. 1, bliver omfattet af  

 fritagelsesbestemmelsen i § 8 A, stk. 2.
Forslaget omfatter for det første kontantlån i danske kroner, der er  

 baseret på obligationer med en løbetid på under 11 år.
Denne del af forslaget  

 tager sigte på at muliggøre en produktudvikling med stående inkonverterbare  

 10-årige obligationer med henblik på at opnå dybere obligationsserier.
De  

 pågældende obligationer udstedes til finansiering af inkonverterbare lån,  

 såkaldte rentetilpasningslån, dvs. lån, der er baseret på obligationer med en  

 kortere løbetid end lånets, og hvor debitor skal acceptere en ændring af  

 rentevilkårene ved en refinansiering af lånet.
Løbetidsgrænsen på under 11 år er valgt for at skabe lidt fleksibilitet  

 omkring den maksimale løbetid for blåstemplede obligationer med permanent  

 adgang til kontantlån.
Behovet for en vis fleksibilitet skyldes, at der kan  

 optages lån løbende gennem året, mens realkreditinstituttet af hensyn til  

 dybden i serierne ved en given pålydende rente kun bør åbne een 10-årig  

 stående obligationsserie pr. år.
Er der eksempelvis tale om et 30-årigt lån,  

 skal dette i princippet kunne dækkes af tre successive serier af 10-årige  

 obligationer.
Den foreslåede fritagelse skal for det andet omfatte øvrige kontantlån i  

 danske kroner baseret på blåstemplede obligationer.
Det foreslås dog, at de  

 pågældende lån alene skal være omfattet af fritagelsesbestemmelsen i det  

 omfang, de er ydet inden 1. januar 1996.
Til § 3 For at lette administrationen af den foreslåede adgang til fradrag for  

 kurstab på kontantlån, stilles der forslag om pligt for det  

 realkreditinstitut, der yder det nye lån, til årligt at indberette årets  

 fradragsberettigede del af kurstabet ved indfrielsen.
 Herved muliggøres, at det fradragsberettigede beløb fortrykkes på  

 selvangivelsesblanketten.
 For at kunne opfylde indberetningspligten, vil det realkreditinstitut, der  

 yder det nye lån, være nødt til at indhente oplysninger til brug ved  

 opgørelsen af kurstabets størrelse og om det gamle låns restløbetid fra det  

 realkreditinstitut, der har ydet det lån, der indfries.
 Til sikring af sådan information, stilles der forslag om, at det  

 realkreditinstitut, der har ydet det indfriede lån, efter anmodning fra det  

 realkreditinstitut, der yder det nye lån, skal give de til opfyldelsen af  

 indberetningspligten fornødne oplysninger direkte.
Til § 4 Det foreslås, at loven træder i kraft dagen efter bekendtgørelsen i  

 Lovtidende.
 Det foreslås dog, at reglerne i § 1, nr. 6, om et særligt bundfradrag på  

 7.000 kr. i lejeindtægten ved sommerhusudlejning samt reglerne i § 1, nr. 1  

 og § 3 om omlægning af kontantlån og indberetningpligt og reglerne i § 2 om  

 blåstemplede kontantlån skal have virkning fra og med indkomståret 1993.
 Endvidere foreslås, at bestemmelserne i § 1, nr. 3 - 5, om procentsatsen  

 ved beregning af lejeværdien skal have virkning fra og med indkomståret 1994.
 Endelig foreslås det, at § 1, nr. 2, om forhøjelsen af maksimumsgrænsen  

 for fradragsberettigede gaver skal have virkning for gaver, der er ydet fra  

 og med indkomståret 1994.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 5 D.
Ved opgørelsen af den skattepligtige indkomst kan  

 kurstab ved indfrielse af kontantlån, der er optaget i et realkreditinstitut  

 før 19. maj 1993, fradrages efter reglerne i stk. 2. Fradragsretten efter 1.  

 pkt. er betinget af, at indfrielsen sker ved optagelse inden 1. januar 1996  

 af et realkreditlån med mindst samme løbetid som restløbetiden på det lån,  

 der indfries.
 Stk. 2. Kurstabet ved indfrielse af kontantlånet kan fradrages med  

 lige store årlige beløb over et til løbetiden på det nye lån svarende åremål.  

 Ved kurstabet ved indfrielse af kontantlånet forstås saldoen på  

 indfrielsestidspunktet på den til det indfriede kontantlån knyttede  

 amortisationskonto.
 Stk. 3. Foretages der hel eller delvis ekstraordinær indfrielse af  

 det nye lån, jf. stk. 1, nedsættes de efter stk. 2 opgjorte årlige  

 fradragsbeløb med en forholdsmæssig andel, der svarer til forholdet mellem  

 det ekstraordinært indbetalte beløb og restgælden på indfrielsestidspunktet.  

 Nedsættelsen sker fra og med det indkomstår, hvori der foretages hel eller  

 delvis ekstraordinær indfrielse.
 Stk. 4. Ved debitorskifte overgår fradragsretten efter stk. 1 til  

 den nye debitor.«.
 2. I § 8 A, stk. 1, ændres »3.000 kr.« til:  

 »5.000 kr.«.
§ 8 A.
Ved opgørelsen af den skattepligtige indkomst kan fradrages  

 gaver, som det godtgøres, at giveren har ydet til foreninger, stiftelser,  

 institutioner m.v., hvis midler anvendes i almenvelgørende eller på anden  

 måde almennyttigt øjemed til fordel for en større kreds af personer.
Det er  

 en forudsætning for fradrag, at gaver til den enkelte forening, stiftelse,  

 institution m.v. i det pågældende indkomstår har andraget mindst 500 kr.  

 Fradrag kan endvidere kun indrømmes for det beløb, hvormed de gaver, som  

 herefter kommer i betragtning, tilsammen overstiger 500 kr. årligt, og det  

 kan ikke udgøre mere end 3.000 kr.
- - - 3. I § 15 E, stk. 1, 1. pkt., ændres »2,5 pct.«  

 til: » 2,0 pct.«.
 4. I § 15 E, stk. 1 , indsættes efter 1. pkt. som  

 nyt pkt.:
 » For fritidsboliger forhøjes de i 1. pkt. nævnte 2,0 pct. til 2,5  

 pct.«.
 5. I § 15 E, stk. 2, 1. pkt., indsættes efter »de i  

 stk. 1 nævnte«: »2,0 pct. henholdsvis«.
§ 15 E.
Lejeværdien for ejendommen beregnes som 2,5 pct. af den  

 del af det efter § 15 B opgjorte beregningsgrundlag, der ikke overstiger et  

 grundbeløb på 1.200.000 kr., og 7,5 pct. af resten.
Grundbeløbet reguleres  

 efter personskattelovens § 20.
Stk. 2. Endvidere beregnes for ejendommen en lejeværdi, hvor de i  

 stk. 1 nævnte 2,5 pct. nedsættes til 1,2 pct.
Denne lejeværdi anvendes:
 1) Hvis den skattepligtige eller den med denne samlevende ægtefælle inden  

 udgangen af indkomståret er fyldt 67 år.
2) Hvis en efterlevende ægtefælle, der ikke opfylder aldersbetingelsen, og  

 som efter den anden ægtefælles død bliver boende i en ejendom, som har  

 tilhørt en af ægtefællerne, før dødsfaldet omfattedes af disse  

 beregningsregler på grund af den afdøde ægtefælles alder.
Dette gælder dog  

 ikke, såfremt den efterlevende ægtefælle har indgået nyt ægteskab inden  

 indkomstårets begyndelse.
- - - 6. Efter § 15 N indsættes:
» § 15 O.
Ejere af en fritidsbolig, som er omfattet af § 15 E,  

 stk. 1, 2. pkt., eller § 15 E, stk. 2, og som udlejes en del af året, kan  

 fradrage 7.000 kr. i bruttolejeindtægten pr. fritidsbolig ved  

 indkomstopgørelsen.
Det er en betingelse for fradrag efter 1. pkt., at ejeren  

 ikke anvender fradragsreglen i stk. 3. Bundfradraget kan ikke overstige  

 bruttolejeindtægten efter 1. pkt.
 Stk. 2. Ejere som nævnt i stk. 1 kan fradrage 40 pct. af den  

 reducerede lejeindtægt, jf. stk. 1. Fradraget dækker samtlige udgifter, der  

 er forbundet med udlejningen, jf. stk. 3. Vælger ejeren at foretage fradrag  

 efter 1. pkt., medregnes lejeværdien efter § 15 E, stk. 1, 2. pkt., eller §  

 15 E, stk. 2, for hele indkomståret.
Stk. 3. Ejere, som nævnt i stk. 1., 1. pkt., og som ikke anvender  

 fradragsreglen i stk. 2, kan fradrage faktiske udgifter afholdt til  

 vedligeholdelse af indbo og inventar, foretage skattemæssige afskrivninger  

 efter afskrivningslovens afsnit II samt fradrage ejendomsskatter efter § 14,  

 stk. 3. Fradrag kan foretages med så stor en del af henholdsvis den afholdte  

 vedligeholdelsesudgift, det beregnede afskrivningsbeløb, samt de betalte  

 ejendomsskatter, som svarer til den del af året, hvor udlejning har fundet  

 sted.
Herudover kan der foretages fradrag for udgifter, der er direkte  

 forbundet med udlejningen.
Fradrag efter dette stykke kan ikke overstige  

 bruttolejeindtægten.
Foretages fradrag efter 1.-4. pkt., kan ejeren ikke  

 senere overgå til fradrag efter stk. 2.«.
§ 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 666 af  

 28. juli 1992, som senest ændret ved lov nr. 268 af 6. maj 1993, foretages  

 følgende ændringer:
 1. I § 8 A, stk. 1, nr. 5, ændres »8. juni 1978.«  

 til: »8. juni 1978,».
 2. I § 8 A, stk. 1, indsættes som nr. 6 og 7:
»6) kontantlån i danske kroner baseret på obligationer med en løbetid  

 på under 11 år og de dertil svarende obligationer, jf. realkreditlovens § 21,  

 stk. 6, 7) kontantlån i øvrigt i danske kroner og de dertil svarende obligationer,  

 jf. realkreditlovens § 21, stk. 6, for så vidt lånet er ydet inden 1. januar  

 1996.«.
 3. I § 8 A, stk. 2, ændres »stk. 1, nr. 2, 3 og  

 4« til: »stk. 1, nr. 2, 3, 4, 6 og 7«.
§ 8 A.
Uanset reglerne i § 2, § 5, stk. 4, og § 8 skal  

 institutter, som omfattes af selskabsskattelovens § 1, stk. 1, nr. 5 b, og  

 realkreditaktieselskaber ved opgørelsen af den skattepligtige indkomst ikke  

 medregne gevinst og tab på følgende fordringer og gæld:
1) lån i danske kroner, der udbetales på grundlag af  

 realkreditobligationer eller andre værdipapirer, og de herved udstedte  

 værdipapirer, når instituttets kursgevinst på udlånet inden for hvert  

 indkomstår vil svare til instituttets kurstab på de udstedte værdipapirer,  

 idet der dog ses bort fra forskelle mellem indkomstårets kursgevinst og  

 kurstab som følge af mindre tidsmæssige afvigelser mellem forfaldsterminer og  

 mellem indfrielser og de dertil hørende udtrækninger, 2) indekslån og indeksobligationer, 3) lån og obligationer, der er ydet henholdsvis udstedt efter § 17, stk.  

 1, 2. pkt., og § 20 i lov om realkreditinstitutter, jf. lovbekendtgørelse nr.  

 571 af 15. august 1989, 4) lån ydet til yngre jordbrugere af Dansk Landbrugs Realkreditfond, jf.  

 lovbekendtgørelse nr. 110 af 25. februar 1991, kontantlån ydet til tørkeramte  

 jordbrugere af Dansk Landbrugs Realkreditfond, jf. lov nr. 918 af 25.  

 november 1992 om statsgaranti og ydelsestilskud vedrørende høsttabslån til  

 tørkeramte jordbrugere, kontantlån ydet til jordbrugere af Dansk Landbrugs  

 Realkreditfond, jf. lov om statsgaranti for gældssaneringslån til  

 jordbrugere, og kontantlån, som er eller bliver optaget til refinansiering af  

 K-lån optaget i Dansk Landbrugs Realkreditfond, når det er en betingelse for  

 K-lånet, at refinansiering skal finde sted som kontantlån, 5) henstandslån, der er ydet i henhold til lov nr. 481 af 5. november  

 1980, kollegielån, der er ydet i henhold til lov nr. 235 af 8. juni 1979,  

 samt lån, der er ydet i henhold til § 4 b i lov om midlertidig offentlig  

 støtte til almennyttigt boligbyggeri, jf. lovbekendtgørelse nr. 191 af 4. maj  

 1977, som ændret ved lov nr. 261 af 8. juni 1978.
 Stk. 2. Den del af renteindbetalingerne på kontantlånspantebreve  

 ydet i overensstemmelse med stk. 1, nr. 2, 3 og 4, som svarer til beløb, der  

 udgiftsføres på den amortisationskonto, der er oprettet for hvert pantebrev,  

 medregnes endvidere ikke ved opgørelsen af den skattepligtige indkomst.
- - - § 3 I skattekontrolloven, jf. lovbekendtgørelse nr. 743 af 27. august 1992,  

 som senest ændret ved lov nr. 271 af 6. maj 1993, foretages følgende  

 ændringer:
 1. I § 8 P, stk. 2 , affattes nr. 8 og 9 således:
»8) gæld pr. 31. december, 9) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3, og«.
 2. I § 8 P, stk. 2 , indsættes som nr. 10:
 »10) fradragsberettigede beløb efter § 5 D i ligningsloven, som  

 hidrører fra kurstab ved indfrielse af et kontantlån optaget inden den 19.  

 maj 1993. Det realkreditinstitut, hvor kontantlånet er indfriet, skal give  

 det realkreditinstitut, som yder det nye lån, alle de oplysninger om det  

 indfriede lån, der er nødvendige til opfyldelse af  

 indberetningspligten.«.
§ 8 P. - - - Stk. 2. Indberetningen skal indeholde oplysninger til  

 identifikation af låntager og oplysninger om konto- og låneforholdet.
For det  

 enkelte låneforhold skal oplyses:
1) lånetype, 2) tilskrevne eller forfaldne renter, 3) markering af renter i låneforhold, hvor der er ubetalte forfaldne  

 renter vedrørende det kalenderår, der går forud for det kalenderår, hvorom  

 der i øvrigt foretages indberetning, 4) løbende provisioner m.v., jf. ligningslovens § 8, stk. 3, litra a) og  

 b), 5) reservefonds- og administrationsbidrag, jf. ligningslovens § 15 J, stk  

 . 5, 6) størrelsen af skattepligtige udlodninger fra realkreditinstitutters  

 reservefond, for så vidt udlodningen skal indtægtsføres af modtageren i  

 udbetalingsåret, 7) dato for rentetilskrivning, 8) gæld pr. 31. december og 9) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3.
- - - Efter 2. behandling den 22. juni 1993 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
 1. Efter § 5 C indsættes:
» § 6. Ved opgørelsen af den skattepligtige indkomst kan  

 kurstab ved indfrielse af kontantlån, der er optaget i et realkreditinstitut  

 før 19. maj 1993, fradrages efter reglerne i stk. 2. Fradragsretten efter 1.  

 pkt. er betinget af, at indfrielsen sker ved optagelse inden 1. januar 1996  

 af et realkreditlån med mindst samme løbetid som restløbetiden på det lån,  

 der indfries.
Indfries flere kontantlån optaget før 19. maj 1993 ved  

 optagelse af eet realkreditlån, er fradragsretten efter 1. pkt. betinget af,  

 at løbetiden på det nye lån mindst svarer til et vejet gennemsnit af  

 restløbetiden på de lån, der indfries, sammenvejet efter størrelsen af de  

 pågældende låns obligationsrestgæld på indfrielsestidspunktet.
Stk. 2. Kurstabet ved indfrielse af kontantlånet fordeles over det  

 nye låns samlede antal terminer med lige store beløb pr. termin.
Det årlige  

 fradrag udgør summen af kurstabsbeløb pr. forfalden termin.
Ved kurstabet ved  

 indfrielse af kontantlånet forstås saldoen på indfrielsestidspunktet på den  

 til det indfriede kontantlån knyttede amortisationskonto.
 Stk. 3. Foretages der hel eller delvis ekstraordinær indfrielse af  

 det nye lån, jf. stk. 1, nedsættes de efter stk. 2 opgjorte årlige  

 fradragsbeløb med en forholdsmæssig andel, der svarer til forholdet mellem  

 det ekstraordinært indbetalte beløb og restgælden på indfrielsestidspunktet.  

 Nedsættelsen sker fra og med det indkomstår, hvori der foretages hel eller  

 delvis ekstraordinær indfrielse.
Stk. 4. Ved debitorskifte overgår fradragsretten efter stk. 1 til  

 den nye debitor.
Fradraget i overdragelsesåret fordeles i forhold til antal  

 dage, de pågældende har været debitorer, opgjort med udgangspunkt i  

 overtagelsesdagen (skæringsdatoen).« 2. I § 8 A, stk. 1, ændres »3.000 kr.« til:  

 »5.000 kr.« 3. I § 15 E, stk. 1, 1. pkt., ændres »2,5 pct.«  

 til: »2,0 pct.«, og »7,5 pct.« ændres til: »6  

 pct.« 4. I § 15 E, stk. 1 , indsættes efter 1. pkt. som nyt  

 punktum:
»For fritidsboliger, bortset fra sommerhuse, som efter tilladelse  

 anvendes som helårsbolig, forhøjes de i 1. pkt. nævnte 2,0 pct. til 2,5  

 pct.« 5. I § 15 E, stk. 2, 1. pkt., indsættes efter »de i  

 stk. 1 nævnte«: »2,0 pct. henholdsvis«.
 6. Efter § 15 N indsættes:
» § 15 O.
Ejere af en fritidsbolig, som er omfattet af § 15 E,  

 stk. 1, 2. pkt., og som udlejes en del af året, kan fradrage 7.000 kr. i  

 bruttolejeindtægten pr. fritidsbolig ved indkomstopgørelsen.
Tilsvarende  

 gælder for ejere af en fritidsbolig omfattet af § 15 E, stk. 2, bortset fra  

 sommerhuse, som efter tilladelse anvendes som helårsbolig.
Det er en  

 betingelse for fradrag efter 1. og 2. pkt., at ejeren ikke anvender  

 fradragsreglen i stk. 3. Bundfradraget kan ikke overstige bruttolejeindtægten  

 efter 1. og 2. pkt.
 Stk. 2. Ejere som nævnt i stk. 1 kan fradrage 40 pct. af den  

 reducerede lejeindtægt, jf. stk. 1. Fradraget dækker samtlige udgifter, der  

 er forbundet med udlejningen, jf. stk. 3. Vælger ejeren at foretage fradrag  

 efter 1. pkt., medregnes lejeværdien efter § 15 E, stk. 1, 2. pkt., eller §  

 15 E, stk. 2, for hele indkomståret.
Stk. 3. Ejere som nævnt i stk. 1, 1. og 2. pkt., der ikke anvender  

 fradragsreglen i stk. 2, kan fradrage faktiske udgifter afholdt til  

 vedligeholdelse af indbo og inventar, foretage skattemæssige afskrivninger  

 efter afskrivningslovens afsnit II samt fradrage ejendomsskatter efter § 14,  

 stk. 3. Fradrag kan foretages med så stor en del af henholdsvis den afholdte  

 vedligeholdelsesudgift, det beregnede afskrivningsbeløb og de betalte  

 ejendomsskatter, som svarer til den del af året, hvor udlejning har fundet  

 sted.
Herudover kan der foretages fradrag for udgifter, der er direkte  

 forbundet med udlejningen.
Fradrag efter dette stykke kan ikke overstige  

 bruttolejeindtægten.
Foretages fradrag efter 1.-4. pkt., kan ejeren ikke  

 senere overgå til fradrag efter stk. 2.
Stk. 4. Ejere, som hidtil har anvendt regnskabsmæssigt opgjort  

 fradrag ved indkomstopgørelsen, kan uanset bestemmelsen i stk. 3, sidste  

 pkt., vælge at overgå til fradrag efter stk. 2. Valg af overgang til fradrag  

 efter stk. 2 skal foretages i forbindelse med indkomstopgørelsen for enten  

 indkomståret 1993 eller indkomståret 1994. Vælger en ejer at foretage fradrag  

 for de faktiske udgifter efter stk. 3 vedrørende en fritidsbolig for  

 indkomståret efter det indkomstår, for hvilket ejeren er overgået til fradrag  

 efter stk. 2, eller for et af de 4 følgende indkomstår, kan der ikke  

 foretages skattemæssige afskrivninger efter afskrivningslovens afsnit II på  

 driftsmidler m.v., der er erhvervet før påbegyndelsen af det indkomstår, for  

 hvilket ejeren er overgået til fradrag efter stk. 2.« § 2 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 666 af  

 28. juli 1992, som senest ændret ved lov nr. 268 af 6. maj 1993, foretages  

 følgende ændringer:
 1. I § 8 A, stk. 1, nr. 5, ændres »8. juni 1978.«  

 til: »8. juni 1978,».
 2. I § 8 A, stk. 1, indsættes som nr. 6 og 7:
»6) kontantlån i danske kroner baseret på obligationer med en løbetid  

 på under 11 år og de dertil svarende obligationer, jf. realkreditlovens § 21,  

 stk. 6, 7) kontantlån i øvrigt i danske kroner og de dertil svarende obligationer,  

 jf. realkreditlovens § 21, stk. 6, for så vidt lånet er ydet inden 1. januar  

 1996.« 3. I § 8 A, stk. 2, ændres »stk. 1, nr. 2, 3 og  

 4« til: »stk. 1, nr. 2, 3, 4, 6 og 7«.
§ 3 I skattekontrolloven, jf. lovbekendtgørelse nr. 743 af 27. august 1992,  

 som senest ændret ved lov nr. 271 af 6. maj 1993, foretages følgende  

 ændringer:
 1. I § 8 P, stk. 2 , affattes nr. 8 og 9  

 således:
»8) gæld pr. 31. december, 9) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3, og«.
 2. I § 8 P, stk. 2 , indsættes som nr. 10:
»10) fradragsberettigede beløb efter § 6 i ligningsloven, som  

 hidrører fra kurstab ved indfrielse af et kontantlån optaget inden den 19.  

 maj 1993. Det realkreditinstitut, hvor kontantlånet er indfriet, skal give  

 det realkreditinstitut, som yder det nye lån, alle de oplysninger om det  

 indfriede lån, der er nødvendige til opfyldelse af  

 indberetningspligten.« § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som senest ændret ved lov  

 nr. 1032 af 19. december 1992, foretages følgende ændring:
 § 4, stk. 1, nr. 1, affattes således:
 »1) renteindtægter og renteudgifter samt fradrag efter ligningslovens  

 § 6,».
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 og 6, § 2, § 3 og § 4 har virkning fra og med  

 indkomståret 1993.
 Stk. 3. § 1, nr. 2, har virkning for gaver, der er ydet fra og med  

 indkomståret 1994.
 Stk. 4. § 1, nr. 3-5, har virkning fra og med indkomståret 1994.
