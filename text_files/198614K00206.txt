Nr BTL 206 Betænkning over Forslag til lov om ændring af skattekontrolloven  

 (Opbevaring og indsendelse af regnskabsmateriale)   

 Nr L 206 1986-87, 1. samling Blad nr 900 Afgivet af skatte- og afgiftsudvalget Afgivet: 19870514 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har endvidere modtaget mundtlig og skriftlig henvendelse fra Foreningen af Statsautoriserede Revisorer.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et »flertal§ (udvalget med undtagelse af Fremskridtspartiets medlem) lovforslaget til »vedtagelse§ med de af ministeren for skatter og afgifter stillede ændringsforslag.
Et »mindretal§ (Fremskridtspartiets medlem af udvalget) indstiller lovforslaget til »forkastelse§ ved 3. behandling.
Ændringsforslag Af »ministeren for skatter og afgifter§, tiltrådt af et »flertal§ (udvalget med undtagelse af FP):
Til § 1 1) I det under nr. 2 foreslåede § 3, stk. 6, indsættes efter 1. pkt.:
»Hvis den skattepligtige driver virksomhed i udlandet og det godtgøres, at der efter det pågældende lands regler er pligt til at opbevare regnskabsmaterialet deör, er det dog tilstrækkeligt, at genparter af regnskabsmaterialet vedrørende denne virksomhed opbevares i Danmark.« 2.-4. pkt. bliver herefter 3.-5. pkt.
 2) I det under nr. 2 foreslåede § 3, stk. 6, 2. pkt., der bliver 3.
pkt., ændres »1. pkt.« til: »1. eller 2. pkt.« Til § 2 3) I stk. 1 ændres »1987 (fremsættelsesdagen)» til: »18.  

 februar 1987«.
BEMÆRKNINGER Til nr. 1 og 2 Efter det foreliggende lovforslag skal som udgangspunkt ethvert regnskabsmateriale, der danner grundlag for det regnskab, som skal indsendes til skattemyndighederne, opbevares i Danmark.
Efter de nugældende regler i bogføringslovgivningen accepteres det i praksis, at regnskabsmateriale vedrørende dansk virksomheds filial i udlandet alene opbevares i form af genparter i Danmark, hvis det efter reglerne i udlandet kræves, at den udenlandske filials materiale opbevares deör.
Med ændringsforslaget lovfæstes denne praksis.
Den skattepligtige må over for skattemyndigheden godtgøre, at det originale regnskabsmateriale vedrørende virksomheden i udlandet skal opbevares i udlandet efter dergældende regler.
Pligten til at opbevare genparter i Danmark er betinget af, at virksomheden i udlandet er skattepligtig til Danmark.
Den foreslåede regel omfatter navnlig danske selskabers filialer i udlandet og fuldt skattepligtige personers virksomhed i udlandet.
For så vidt angår selskabets og personens virksomhed i Danmark, skal regnskabsmaterialet efter lovforslaget opbevares i Danmark i original.
Endvidere skal regnskabsmateriale vedrørende udenlandske selskabers filialer i Danmark og vedrørende begrænset skattepligtige personers faste driftssted i Danmark opbevares i original i Danmark.
Derimod omfattes regnskabsmateriale, der alene vedrører »hovedselskabet« i udlandet eller den begrænset skattepligtiges virksomhed i udlandet, ikke af den foreslåede regel i § 3, stk. 6, om opbevaringspligt i Danmark, når denne virksomhed i udlandet ikke er skattepligtig til Danmark.
Herefter vil der være pligt til at opbevare det originale regnskabsmateriale i Danmark vedrørende skattepligtig virksomhed, der drives her i landet.
For så vidt angår skattepligtig virksomhed, der drives i udlandet, skal den skattepligtige opbevare genparter af regnskabsmaterialet i Danmark, hvis originalmaterialet efter udenlandsk lovgivning skal opbevares i udlandet.
Der er dog i visse tilfælde mulighed for at dispensere fra disse krav. Ændringsforslagene forventes ikke at have nævneværdige provenumæssige eller administrative konsekvenser.
Til nr. 3 Den foreslåede ændring er redaktionel.
Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Damgaard Nielsen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
