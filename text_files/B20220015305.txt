Bekendtgørelse om ændring af bekendtgørelse om meddelelse af opholds- og arbejdstilladelse til praktikanter og volontører § 1 I bekendtgørelse nr. 2259 af 29. december 2020 om meddelelse af opholds- og arbejdstilladelse til praktikanter og volontører, som ændret ved bekendtgørelse nr. 180 af 5. februar 2021, foretages følgende ændringer:
 1. I indledningen ændres »lovbekendtgørelse nr. 1513 af 22. oktober 2020, som ændret ved lov nr. 2195 af 29. december 2020,« til: »lovbekendtgørelse nr. 1910 af 26. september 2021,«.
 2. § 9, stk. 2, affattes således:
»Stk. 2. Supplerer en udlænding, som skal være praktikant inden for landbrugs-, jordbrugs-, veterinær-, skovbrugs- og gartneriområdet, praktikopholdet med et ophold af mellem 6 og 8 måneders varighed på en dansk landbrugsskole eller teknisk skole, kan opholdstilladelse dog gives for op til 24 måneder.« § 2 Bekendtgørelsen træder i kraft den 1. februar 2022.
