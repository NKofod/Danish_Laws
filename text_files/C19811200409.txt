 Ved lov nr. 200 af 27. maj 1980 er lov om folkekirkens lønningsvæsen  

 m.m.ved en tilføjelse til § 4 ændret således, at tjenestemandspensioner og  

 understøttelser efter § 32, stk.5, til afgåede kirke - og  

 kirkegårdsfunktionærer og deres efterlevende ægtefæller m.fl.fra den 1.januar  

 1982 at regne afholdes af fællesfonden.
 Med henblik på gennemførelsen heraf fastsættes følgende:
1. Opgørelse af de kirkerne påhvilende udgifter til understøttelser og  

 pensioner til tidligere ansatte ved kirker og kirkegårde og efterlevende  

 ægtefæller og børn efter sådanne foretages af menighedsrådene senest den 15.  

 marts 1981 på en dertil fremstillet blanket og indsendes gennem  

 provstiudvalgene og stiftsøvrighederne til ministeriet.
Opgørelserne  

 fremsendes af menighedsrådene i 3 eksemplarer (1 til provstiudvalget, 1 til  

 stiftsøvrigheden og 1 til ministeriet).Blanketter udsendes til  

 menighedsrådene af stiftsøvrighederne.
 Særskilt opgørelse udfærdiges for hver kirkekasse (menighedsrådskasse,  

 såfremt kirken ikke er selvejende).I tilfælde, hvor særskilt  

 kirkegårdsbestyrelse er nedsat fælles for flere sogne, udfærdiges en særlig  

 opgørelse for kirkegårdsvæsenet.
 Pensioner og understøttelser, der udbetales gennem Sjællands  

 stiftskassererkontor, medtages ikke på opgørelserne.
 Med hensyn til blanketternes udfyldelse henvises iøvrigt til vejledningen  

 på blankettens bagside.
 2. Understøttelser og pensioner optages ikke på kirkernes overslag for  

 regnskabsåret 1982.
Derved opnåede besparelser bør ikke medføre en øget budgettering til andre  

 formål.
Udgifterne til pensioner og understøttelser skal også efter 1.januar  

 1982 afholdes af den kirkelige ligning - blot fremtidig af landskirkeskatten  

 og ikke af kirkekasserne.Da den samlede kirkelige ligning ikke bør forøges på  

 grund af nyordningen, der alene er begrundet i byrdefordelingsmæssige hensyn,  

 må den øjeblikkelige besparelse for kirkekasserne fastholdes også i  

 fremtiden.
Man skal anmode menighedsrådene og provstiudvalgene om at være  

 opmærksomme herpå.
 3. Eventuelle ved kirkerne etablerede pensionsfonds må enten tages til  

 indtægt i overslaget for 1982 for vedkommende kirkekasse eller med  

 provstiudvalgets samtykke overføres til andet henlæggelsesfond.
4. I tilfælde, hvor der før 1969 for en ikke-tjenestemandsansat  

 kirkefunktionær er tegnet pensionsforsikring, jfr. sidste afsnit i  

 kirkeministeriets cirkulærskrivelse af 16.februar 1973 om understøttelse til  

 ikke-pensionssikret personale i folkekirken, videreføres forsikringen  

 uændret, og forsikringspræmien afholdes også efter 1.januar 1982 af  

 kirkekassen.
Nye pensionsordninger af denne art kan ikke og har ikke siden  

 1969 kunnet oprettes 5. Efterindtægt i henhold til bestemmelserne i  

 tjenestemandspensionslovens kap. 6 til ægtefællen (og andre) efter en  

 tjenestemandsansat kirkefunktionær der afgår ved døden under  

 ansættelsesforholdets beståen, udredes af kirkens kasse.
 Derimod afholdes efterindtægt til den efterlevende ægtefælle efter en  

 pensioneret kirkefunktionær af fællesfonden.
I begge tilfælde fastsættes efterindtægtsbeløbet af kirkeministeriet.
I de  

 tilfælde, hvor efterindtægt skal udbetales til enken efter en ikke -  

 tjenestemandsansat kirkefunktionær, jfr. pkt.9.2.i cirkulære af 20. december  

 1974 om løn - og ansættelsesvilkår for kirke- og kirkegårdsfunktionær,  

 udredes efterindtægten af kirkens kasse.
 Skal derimod efterindtægt udbetales til enken efter en afgået  

 kirkefunktionær, der oppebar understøttelse, udredes efterindtægten af  

 fællesfonden.
 Efterindtægtsbeløb til efterladte efter ikke-tjenestemandsansatte kirke  

 funktionærer fastsættes af stiftsøvrigheden.
 6. Efter modtagelsen af de i pkt.1 omhandlede  

 opgørelser vil der blive givet stiftsøvrighederne nærmere udgiftsordre for  

 hver enkelt pension og understøttelse.
 Pensions-og understøttelsesbeløbene afholdes som nævnt af fællesfonden fra  

 den 1. januar 1982 og konteres ad:
Konto II e: Pensionsudgifter Undergruppe 4.
 De forventede udgifter for 1982 til de heromhandlede pensioner og  

 understøttelser medtages ikke på fællesfondens overslag for 1982, men vil  

 herfra blive tillagt de af stiftsøvrighederne beregnede underskudsbeløb ved  

 fastsættelsen af landskirkeskatten for 1982. For senere regnskabsår optages  

 udgifterne i fællesfondens overslag på normal måde.
7. Stiftsøvrighederne bemyndiges til på ministeriets vegne at træffe  

 afgørelse om bevilling af supplementsunderstøttelser i henhold til § 32, stk.  

 5, i lov om folkekirkens lønningsvæsen m.m. hvorom indstilling fremkommer  

 1.april 1981 eller senere.
Nærmere vejledning herom vil blive givet  

 stiftsøvrighederne.
Menighedsrådene og provstiudvalgene bedes gjort bekendt med dette  

 cirkulære.
Samtidig bedes den i pkt. 1 omtalte blanket tilsendt hvert  

 menighedsråd i 5 eksemplarer.
Kirkeministeriet, den 5.februar 1981 P.M.V.
Vejledning Opgørelsen udarbejdes i henhold til kirkeministeriets  

 cirkulære af 5.
februar 1981 om afholdelse af pensioner og  

 understøttelser til I opgørelsesblanketten opføres samtlige pensioner og understøttelser, som  

 udbetales af kirkekassen.
Kan samtlige pensioner og understøttelser ikke af  

 pladsmæssige grunde opføres på samme blanket fortsættes på en ny blanket, der  

 hæftes sammen med den først udfyldte.
Påhviler der ikke kirkekassen nogen  

 pension eller understøttelse udfyldes blanketten blot: »Ingen«.
 Blanketten og 2 ligelydende kopier indsendes gennem provstiudvalget og  

 stiftsøvrigheden til kirkeministeriet senest 15. marts 1981.
 Rubrik 1 : Har en pensions-eller understøttelsesberettiget skiftet navn,  

 siden pensionen eller understøttelsen blev bevilget af ministeriet, angives i  

 parentes bag det nuværende navn tillige det dagældende familienavn.
 Rubrik 2: Om den udbetalte ydelse er en egentlig tjenestemandspension, en  

 tjenestemandslignende understøttelse eller en supplementsunderstøttelse  

 angives med afkrydsning i vedkommende kolonne.
Understøttelser, der er ydet i henhold til kirkeministeriets  

 cirkulærskrivelse af 16.februar 1973, er alle supplementsunderstøttelser.
Der  

 vil være formodning for, at også andre understøttelser, der udbetales med et  

 grundbeløb og et procent - dyrtidstillæg, er supplementsunderstøttelser.
 Pensioner og pensionslignende understøttelser, hvis regulering beregnes  

 løbende af ministeriet, skal medtages på opgørelsen i rubrik l, 2 og 5.  

 Derimod skal pensioner og understøttelser, der  udbetales gennem Sjællands  

 stiftskassererkontor, ikke medtages i opgørelsen.
 Rubrik 3: Rubrikken udfyldes kun for så vidt angår udbetalte  

 supplementsunderstøttelser, d.v.s.alle understøttelser der udbetales med et  

 grundbeløb og et dyrtidstillæg på for tiden 48% heraf.
Rubrik 4: Udfyldes ligeledes kun for supplementsunderstøttelser.
Kan  

 andet ikke bestemt påvises, vil der være formodning for, at understøttelser  

 udbetales bagud.
 Rubrik 5: Er menighedsrådet ikke i besiddelse af dato og j.nr. for  

 ministeriets skrivelse, anføres afskedigelsestidspunktet for den pågældende -  

 eller, såfremt der er tale om en ægtefælleunderstøttelse, kirkefunktionærens  

 dødsdag og/eller år.
