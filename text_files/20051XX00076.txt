Skriftlig fremsættelse (16.  

 november 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om offentlige indsamlinger  

 og pyramidespil (Rammeorganisationers adgang til at foretage gade- og  

 husindsamling) (Lovforslag nr.
L 66).
Lovforslaget udgør en udmøntning af finanslovsaftalen mellem  

 regeringen og Dansk Folkeparti og har til formål at skabe mulighed for, at  

 visse organisationer kan foretage landsdækkende gade- og husindsamling en  

 gang  

 om året.
Det fremgår af finanslovsaftalen, at der indføres et  

 egenfinansieringskrav  

 for de NGOer (Non Governmental Organisations), hvis  

 udviklingsaktiviteter i  

 dag hovedsageligt finansieres af statstilskud.
Egenfinansieringskravet  

 indebærer, at de store NGOer for at modtage statstilskud til  

 udviklingsprojekter skal bidrage med egne indsamlede midler.
 Som følge heraf foreslås det, at de organisationer, som  

 driver projektaktiviteter i udviklingslandene på grundlag af en rammeaftale  

 med  

 Udenrigsministeriet, hvortil der er knyttet et krav om egenfinansiering,  

 undtages fra indsamlingslovens forbud imod offentlig gade- og husindsamling.  

 Disse organisationer får således mulighed for en gang om året at foretage  

 landsdækkende offentlig gade- og husindsamling til disse projektaktiviteter.
Efter lovforslaget er adgangen til at foretage landsdækkende  

 gade- og husindsamling i alle tilfælde betinget af, at organisationen aktuelt  

 har status som rammeorganisation og i den forbindelse er underlagt et krav om  

 egenfinansiering.
Hvis en organisation ikke længere har en rammeaftale med  

 Udenrigsministeriet, der indeholder et krav om egenfinansiering, bortfalder  

 derfor samtidig den særlige adgang til at foretage landsdækkende gade- og  

 husindsamling.
Indgår Udenrigsministeriet omvendt en rammeaftale med en ny  

 organisation, vil denne blive omfattet af den særlige indsamlingsadgang, som  

 følger af lovforslaget.
Tre af de nuværende seks rammeorganisationer (Dansk Røde  

 Kors, Folkekirkens Nødhjælp og Red Barnet) har i dag mulighed for  i  

 forskelligt omfang - at foretage indsamlinger.
Denne adgang til at foretage  

 indsamlinger berøres ikke af lovforslaget, og indsamling vil for disse  

 organisationers vedkommende således fortsat kunne ske, hvis deres status som  

 rammeorganisation ophører.
 Lovforslaget forudsættes vedtaget inden jul med henblik på  

 ikrafttræden den 1. januar 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
