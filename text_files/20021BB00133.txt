Fremsat den 1. april 2003 af  

 Keld Albrechtsen (EL) og Line Barfod (EL) Forslag til folketingsbeslutning om forbud mod pesticider Folketinget  

    

 opfordrer  

 regeringen til inden udgangen af dette folketingsår at sikre, at der indføres  

 retningslinjer for Miljøstyrelsens godkendelse af pesticider, således at  

 pesticider, som forsøg og tekniske vurderinger viser vil forekomme i  

 grundvandet   også selv om det muligvis er under grænseværdien   ikke kan  

 godkendes.
Fund af pesticider eller pesticidrester i grundvand skal føre til,  

 at Miljøstyrelsen forbyder anvendelse af det pågældende pesticid som  

 plantebeskyttelsesmiddel.
Bemærkninger til forslaget I dag godkendes pesticider til brug i den frie natur, hvis  

 forskerne vurderer, at det vil ske i koncentrationer, der i gennemsnit er  

 under  

 grænseværdien på 0,1 mikrogram pr. liter, selv om forskernes afprøvninger  

 viser, at et stof nedvaskes til grundvandet.
Dette godkendelseskriterium er  

 efter forslagsstillernes opfattelse en grov overvurdering af den værdi,  

 teknikkerne til vurdering af nedsivningsrisici under forskellige forhold har.  

 Derfor bør princippet straks ændres, således at stoffer, der på baggrund af  

 forsøg vurderes overhovedet at ville kunne genfindes i grundvandet, ikke kan  

 godkendes.
Ligeledes skal stoffer, der konkret findes i grundvandet som led i  

 overvågningen, forbydes.
