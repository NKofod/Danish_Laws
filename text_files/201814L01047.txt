Betænkning afgivet af Erhvervs-, Vækst- og Eksportudvalget den 25. april 2019 Betænkning over Forslag til lov om ændring af lov om finansiel virksomhed og forskellige andre love og om ophævelse af lov om statsligt kapitalindskud i kreditinstitutter (Gennemførelse af den politiske aftale om yderligere initiativer til styrkelse af indsatsen mod hvidvask og terrorfinansiering og gennemførelse af anbefalinger fra arbejdsgruppen for eftersyn af den finansielle regulering) [af erhvervsministeren (Rasmus Jarlov)]:
1. Ændringsforslag Erhvervsministeren har stillet 9 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) I den under nr. 10 foreslåede § 64 c indsættes i stk. 5 efter »finder«: »tilsvarende«.
[Sproglig ensretning] 2) Efter nr. 38 indsættes som nye numre:
 »01. I § 351, stk. 8, 1. pkt., der bliver stk. 7, 1. pkt., ændres »stk. 1-6« til: »stk. 1-5«.
02. I § 351, stk. 9, 1. pkt., der bliver stk. 8, 1. pkt., ændres »stk. 6, 3. pkt.« til: »stk. 5, 3. pkt.«« [Ændring af henvisninger] 3) Efter nr. 39 indsættes som nyt nummer:
»03. I § 351, stk. 10, 2. pkt., der bliver stk. 9, 2. pkt., ændres »6« til: »5«.« [Ændring af henvisning] Til § 3 4) I det under nr. 13 foreslåede § 134, stk. 3, ændres »medlemmer af den faktiske ledelse, der er ansvarlige for compliance eller hvidvaskforebyggelse,« til: »et medlem af den faktiske ledelse, der er ansvarlig for compliance eller hvidvaskforebyggelse,«.
[Sproglig ensretning] 5) Nr. 19 affattes således:
»19. I § 152, stk. 1, ændres »19, 20,« til: »19 og 20, § 30, stk. 2, jf. stk. 1, nr. 3 og 4, § 30, stk. 3, jf. stk. 2, jf. stk. 1, nr. 3 og 4, §§«.« [Præcisering af henvisning] Ny paragraf 6) Efter § 16 indsættes som ny paragraf:
»§ 01 I lov nr. 1490 af 23. december 2014 om ændring af lov om finansiel virksomhed, lov om værdipapirhandel m.v., lov om betalingstjenester og elektroniske penge og forskellige andre love (Erstatningsansvar ved handlinger i strid med god skik-reglerne, forbrugerbeskyttelse ved kaution, krav om grundkursus til bestyrelsesmedlemmer, brugerbeskyttelse ved udbud af betalingstjenester og udstedelse af elektroniske penge m.v.) foretages følgende ændring:
1. § 1, nr. 25, ophæves.« [Ophævelse af ændringsbestemmelse, der endnu ikke er sat i kraft, som konsekvens af lovforslaget] Til § 17 7) I stk. 5 udgår to steder », jf. lovbekendtgørelse nr. 1140 af 26. september 2017,«.
[Ændring af henvisning] Til § 18 8) I stk. 2 ændres »og 14« til: », 14 og 01«.
[Territorial gyldighed for ny paragraf] 9) I stk. 3 ændres »og 12-15« til: », 12-15 og 01«.
[Territorial gyldighed for ny paragraf] Bemærkninger Til nr. 1 Med henblik på at foretage en sproglig ensretning med den resterende del af bestemmelsen indsættes »tilsvarende« i § 64 c, stk. 5, i lovforslagets § 1, nr. 10.
 Der foretages ikke en materiel ændring.
Til nr. 2 Med lovforslagets § 1, nr. 37, foreslås det at ophæve § 351, stk. 5, i lov om finansiel virksomhed, hvorefter stk. 6-10 i selv samme bestemmelse bliver stk. 5-9 som følge af en rykningsklausul.
Det medfører, at eventuelle henvisninger til § 351, stk. 6-10, skal konsekvensrettes.
På baggrund heraf foreslås det at ændre henvisningerne i § 351, stk. 8, 1. pkt., der bliver stk. 7, 1. pkt., og § 351, stk. 9, 1. pkt., der bliver stk. 8, 1. pkt., så der fremover henvises til de rette bestemmelser.
 Der foretages ikke en materiel ændring.
Til nr. 3 Med lovforslagets § 1, nr. 37, foreslås det at ophæve § 351, stk. 5, i lov om finansiel virksomhed, hvorefter stk. 6-10 i selv samme bestemmelse bliver stk. 5-9 som følge af en rykningsklausul.
Det medfører, at eventuelle henvisninger til § 351, stk. 6-10, skal konsekvensrettes.
Med henblik på at foretage de fornødne konsekvensrettelser ændres henvisningen i § 351, stk. 10, 2. pkt., der bliver stk. 9, 2. pkt., så der henvises til den rette bestemmelse.
 Der foretages ikke en materiel ændring.
Til nr. 4 For at sikre sproglig ensretning med lovforslagets § 3, nr. 14 og 17, ændres ordlyden i det foreslåede § 134, stk. 3, så der i stedet for »medlemmer« henvises til »et medlem« af den faktiske ledelse, der er ansvarlig for compliance eller hvidvaskforebyggelse.
 Der foretages ikke en materiel ændring.
Til nr. 5 Med lovforslagets § 3, nr. 19, indsættes en række henvisninger i § 152, stk. 1, i lov om betalinger, hvorefter overtrædelse af § 30, stk. 2, jf. stk. 1, nr. 3 og 4, og § 30, stk. 3, jf. stk. 2, jf. stk. 1, nr. 3 og 4, bliver strafbelagt.
Lovforslagets § 3, nr. 19, foreslås affattet på ny med henblik på at præcisere henvisningerne til de strafbelagte bestemmelser i lov om betalinger.
Med nyaffattelsen sikres det endvidere, at der er den rette angivelse af paragraftegn i straffebestemmelsen.
 Der foretages ikke en materiel ændring.
Til nr. 6 Den foreslåede nye bestemmelse, som ophæver § 1, nr. 25, i lov nr. 1490 af 23. december 2014, er en konsekvens af lovforslagets § 1, nr. 37, der ophæver § 351, stk. 5, i lov om finansiel virksomhed.
Med henblik på at foretage en konsekvensrettelse af øvrig relevant lovgivning foreslås det, at § 1, nr. 25, i lov nr. 1490 af 23. december 2014 ophæves, da bestemmelsen ikke længere er relevant som følge af den foreslåede ophævelse i lovforslagets § 1, nr. 37.
 Der foretages ikke en materiel ændring.
Til nr. 7 I lovforslagets § 17, stk. 5, er der indsat to henvisninger til den sidste lovbekendtgørelse for lov om finansiel virksomhed.
Henvisningerne er dog mere vildledende end vejledende i forhold til de nye placeringer af bemyndigelsesbestemmelserne som følge af lovforslagets ændringer i § 1, nr. 12, 20 og 23, hvorfor henvisningerne til den sidste lovbekendtgørelse udgår med ændringsforslaget.
 Der foretages ikke en materiel ændring af lovforslagets ordensbestemmelse.
Til nr. 8 Med ændringsforslag nr. 6 foreslås det at indsætte en ny paragraf i lovforslaget.
Den nye paragraf ophæver § 1, nr. 25, i lov nr. 1490 af 23. december 2014. Som konsekvens heraf skal stk. 2 i territorialbestemmelsen ændres, så den nye paragraf kan sættes helt eller delvis i kraft for Færøerne med de ændringer, som de færøske forhold tilsiger.
Til nr. 9 Med ændringsforslag nr. 6 foreslås det at indsætte en ny paragraf i lovforslaget.
Den nye paragraf ophæver § 1, nr. 25, i lov nr. 1490 af 23. december 2014. Som konsekvens heraf skal stk. 3 i territorialbestemmelsen ændres, så den nye paragraf kan sættes helt eller delvis i kraft for Grønland med de ændringer, som de grønlandske forhold tilsiger.
4. Udvalgsarbejdet Lovforslaget blev fremsat den 27. februar 2019 og var til 1. behandling den 19. marts 2019. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 3. januar 2019 dette udkast til udvalget, jf.
ERU alm. del  bilag 114. Den 27. februar 2019 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 10 spørgsmål til erhvervsministeren til skriftlig besvarelse, som ministeren har besvaret.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Merete Dea Larsen (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Carl Holst (V) Hans Christian Schmidt (V) Erling Bonnesen (V) Jane Heitmann (V) May-Britt Kattrup (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Malou Lunderød (S) Pelle Dragsted (EL) Rune Lund (EL) Rasmus Nordqvist (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
