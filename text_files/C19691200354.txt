 Efter forhandling med Fællesudvalget for Danmarks Kirketjenerforening og  

 Danmarks Kordegneforening er der af ministeriet foretaget klassificering af  

 tjenestemandsstillinger som kirketjener og kordegn i det ved lov af 18. juni  

 1969 om tjenestemandslønninger m.m. og klassificering af  

 tjenestemandsstillinger i staten, folkeskolen og folkekirken indførte  

 lønrammesystem.
I forbindelse hermed er der taget stilling til anvendelsen for disse  

 tjenestemandsgruppers vedkommende af bestemmelsen i § 18 i lov af 18. juni  

 1969 om tjenestemænd i staten, folkeskolen og folkekirken.
Ifølge denne  

 bestemmelse kan en tjenestemand for varetagelse af sådanne hverv, der må  

 betragtes som led i tjenestemandsstillingen, kun oppebære sådan løn og andre  

 ydelser, som er fastsat i medfør af loven.
Om bestemmelsens betydning for de  

 heromhandlede tjenestemandsgruppers generelle stillingsindhold henvises til  

 der nedenfor anførte.
Ved lov af 18. juni 1969 om folkekirkens lønningsvæsen m.m. er der  

 tilstræbt ensartethed med hensyn til aflønning af tjenestemandsansatte  

 kirkefunktionærer og honorarlønnede kirkefunktionærer, hvis stilling kan  

 ligestilles med en tjenestemandsstilling.
Det hedder herom i bemærkningerne  

 til lovforslagets § 32: »Endvidere tilstræbes en ordning, hvorefter  

 ikke-tjenestemandsansatte kirkefunktionærer ved kirkerne aflønnes i forhold  

 til lønrammen for en tilsvarende tjenestemandsstilling under forudsætning af,  

 at vedkommende kirkefunktionær i det mindste er halvtidsbeskæftiget ved  

 kirken.
Ikke heltidsbeskæftigede aflønnes med kvotaløn i forhold til  

 beskæftigelsens omfang«.
 Opnåelse af ensartethed i henseende til lønning forudsætter, at der  

 forudgående tilvejebringes ensartethed i henhold til stillingsindhold.
 I overensstemmelse med det foran anførte fastsætter ministeriet herved i  

 medfør af § 32 i lov om folkekirkens lønningsvæsen m.m. de nedenfor angivne  

 rammer for stillingsindhold og aflønning af kordegne og kirketjenere, hvis  

 stilling kan sidestilles med en tjenestemandsstilling.
 I Udvidet stillingsindhold.
1. i almindelighed.
Det er fastsat ved  

 cirkulærskrivelse af 6. november 1969, at tjenestemandsansatte kirketjenere  

 og kordegne fremtidig i intet tilfælde er berettiget til at modtage vederlag  

 for medvirken ved kirkelige handlinger, og altså ejheller ved kirkelige  

 handlinger for personer, der ikke har bopæl i sognet (kommunen). Særskilt  

 vederlag vil efter nævnte dato ejheller kunne ydes for medvirken ved særlige  

 gudstjenester.
 For kordegnes vedkommende er medvirken ved udsyngelse af lig, hvor  

 tradition herfor foreligger, og hver denne tradition videreføres efter  

 menighedsrådets beslutning, ligeledes inddraget under kordegnestillingen  

 generelle stillingsindhold, og særskilt honorar for denne medvirken må derfor  

 bortfalde.
Kirketjenernes tjenstlige forpligtelser er generelt udvidet til at omfatte  

 renholdelse af og tilsyn med alle til kirken hørende lokaler, herunder  

 eventuelle kontorer for præst og kordegn, konfirmandlokaler, møde- og  

 samlingslokaler, udenomsrum m.v.
Derimod kan der ikke pålægges kirketjenerne  

 tjenesteforpligtelser med hensyn til præsteboligerne og lokaler heri eller  

 med hensyn til lokaler, over hvilke kirken kun har delvis brugsret.
 Honorarer fastsat for tjeneste, der efter foranstående fremtidig omfattes  

 af stillingsindholdet, bortfalder fra den. 1. april 1970 at regne.
 Særligt bemærkes, at kirketjenere fra nævnte dato ejheller kan vederlægges  

 særskilt for vagttjeneste i kirkerne, hovedrengøring af kirken, opstilling af  

 borde m.v. ved konfirmandforberedelse samt pasning af kirkeure og klokker.
 Tilsvarende regler finder anvendelse på ikke-tjenestemandsansatte  

 kirkefunktionærer, der klassificeres i det nye lønrammesystem.
2. I det enkelte tilfælde vil der af menighedsrådet -  

 med den stadfæstende myndigheds tilslutning - kunne træffes beslutning om et  

 særligt udvidet stillingsindhold.
Man henleder herved opmærksomheden på det  

 nedenfor i afsnit III anførte om kirkefunktionærens tilslutning hertil.
 Som eksempel på et sådant udvidet stillingsindhold kan nævnes henlæggelse  

 af kasserer- og regnskabsforpligtelser samt sekretærvirksomhed for  

 menighedsrådet til kirkefunktionærstillingen.
II.
Klassificering.
Klassificeringen foretages på grundlag af en helhedsbedømmelse af  

 stillingen, således som dennes stillingsindhold er efter den almindelige og  

 en eventuel konkret stillingsudvidelse.
I det omfang kirkelige handlinger  

 lægges til grund for klassificeringen, henses til det samlede antal af  

 kirkelige handlinger, ved hvilke kirkefunktionæren medvirker, uden hensyn til  

 om handlingerne er udført for personer, der ikke har bopæl i kommunen eller  

 tilknytning til kirken, og som derfor efter de hidtil gældende regler ville  

 berettige kirkefunktionæren til særskilt vederlag.
Kirkens anseelse og størrelse vil i sig selv normalt ikke berettige til en  

 højere klassificering.
Dog vil der kunne gøres undtagelse herfra, såfremt  

 kirken er af ganske enestående art og anseelse.
 1. Kirketjenere henføres enten til lønramme 3-5 eller til lønramme 7.
Afgørende vægt i så henseende må lægges på antallet af kirkelige  

 handlinger, ved hvilke kirketjeneren medvirker.
Er antallet af kirkelige  

 handlinger betydeligt, og er kirketjenerens øvrige funktioner ved kirken af  

 sædvanligt omfang, således at den ugentlige arbejdsydelse kan vurderes til  

 ca. 40-42 timer, henføres stillingen til lønramme 7. Antallet af kirkelige  

 handlinger anses for betydeligt, såfremt det årlige antal vielser og  

 begravelser tilsammen udgør 150 eller derover.
I andre tilfælde henføres stillingen til lønramme 3-5. Undtagelse herfra  

 gøres dog i tilfælde, hvor antallet af kirkelige handlinger er betydeligt  

 uden dog at nå fornævnte mål, og hvor kirkebygningen og dens lokaler stiller  

 særlige krav til kirketjeneren.
Som eksempel herpå kan nævnes kirker, der i  

 omfattende grad benyttes til hverdagsgudstjenester og mødevirksomhed, ved  

 hvilken kirketjeneren har tilsynet med kirken og dens lokaler.
 Der vil være mulighed for i særlige tilfælde at oprykke kirketjenere, som  

 i 2 år har oppebåret slutløn i 7. lønramme, til lønramme 8. Nærmere  

 retningslinier herfor vil senere fremkomme.
2. Kordegne henføres til lønramme 7-13 eller lønramme 9-14-17 eller lønramme 14-17-20.
Klassificeringen foretages på grundlag af sognets folketal og antallet af  

 kirkelige handlinger m.m. uden hensyntagen til den arbejdsbyrde, som følger  

 af hospitalers eller fødeklinikkers beliggenhed i sognet.
Hensyn til sådanne  

 arbejdsbyrder vil derimod kunne tages ved fastsættelse af rådighedstillæg,  

 jfr. nedenfor.
Til lønramme 9-14-17 henføres kordegnestillinger i sogne med et folketal  

 på ca. 12.000 og derover.
Såfremt folketallet ikke væsentlig overstiger  

 12.000, er det tillige en forudsætning for henførelse til nævnte lønramme, at  

 antallet af kirkelige handlinger er betydeligt (årlig ca. 150 vielser og  

 begravelser tilsammen). Lige med kirkelige handlinger kan stilles  

 hverdagsgudstjenester.
Er på den anden side folketallet ikke væsentlig mindre  

 end 12.000, og er antallet af kirkelige handlinger varigt af en  

 størrelsesorden som anført, kan kordegnestillingen, såfremt det efter en  

 helhedsvurdering af stillingsindholdet skønnes rimeligt, hvorved hensyn bl.a.  

 kan tages til kordegnens forpligtelse til at varetage udsyngelser af lig,  

 henføres til lønramme 9-14-17.
 Iøvrigt henføres kordegnestillingerne til lønramme 7-13.
Besluttes (og stadfæstes) en konkret stillingsudvidelse, der bevirker en  

 væsentlig ændring i stillingsindholdet, henføres stillinger, der bortset fra  

 denne stillingsudvidelse ville være klassificeret i henholdvis lønramme 7-13  

 og lønramme 9-14-17, til henholdsvis lønramme 9-14-17 og lønramme 14-17-20.  

 Som eksempler på et sådant væsentligt ændret stillingsindhold kan nævnes  

 henlæggelse af kasserer- og regnskabsforpligtelser vedrørende kirke- og  

 kirkebetjeningskassen til kordegnestillingen samt varetagelse af ikke  

 ubetydelige kirkegårdsregnskaber.
Derimod vil kasserer- og  

 regnskabsforpligtelse vedrørende menighedsplejen, redaktørarbejde vedrørende  

 kirkeblade og lignende ikke kunne tages i betragtning.
---------- Der vil i enkelte tilfælde muligvis foreligge motivering for fravigelse af  

 de foran angivne retningslinier for klassificering af kirketjenere og  

 kordegne.
Hvor sådan motivering foreligger, skal man henstille, at  

 spørgsmålet forelægges ministeriet.
III.
Fremgangsmåden i forbindelse med klassificeringen.
 Klassificering inden for de angivne rammer af den enkelte stilling vil  

 være at foretage af vedkommende menighedsråd med tilslutning af den  

 stadfæstede myndighed (provstiudvalg/stiftsøvrighed) og efter forhandling med  

 Fællesudvalget for Danmarks Kirketjenerforening og Danmarks Kordegneforening  

 (i det følgende blot benævnt fællesudvalget). Fællesudvalgets formand er  

 kordegn Verner Jensen, Højvangsvej 7, 8900 Randers.
Efter almindelige obligationsretlige regler vil en ændring af aftalte  

 ansættelsesvilkår sædvanligvis forudsætte stillingsindehaverens indforståelse  

 hermed.
Forinden menighedsrådets beslutning om klassificering og ændret  

 stillingsindhold forelægges den stadfæstende myndighed, bør  

 kirkefunktionærens erklæring derfor indhentes.
 Iøvrigt anvendes følgende fremgangsmåde:
1. Menighedsrådets forslag til klassificering afgives  

 til den stadfæstende myndighed inden udgangen af december måned.
Samtidig  

 sendes af menighedsrådet en kopi af forslaget til fællesudvalget.
2. Der gives derpå fællesudvalget lejlighed til at  

 forhandle med menighedsrådet om de afgivne forslag. Ændringer af forslagene,  

 som måtte blive et resultat af forhandlingerne, meddeles af menighedsrådet  

 den stadfæstende myndighed.
En kopi af meddelelsen gives fællesudvalget.
3. Den stadfæstende myndighed træffer herefter endelig  

 afgørelse efter forudgående forhandling med fællesudvalget.
Forinden  

 beslutning tages om ændring af et menighedsråds indstilling, bør der gives  

 rådet mulighed for at gøre sine synspunkter gældende.
 I tilfælde, hvor kirkefunktionæren ikke kan tilslutte sig en  

 klassificering, hvorom der er enighed mellem menighedsråd, stadfæstende  

 myndighed og fællesudvalget, vil der ikke kunne bevilges kirkefunktionæren  

 andre løntillæg (herunder rådighedstillæg) and allerede aftalte læntillæg,  

 såfremt den samlede lønning derved vil overstige lønningen i henhold til den  

 foretagne klassificering i lønrammesystemet.
 Såfremt der ikke mellem fællesudvalget, ,menighedsrådet og den  

 stadfæstende myndighed kan opnås enighed om klassificeringen, skal man  

 henstille, at sagen forelægges ministeriet til udtalelse.
IV.
Ikke heltidsbeskæftigede kirketjenere og kordegne.
Kirketjenere og kordegne, som ikke kan anses for heltidsbeskæftigede i  

 folkekirken, men som dog har deres hovedvirksomhed i folkekirken,  

 klassificeres i henholdsvis lønramme 3-5 og lønramme 7-13 med en kvota af  

 lønningen i vedkommende lønramme svarende til beskæftigelsesgraden i forhold  

 til fuldtidsbeskæftigelse.
Antages antallet af ugentlige tjenestetimer  

 eksempelvis at være ca. 30, ansættes kvoten til 3/4.
 Kirketjener- og kordegnestillinger, der betjenes som bibeskæftigelse,  

 aflønnes som hidtil med et honorarbeløb.
V.
Rådighedstillæg.
Der er herfra over for ministeriet for statens lønnings- og pensionsvæsen  

 stillet forslag om ydelse af et rådighedstillæg til tjenestemandsansatte  

 kirketjenere og kordegne for forskudt arbejdstid og tjeneste på søn- og  

 helligdage.
Det er samtidig foreslået, at dette tillæg kan differentieres  

 under hensyntagen til rådighedstjenestens vekslende omfang.
 Rådighedstillæg vil være at udbetale ikke-tjenestemandsansatte  

 kirketjenere og kordegne, hvis stilling kan sidestilles med en  

 tjenestemandsstilling, efter tilsvarende regler, som forventes fastsat for  

 tjenestemænd.
VI.
Indplacering og lønning i de nye lønrammer m.v.
1. Indplacering.
Kirketjenere og kordegne indplaceres i den lønramme,  

 hvortil de henføres, på det løntrin, der ligger nærmest over den hidtil  

 udbetalt lønning, hvorved bortses fra stedtillæg.
Såfremt kirkefunktionæren  

 hidtil har været aflønnet med en tjenestemandslignende lønning, foretages  

 indplaceringen på grundlag af den dertil svarende nettoløn, d.v.s.  

 tjenestemandslønningen med fradrag af et beløb svarende til normalt  

 pensionsbidrag (3 1/2%). Har kirkefunktionæren ved siden af en  

 tjenestemandslignende lønning oppebåret et særskilt honorar for et hverv, der  

 i forbindelse med klassificeringen henlægges under stillingsindholdet, sker  

 indplaceringen på grundlag af den samlede nettolønnings- og honorarydelse.
 Indplaceringen foretages med virkning fra den 1. juli 1969 og skal  

 følgelig ske på grundlag af udbetalt lønning i juni måned d.å.
 Vedlagte tabeller 3-6 viser indplaceringen i de nye lønrammer fra løntrin  

 i de hidtidige lønklasser.
2. Lønstigning i tiden 1/7 1969 - 30/9 1970. Lønstigningen pr. 1. juli  

 1969 begrænses ligesom for tjenestemænd til 3% af hidtil udbetalt lønning  

 (bruttolønning) inklusive stedtillæg.
Ved beregningen foretages ikke som ved  

 indplaceringen fradrag svarende til normalt pensionsbidrag.
Fra den 1. april  

 1970 at regne forhøjes lønningen med halvdelen af et eventuelt overskydende  

 beløb »fradragsbeløbet« og pr. 1. oktober 1970 med resten.
3. Alderstillæg.
Kirkefunktionæren oprykkes til næste løntrin fra den  

 dato, da den pågældende efter den hidtidige aflønningsform ville have opnået  

 alderstillæg, dog senest fra den 1. juli 1971. I enkelte tilfælde sker  

 oprykning først sidstnævnte dato, uanset at alderstillæg ville være opnået  

 forinden.
Disse tilfælde er angivet på tabellerne 3-6 med x). I tiden 1/7  

 1969 - 30/9 1970 fradrages et eventuelt »fradragsbeløb«, jfr. punkt  

 2, i lønningen på det pågældende løntrin.
 Tabel 1 udviser lønningen på de enkelte løntrin i lønrammerne, hvortil  

 skal lægges dyrtidstillæg og stedtillæg, jfr. punkt 4 og 5.
 Oprykning fra et løntrin i en lønramme til det næste finder sted, når  

 tjenestemanden 2 år har oppebåret løn på samme løntrin.
 Kirketjenere i lønramme 3 oprykkes efter 2 års tjeneste til lønramme 5.  

 Kirketjenere, der indplaceres i lønrammesystemet den 1. juli 1969, oprykkes  

 dog til lønramme 5 allerede ved opnåelse af 1. alderstillæg.
 For kordegne placeret i lønrammerne 7-13, 9-14-17 og 14-17-20 sker  

 oprykning til højere lønramme, indenfor de lønrammer hvortil de er henført,  

 når de pågældende i 2 år har oppebåret slutløn i den lavere lønramme.  

 Oprykningen er dog betinget af, at de pågældendes tjenestelige forhold i  

 enhver henseende har været tilfredsstillende.
4. Dyrtidstillæg.
Til lønnen ifølge lønrammen ydes dyrtidstillæg, jfr.  

 tabel 1, hvor størrelsen af dyrtidstillægget pr. juli og pr. 1. oktober 1969  

 er angivet.
 Om beregningen af lønningen pr. 1/7 1969 henvises til det foran anførte.  

 Lønningen pr. 1/10 1969 udgør lønnen ifølge vedkommende løntrin med tillæg af  

 dyrtidstillæg og stedtillæg, men med fradrag af det for den pågældende  

 beregnede »fradragsbeløb«, jfr. punkt 2.
5. Stedtillæg ydes med beløb, der varierer såvel efter tjenestested som  

 efter løntrin.
Stedtillæg beregnes som et grundbeløb med tillæg af  

 dyrtidstillæg, jfr. punkt 4. Tabel 2 udviser stedtillægssatserne på de  

 enkelte løntrin i de heromhandlede lønrammer inklusive dyrtidstillæggene pr.  

 1/7 og 1/10 1969. Man skal henstille, at stiftsøvrigheden i forbindelse med  

 klassificeringens godkendelse giver menighedsrådet meddelelse om  

 stedtillægssatsen for det pågældende tjenestested.
 6. Personligt tillæg ydes i følgende tilfælde:
a.
Såfremt indplacering i lønrammesystemet medfører lønnedgang for  

 kirkefunktionæren, udbetales der ham et personligt tillæg svarende hertil.
b.
Har bortfald af særskilte honorarer, jfr. foran, betydet en nedgang i  

 samlet indtægt ved kirken, kan der til udligning af denne nedgang ydes et  

 personligt tillæg.
c.
Såfremt kirkefunktionæren ved opnåelse af alderstillæg inden den 1.  

 juli 1971 ville have opnået en højere udbetalt lønning efter det hidtidige  

 lønsystem, end han opnår ifølge lønrammen, udbetales differencen ham som et  

 personligt tillæg.
De under a-c nævnte personlige tillæg bortfalder helt eller delvis ved  

 opnåelse af højere lønning og stedtillæg.
Forhøjelse af dyrtidstillæget  

 fradrages dog ikke i de personlige tillæg.
 Ydelse af rådighedstillæg, jfr. afsnit V, medfører hel eller delvis  

 bortfald af de under b nævnte, personlige tillæg, men har ikke indflydelse på  

 personlige tillæg efter punkt a og c.
 Man skal anmode stiftsøvrigheden om at ville yde menighedsrådene fornøden  

 bistand ved beregningen af personlige tillæg.
VII.
Medhjælp.
 Det er ved klassificeringen forudsat, at der bevilges kirkefunktionæren  

 medhjælp, såfremt hans tjenestetid varigt overstiger ca. 42 timer ugentlig.
VIII.
Anvendelsesområde.
 Nærværende cirkulærskrivelse finder anvendelse på kirketjener- og  

 kordegnestillinger i byer og større bymæssige bebyggelser.
 Der vil senere blive udsendt retningslinier for klassificeringen af  

 organiststillinger, kirkegårdsinspektørstillinger og visse andre stillinger  

 ved kirkegårdsvæsnet i byerne.
Derimod kan der ikke forventes udsendt vejledning herfra om aflønning af landsbygravere og andre kirkefunktionærer i landsogne.
---------- Om de stedfundne klassificeringer i stiftet udbeder ministeriet sig  

 indberetning.
 P.M.V.
Aug.
Roesen /K.
Bagger fm.
