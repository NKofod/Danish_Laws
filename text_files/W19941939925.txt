Dobbeltbesk. mutual agreement -	Dobbeltbeskatning -	løn -	arbejdsgiver -	mutual agreement Reference: KBL § 21, stk. 2, SSL § 2, stk. 1, litra a,  

 Dobbeltbeskatningsoverenskomsten med Storbritannien, artikel 15, stk. 2 og LV  

 1993 D.E Storbritannien Et revisionsfirma anmodede som repræsentant for A Ltd. i  

 Storbritannien om, at der indledtes forhandlinger mellem de danske kompetente  

 myndigheder og de kompetente myndigheder i Storbritannien i henhold til  

 artikel 24.
 Anmodningen vedrørte beskatningsretten til en række britiske  

 ansattes løn og dermed fortolkning af  

 dobbeltbeskatningsoverenskomstens artikel 15, stk. 2, idet A Ltd. af de  

 danske skattemyndigheder blev anset for arbejdsgiver i 1991. Hovedparten af  

 de ansatte havde således også A Ltd. som arbejdsgiver i 1990.
A Ltd. havde siden december 1989 udført arbejde på den danske  

 kontinentalsokkel ifølge kontrakter med C A/S, Danmark.
Arbejdet blev  

 udført med to borerigge.
 A Ltd. blev af de danske skattemyndigheder anset for skattepligtig til  

 Danmark ifølge den danske selskabsskattelov § 2, stk. 1, litra a, idet  

 selskabets arbejde med mobile borerigge blev anset for at udgøre et  

 fast driftssted i Danmark ifølge dobbeltbeskatningsoverenskomstens  

 artikel 5, stk. 3 (bygge- og anlægsarbejde i 12 måneder). Dette  

 medførte, at Danmark havde beskatningsretten til de ansattes  

 løn fra første dag ifølge  

 dobbeltbeskatningsoverenskomstens artikel 15, stk. 2.
De danske skattemyndigheder meddelte dette til A Ltd. i april 1991,  

 hvorefter A Ltd. accepterede, at der forelå fast driftssted.
Samtidig  

 blev det oplyst, at A Ltd. havde indgået aftale med det 100k-ejede  

 datterselskab B Ltd., som skulle stille mandskab til rådighed for  

 riggene fra 1. januar 1991.
 Revisionsfirmaet havde derfor overfor de danske skattemyndigheder  

 anført, at det var datterselskabet B Ltd., som var arbejdsgiver i 1991  

 i henhold til en serviceaftale vedrørende 1991 mellem A Ltd. og B  

 Ltd., og at de britiske ansatte var udlejet til A Ltd.
Da B Ltd. ikke har fast driftssted i Danmark, havde Danmark efter  

 revisionsfirmaets opfattelse ikke beskatningsretten til medarbejdernes  

 løn i 1991 ifølge dobbeltbeskatningsoverenskomstens art. 15,  

 stk. 2, idet Storbritannien efter den gamle overenskomst anså udlejeren  

 for at være den overenskomstmæssige arbejdsgiver.
Der  

 forelå derfor efter revisionsfirmaets opfattelse ikke pligt til at  

 indeholde 30 pct. kulbrinteskat af de ansatte, der udførte arbejde  

 på riggene i under 183 dage i 1991.
 Det fremgik af revisionsfirmaets oplysninger, at der ikke forelå  

 ansættelseskontrakter mellem B Ltd. og de ansatte.
Af de indsendte lønoplysningssedler fremgik alene, at B Ltd.  

 foretog lønudbetalingen og trak engelsk skat og social security.
B  

 Ltd.'s opgaver fremgik tilsvarende af den serviceaftale der forelå  

 mellem B Ltd. og A Ltd. vedrørende 1991.
 Af kontrakten mellem A Ltd. og C A/S fremgik det, at det var A Ltd., der  

 skulle sørge for og betale for et antal medarbejdere med nogle  

 nærmere angivne minimumskvalifikationer.
 Af serviceaftalen mellem B Ltd. og A Ltd. fremgik det, at A Ltd. skulle  

 godkende personalet skriftligt forud for betaling af omkostninger og  

 lønninger.
Det fremgik også af et referat af et møde den 15. januar 1991  

 mellem repræsentanter for A Ltd. og B Ltd. vedrørende  

 serviceaftalen, at B Ltd. havde accepteret at overtage alle A Ltd's ansatte  

 ombord på de to borerigge.
De ansættelsesbetingelser for de  

 forskellige jobkategorier, som var gældende i  

 ansættelsesforholdet med A Ltd. skulle ifølge aftalen også  

 gælde i forholdet til B Ltd., ligesom nyansatte skulle have samme  

 betingelser. Ændringer i disse betingelser ville blive meddelt B Ltd.  

 af A Ltd.
Det fremgik tilsvarende af serviceaftalen, at B Ltd. ikke kunne  

 ændre ansættelsesbetingelserne uden at A Ltd. var enig heri.
B  

 Ltd's opgave bestod blandt andet i at sørge for personale til A Ltd,  

 efter nærmere aftale med A Ltd. f.s.a. antal, kategorier, løn og  

 personalegoder.
 Told- og Skatteregionen havde via A Ltd. s skatteregnskaber konstateret,  

 at løn, arbejdsgiveromkostninger m.v. var fratrukket på samme  

 måde for 1991 som i 1990. Det fremgik også af serviceaftalen, at  

 A Ltd. betalte løn, sygebetaling, overtidsbetaling, pension,  

 forsikringer m.v. til medarbejderne samt serviceomkostninger til B Ltd.
Ifølge serviceaftalen skulle B Ltd. gøre alt for at yde A  

 Ltd. en service, som understøttede A Ltd.'s virksomhed.
Til  

 gengæld ville A Ltd. ikke holde B Ltd. ansvarlig, men ville beskytte B  

 Ltd. mod tab, krav, omkostninger m.v., som havde en forbindelse med denne  

 service, medmindre det skyldtes grov uagtsomhed fra B Ltd's side.
Revisionsfirmaet havde oplyst, at ansættelsen af off shore personale  

 i praksis generelt foregik på den måde, at der først blev  

 indgået en mundtlig aftale mellem parterne.
Derefter blev denne aftale  

 bekræftet skriftligt, normalt efter at medarbejderen havde  

 påbegyndt arbejdet.
Frem gangsmåden blev anvendt, fordi det ofte  

 var uforudsigeligt, hvornår der krævedes ekstra personale for at  

 udføre en arbejdsopgave indenfor den givne tidsfrist.
Det oplystes også, at såfremt en medarbejder ikke havde de  

 kvalifikationer, som krævedes af kontraktspartneren, ville denne  

 nægte at betale for det arbejde, som den ukvalificerede medarbejder  

 havde udført.
Revisionsfirmaet bemærkede dog, at B Ltd. og de  

 øvrige udlejere af arbejdskraft, naturligvis ikke var interesseret i  

 at få et dårligt forhold til fremtidige forret ningsforbindelser,  

 og dette var formentlig grunden til, at der ikke var konstateret  

 tilfælde, hvor ukvalificerede medarbejdere var blevet ansat.
Told- og Skattestyrelsen var på baggrund af de oplysninger der  

 forelå af den opfattelse, at A Ltd. fortsat var de britiske  

 medarbejderes arbejdsgiver i 1991. Der blev særlig lagt vægt  

 på serviceaftalen og den detaljerede styring af medarbejdernes  

 løn, kvalifikationer og øvrige ansættelsesforhold som A  

 Ltd. foretog kombineret med at A Ltd. betalte løn- og andre  

 arbejdsgiveromkostninger og havde ansvaret for udførelsen af  

 borearbejdet ifølge kontrakter med C A/S.
Desuden blev der lagt  

 vægt på, at der ikke forelå ansættelseskontrakter  

 mellem B Ltd. og de ansatte, og at B Ltd. i forhold til A Ltd. blot forestod  

 nogle administrative service opgaver mod betaling.
 Skattemyndighederne i Storbritannien var enige i, at A Ltd. måtte  

 anses for de ansattes reelle arbejdsgiver også i 1991 baseret på  

 en vurdering af serviceaftalen og på det faktum, at der ikke  

 forelå ansættelseskontrakter mellem B Ltd. og de britiske  

 medarbejdere.
 Disse medarbejdere forblev dermed skattepligtige til Danmark ifølge  

 overenskomstens artikel 15, stk. 2 i 1991. Medarbejdere hjemmehørende  

 i Storbritannien kunne som konsekvens heraf kræve lempelse for den  

 danske skat i Storbritannien ifølge overenskomstens artikel 22, stk.  

 1, litra a.
