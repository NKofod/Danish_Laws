 I medfør af § 43, stk. 5, i militær retsplejelov, lov nr. 218 af 26.
 april 1973, fastsættes:
 Kapitel 1. Disciplinarnævn.
 § 1.  Der oprettes et disciplinarnævn for hvert  

 rettergangsområde.
 Stk. 2.  Disciplinarnævnet består af en auditør som  

 formand samt to andre medlemmer, hvoraf den ene såvidt muligt skal være en  

 talsmand og af samme grad som den, der er blevet pålagt disciplinarmidlet,  

 medens den anden skal være dennes foranstående.
 Stk. 3.  Er den auditør, der er udpeget er udpeget som  

 formand, forhindret, udpeger generalauditøren en anden auditør til at  

 varetage hvervet.
Stk. 4.  I sager mod værnepligtige menige udtager  

 formanden efter tur et menigt medlem af det i kap.
IV i lov nr. 244 af 7.  

 juni 1967 om samarbejdsregler i forsvaret nævnte kontaktudvalg som medlem af  

 nævnet.
I sager mod andet personel udtager formanden efter samråd med  

 rettergangschefen et medlem, der såvidt muligt skal være af samme grad som  

 den, der er blevet pålagt disciplinarmidlet.
 Stk. 5.  Rettergangschefen udpeger for sit  

 rettergangsområde fra 3 til 9 befalingsmænd, normalt officerer, blandt hvilke  

 formanden efter tur udtager et medlem af disciplinarnævnet, der skal være en  

 foranstående i forhold til den, der er blevet pålagt disciplinarmidlet.
 § 2.  Ingen må deltage som medlem i en sags  

 behandling, hvis der foreligger omstændigheder, som er egnet til at svække  

 tilliden til hans upartiskhed i sagen.
 Stk. 2.  Disciplinarnævnet afgør selv, om et medlem ikke  

 kan deltage i behandlingen af en sag som følge af bestemmelsen i stk. 1.
 § 3.  Nævnets medlemmer har tavshedspligt med hensyn  

 til, hvad de erfarer ved sagernes behandling i nævnet.
§ 4.  Den, der er blevet pålagt et disciplinarmiddel  

 af en rettergangschef, kan forlange sagen indbragt for disciplinarnævnet ved at fremsætte skriftlig eller mundtlig begæring herom:
 § 5.  Formanden kan bestemme, om indbringelse af en  

 sag for nævnet skal medføre, at udståelsen af disciplinarmidlet udsættes, til  

 nævnet har truffet afgørelse i sagen.
 § 6.  Formanden tilrettelægger nævnets arbejde og  

 leder forhandlingerne under møderne.
 Stk. 2.  Han kan foranledige sagen yderligere undersøgt  

 inden forhandlingen i nævnet.
Stk. 3.  Han afgør, om eller i hvilket omfang tilhørere  

 skal have adgang til at overvære møderne.
Stk. 4. Han afgør, om eventuel  

 bevisførelse skal foregå umiddelbart for nævnet eller til rapport eller på  

 anden måde.
 § 7.  Den, der har indbragt en sag for nævnet, har ret  

 til - eventuelt sammen med en talsmand - at udtale sig umiddelbart for dette,  

 medmindre særlige hensyn taler imod det.
§ 8.  Nævnets afgørelse kan gå ud på afvisning af  

 sagen, stadfæstelse, ophævelse eller ændring af det påklagede  

 disciplinarmiddel.
Afgørelsen træffes ves stemmeflerhed.
Er der ikke flertal  

 for en afgørelse, træffes denne af formanden.
 § 9.  Nævnets afgørelse udfærdiges skriftligt og  

 underskrives af formanden.
 Stk. 2.  Afgørelsen sendes til vedkommende  

 rettergangschef, som herefter foretager det videre fornødne i sagen.
 Stk. 3.  Hvis det disciplinarmiddel, der er indbragt for  

 nævnet, allerede er udstået, og nævnets afgørelse indebærer en formildelse,  

 fastsætter formanden efter samråd med rettergangschefen en passende  

 kompensation herfor.
 Kapitel 2. Ankenævnet.
§ 10.  Ankenævnet, der oprettes af forsvarsministeren,  

 består af en formand og to andre medlemmer.
Formanden skal være en civil  

 person, der opfylder betingelserne for at kunne beskikkes som landsdommer, De  

 øvrige medlemmer er generalauditøren og en advokat, der udpeges af  

 Advokatrådet.
 § 11.  Disciplinarnævnets afgørelser kan såvel af  

 rettergangschefen som af den, der er blevet pålagt et disciplinarmiddel,  

 forlanges indbragt for ankenævnet.
 Stk. 2.  Indbringelse af en sag for ankenævnet sker ved  

 indgivelse af skriftlig eller mundtlig anmodning herom til formanden for det  

 disciplinarnævn, hvis afgørelse påklages.
 Stk. 3.  Formanden for disciplinarnævnet indsender sagen  

 til ankenævnet.
 § 12.  Reglerne i kapitel 1 finder med fornødne  

 lempelser tilsvarende anvedndelse, idet behandlingen af en sag i ankenævnet  

 dog foregår på grundlag af det i sagen foreliggende skriftlige materiale,  

 medmindre nævnet bestemmer andet.
 § 13.  Ankenævnets afgørelse kan ikke indbringes for  

 domstolene eller forsvarsministeren.
 Kapitel 3. Ikrafttræden.
 § 14.  Bekendtgørelsen træder i kraft den 1. april  

 1974.
 Forsvarsministeriet, den 11. marts 1974.
 Brøndum.
/V.
Gyde.
