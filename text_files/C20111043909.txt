Rigsadvokatmeddelelsen, afsnittet: Meddelelse om Landbrugsministeriets støttelovgivning 22. september 2011 Det er aftalt med Landbrugsministeriet, at politianmeldelse med efterfølgende efterforskning i sager om overtrædelse af Landbrugsministeriets støttelovgivning bør ske efter følgende retningslinier:
 Såfremt der foreligger oplysninger om, at modtageren af ydelser i henhold til landbrugets støttelovgivning helt eller delvis har været uberettiget til at modtage ydelsen, bør der indgives politianmeldelse med henblik på nærmere politimæssig efterforskning i følgende tilfælde:
  Hvis der foreligger formodning om en åbenbar bedragerisituation.
 Hvis det ikke kan udelukkes, at der foreligger forsæt til bedrageri, og når  modtageren tidligere uberettiget har modtaget støtte, eller  de forhold, der gør modtageren helt eller delvis uberettiget til støtte, må antages at have foreligget allerede ved støttens tildeling, eller  der er tale om uberettiget modtagelse af beløb på mere end 20.000 kr., eller  der er tale om uberettiget modtagelse af støtte i en periode på over 1 år.
