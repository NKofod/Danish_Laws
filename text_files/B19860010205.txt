 I henhold til § 8, stk. 2, i lov nr. 202 af 22. maj 1985 om frikommuner  

 meddeles:
 § 1.  Indenrigsministeren har den 27. februar 1986  

 godkendt frikommuneregulativ nr. 4 for Esbjerg kommune om  

 rammedriftsbevillinger.
 § 2.  Det i § 1 nævnte frikommuneregulativ indebærer,  

 at følgende bestemmelser på særlige opgaveområder ikke gælder i Esbjerg  

 kommune:
 Indenrigsministeriets mindstekrav til bevillingsbindingen for  

 driftsbevillinger knyttet til hovedfunktion og dranst og bestemmelserne om  

 kontering af udgifter og indtægter i forbindelse hermed fastsat henholdsvis i  

 afsnit 6.3.1 A og afsnit 3 i indenrigsministeriets »Budget- og  

 regnskabssystem for kommuner og amtskommuner«, jfr. § 38, stk. 2, og §  

 54, stk. 1, i lovbekendtgørelse nr. 313 af 20. juni 1984 om kommunernes  

 styrelse.
 § 3.  Det i § 1 nævnte frikommuneregulativ træder i  

 kraft den 1. april 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
