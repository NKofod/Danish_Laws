Betænkning afgivet af Forsvarsudvalget den 4. maj 2005 Betænkning over I.
Forslag til militær straffelov II.  

 Forslag til militær retsplejelov III.  

 Forslag til militær disciplinarlov [alle af forsvarsministeren (Søren Gade)] 1. Ændringsforslag Forsvarsministeren har stillet 2 ændringsforslag til det under I  

 nævnte lovforslag, 2 ændringsforslag til det under II nævnte lovforslag og 1  

 ændringsforslag til det under III nævnte lovforslag.
2. Udvalgsarbejdet Lovforslagene blev fremsat den 23. februar 2005 og var til 1.  

 behandling den 11. marts 2005. Lovforslagene blev efter 1. behandling henvist  

 til behandling i Forsvarsudvalget.
Møder Udvalget har behandlet lovforslagene i 3 møder.
Tidligere behandling Lovforslagene er stort set uændrede genfremsættelser af lovforslagene  

 L  

 68, L  

 69 og L 70  

 fra folketingsåret 2004-05, 1. samling.
De spørgsmål, der blev stillet ved  

 behandlingen af L  

 68, L  

 69 og L 70, er blevet omdelt i udvalget.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra Amnesty International og Rehabiliterings- og  

 Forskningscentret  

 for Torturofre (RCT).
Deputationer Endvidere har Rehabiliterings- og Forskningscentret for  

 Torturofre (RCT) mundtligt over for udvalget redegjort for sin holdning til  

 lovforslagene.
Spørgsmål Udvalget har stillet 14 spørgsmål til forsvarsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller de under I, II og III nævnte lovforslag til  

  

 vedtagelse  

  

 med de dertil af  

 forsvarsministeren stillede ændringsforslag.
Venstres, Socialdemokratiets og Det Konservative Folkepartis  

 medlemmer af udvalget bemærker, at f  

 ormålet  

 med de 3 lovforslag er at afløse den nuværende militære straffe- og  

 retsplejelov  

 fra 1973. Lovforslagene bygger på betænkning nr. 1435/2004 om den militære  

 straffelov, retsplejelov og disciplinarlov.
Lovforslagene indebærer en  

 gennemgribende og tiltrængt revision af det militære straffe- og  

 disciplinarsystem.
Lovforslagene hviler i alt  

 væsentligt på et langvarigt og grundigt udvalgsarbejde, jf. herved ovennævnte  

 betænkning, hvor der var deltagelse af såvel juridiske eksperter og militære  

 ledere som repræsentanter for de værnepligtige og faglige organisationer i  

 forsvaret.  Det må tillægges afgørende vægt, at dette udvalg på nær et  

 enkelt medlem har vurderet, at der fortsat er behov for et særligt militært  

 straffe- og disciplinarsystem også i fredstid.
Det er helt centralt også for  

 de  

 nuværende opgaver i dansk forsvar, at soldaterne allerede i fredstid får  

 deres  

 pligter ind på rygraden, ligesom der må være mulighed for en hurtig og  

 effektiv  

 indgriben over for de ganske få, der ikke følger reglerne.
Betænkning nr. 1435/2004  

 er stort set afgivet i enighed og efter flertallets opfattelse med en fin  

 indre  

 balance både set i forhold til de interesser og hensyn, som skal varetages,  

 og  

 de retsgarantier, som en sådan lovgivning nødvendigvis skal indeholde.
Dette  

 afspejles også i de foreliggende lovforslag.
 De 3 lovforslag indebærer  

 efter Vs, Ss og KFs opfattelse, at det militære straffe- og  

 disciplinarsystem  

 nu fremstår mere fleksibelt og i tråd med den hverdag, som er gældende for et  

 moderne dansk forsvar, herunder ikke mindst den omfattende omstrukturering og  

 opgaveændring, som forsvaret har gennemgået de seneste år.
 Samtidig sker der i  

 forhold til den gældende lovgivning en ikke ubetydelig afkriminalisering, og  

 der sker en klar adskillelse af strafansvaret og disciplinaransvaret, hvilket  

 blandt andet kommer til udtryk gennem forslaget til en selvstændig militær  

 disciplinarlov.
 Det har særlig været  

 overvejet, i hvilket omfang en indskærpelse af torturforbuddet burde  

 indarbejdes  

 i den militære straffelov set i forhold til FNs Torturkomités  

 opfordring til,  

 at dette forbud særligt understreges i landenes nationale lovgivning.
Den militære straffelov  

 omhandler kun forsvarets forhold og gælder kun for militært personel på nær i  

 nogle ganske få situationer under væbnet konflikt.
Begrebet tortur er efter  

 de  

 forskellige internationale konventioner derimod bredere og dækker mere end  

 forsvarets forhold.
Den danske straffelov  

 indeholder en række bestemmelser om bl.a. vold, ulovlig tvang, trusler om  

 vold  

 m.v. og forbrydelser begået i offentlig tjeneste.
Disse bestemmelser, der  

 også  

 omfatter militærpersonel, indebærer, at alle handlinger, som kan betegnes som  

 tortur, allerede vil kunne straffes efter gældende lovgivning.
 En særskilt fremhævelse af  

 torturforbuddet alene i den militære straffelov vil medføre en unødig  

 mistænkeliggørelse af forsvarets personale.
 Som også påpeget af  

 forsvarsministeren i dennes seneste svar til udvalget derom (spørgsmål nr. 13  

 -  

 L 54) må det centrale i spørgsmålet om torturforbuddet og militært personel  

 være, at den enkelte soldat, det være sig en menig eller en befalingsmand, er  

 fuldstændig på det rene med, hvad tortur er, og hvad den enkelte soldat må og  

 ikke må.
 For at understrege dette  

 forhold har forsvarsministeren oplyst, at ministeren vil anmode forsvarets  

 myndigheder om at udarbejde en intern forskrift, som understreger og  

 indskærper  

 torturforbuddet, og som med henvisning til de relevante konventioner nærmere  

 beskriver tortur, herunder angiver praktiske eksempler på, hvad der under  

 forsvarets forhold vil være tortur, suppleret med oplysning om, hvilke  

 straffebestemmelser sådanne handlinger vil kunne være omfattet af.
 Der skal endvidere angives  

 nogle klare retningslinjer for, hvem, herunder hvilke kommandomyndigheder,  

 der  

 har ansvaret for instruktion og tilsyn med det relevante mandskab, og hvem  

 der  

 skal gribe ind, såfremt der opstår mistanke eller formodning om, at der er  

 foregået handlinger, der kan karakteriseres som tortur.
På denne baggrund er det Vs,  

 Ss og KFs opfattelse, at det ikke findes formålstjenligt at  

 inkorporere et  

 særskilt forbud mod tortur alene i den militære straffelov.
Derimod findes  

 forsvarsministerens forslag om at understrege torturforbuddet som anført  

 ovenfor  

 hensigtsmæssigt.
Det er Socialdemokratiets  

 opfattelse, at FNs torturkonvention bør inkorporeres i dansk ret, jf.  

 beslutningsforslag  

 nr.
B 13 af 7. oktober 2004, folketingsåret 2004-05, 1. samling.
En  

 inkorporering vil blandt andet indebære øget opmærksomhed og større  

 bevidsthed  

 om konventionen og have en væsentlig national og international signalværdi.
 Dansk Folkepartis medlemmer af udvalget  

 tilslutter sig lovforslagene, men bemærker, at der i bemærkningerne til §  

 18 i det under I nævnte lovforslag fremkommer en direkte sproglig  

 selvmodsigelse.
I § 18 står der at læse: »Den  

 overordnede, der forsætligt ved handling eller i ord groft krænker en  

 underordnet,  

 straffes med bøde eller fængsel indtil 6 måneder.« Det er ikke så meget  

 ordlyden i § 18, der er problemet, men derimod den begrundelse, der gives på  

 side 36 i bemærkningerne til lovforslaget.
Her står der, at »handlingen  

 eller udsagnet skal derimod ud fra en objektiv vurdering være egnet til at  

 virke krænkende.« Dansk Folkeparti  

 anerkender ikke denne begrundelse, idet enhver vurdering altid er  

 og  

 vil være subjektiv.
Derfor burde denne sproglige selvmodsigelse være taget ud  

 af lovforslaget.
 Et  

  

 mindretal  

  

 i udvalget (RV) indstiller det under I nævnte lovforslag  

 til  

  

 forkastelse  

  

 ved 3. behandling og  

 de under II og III nævnte lovforslag til  

  

 vedtagelse  

  

 med de dertil stillede ændringsforslag.
Lige retssikkerhed for  

 alle er et grundlæggende princip for Det Radikale Venstre.
Dette princip er  

 afgørende for Det Radikale Venstres stillingtagen til spørgsmålet om en  

 militær  

 straffelov.
Det Radikale Venstre anser i det daglige det danske forsvar som  

 en  

 arbejdsplads på lige fod med andre danske arbejdspladser.
Derfor skal de  

 ansatte i forsvaret også være underlagt de samme strafferegler som alle  

 andre.  

 Samtidig lægger Det Radikale Venstre stor vægt på det internationale aspekt i  

 forsvarets arbejde.
I internationale missioner  

 kan danske soldater komme i situationer, hvor grove pligtforsømmelser eller  

 uagtsomhed kan have voldsomme konsekvenser.
Det Radikale Venstre anerkender  

 derfor behovet for, at der her gælder særlige strafferegler.  Men disse  

 særlige forhold gør sig ikke gældende under normale forhold i Danmark.
Her  

 forekommer en særlig militær straffelov retssikkerhedsmæssigt problematisk.  

 Denne problematik underbygges af, at politibetjente ikke er underlagt en  

 særlig  

 straffelov.
Også politibetjente er bevæbnede, og også her er der behov for  

 klare kommandoveje og disciplin.
Hvis politiet kan fungere tilfredsstillende  

 uden en særlig straffelov, kan samme forhold gælde for forsvaret.
Som følge  

 heraf gælder, at den militære straffelov alene bør gælde for personel i  

 international tjeneste.
Det er vigtigt for Det Radikale  

 Venstre, at FNs torturkonvention skrives ind i dansk lovgivning  

 generelt og  

 derfor også i den militære straffelov.
Danmark søger aktivt internationalt at  

 fremme respekten for menneskerettigheder og den humanitære folkeret.
Derfor  

 bør  

 Danmark gå foran med et eksempel til efterfølgelse.
Det er således ikke  

 tilfredsstillende, at torturforbuddet skal findes spredt i den almindelige  

 straffelov.
Det skal gøres klart for udsendte soldater, at der påhviler dem  

 klare krav og et særligt ansvar.
De verserende sager fra Irak viser desværre,  

 at der er uklarhed vedrørende tortur.
Det er ikke holdbart.
Netop fordi  

 danske  

 soldater udsendt til verdens brændpunkter skal udvise et særligt ansvar og  

 udgøre et positivt eksempel, skal disse være underlagt klare krav.
 Et  

  

 andet mindretal  

  

 i udvalget (SF) vil redegøre for sin stilling til  

 lovforslagene og de dertil stillede ændringsforslag ved 2. behandling.
 Et  

  

 tredje mindretal  

  

 i udvalget (EL) vil redegøre for sin stilling til  

 lovforslagene og de dertil stillede ændringsforslag ved 2. behandling.
 Enhedslistens medlem af  

 udvalget ønsker forslagene til fornyet behandling i udvalget efter 2.  

 behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag til I.
Forslag til  

 militær straffelov Af  

 	  

  

 forsvarsministeren,  

  

 tiltrådt af et  

  

 flertal  

  

 (V, S, DF og KF):
Til § 9 1)  

  

 Paragraffen  

 affattes således:
»§ 9.  

  

 Det forhold, at  

 en strafbar handling er begået efter ordre fra en overordnet, fritager ikke  

 den, som har begået handlingen, for strafansvar, medmindre denne var  

 forpligtet  

 til at adlyde ordrer fra den overordnede og ikke vidste, at ordren var  

 ulovlig,  

 og ordren ikke var åbenbart ulovlig.« [Præcisering af teksten] Til § 40 2)  


  

 Stk. 1  

  

 affattes således:
»Denne lov træder i kraft den 1. januar 2006.« [Ændret ikrafttrædelsesdato] Bemærkninger Til nr. 1 Gældende militær straffelov indeholder i § 9 en bestemmelse om,  

 under hvilke betingelser en underordnet er straffri ved at efterkomme en  

 tjenstlig ordre, selvom han herved begår en strafbar handling.
 Et mindretal bag betænkningen om den militære straffelov,  

 retsplejelov og disciplinarlov 1435/2004 har med det formål at tilnærme  

 bestemmelsen til artikel 33 i statutten for Den Internationale Straffedomstol  

 og herved over for det militære personel klart signalere, at det militære  

 personel  

 er undergivet den internationale retsorden, foreslået en alternativ  

 formulering  

 i forhold til den gældende militære straffelovs § 9. Et flertal bag  

 betænkningen har imidlertid ønsket at fastholde den gældende formulering, da  

 denne dels synes sprogligt lettere forståelig, dels har et mere generelt  

 anvendelsesområde end blot den humanitære folkeret eller krigsforbrydelser.
Med henblik på at tilnærme formuleringen til artikel 33 i  

 statutten for Den Internationale Straffedomstol foreslås en ændret  

 formulering  

 af bestemmelsen.
Der er ikke med den ændrede formulering af bestemmelsen  

 tilsigtet nogen realitetsændring i forhold til den gældende bestemmelse i  

 militær straffelov.
Til nr. 2 Som følge af bl.a. folketingsvalget den 8. februar 2005 foreslås  

 ikrafttrædelsestidspunktet ændret for at få den fornødne tid til at forberede  

 implementeringen af den ny straffe- og disciplinarreform, herunder udstedelse  

 af nødvendige administrative forskrifter.
Endvidere vil den 1. januar 2006  

 være  

 et bedre ikrafttrædelsestidspunkt på grund af cyklussen for indkaldelse af  

 værnepligtige.
Ændringsforslag til II.
Forslag til  

 militær retsplejelov Af  

 	  

  

 forsvarsministeren  

  

 , tiltrådt af et  

  

 flertal  

  

 (V, S, DF, KF og RV):
Til § 15 1)  


  

 Stk. 2, 2. pkt.,  

  

 affattes således:
»Det samme gælder, hvis udåndingsprøven giver grund til at  

 antage, at der foreligger en overtrædelse af militær straffelov § 20 eller en  

 overskridelse af en promillegrænse fastsat i medfør af § 21 eller  

 færdselslovens §§ 53 og 54.« [Sproglig præcisering] Til § 17 2)  


  

 Stk. 1  

  

 affattes således:
»Denne lov træder i kraft den 1. januar 2006.« [Ændret ikrafttrædelsesdato] Bemærkninger Til nr. 1 Der er foretaget en sproglig præcisering for at understrege, at  

 der skal være tale om en overskridelse af en promillegrænse, hvis en sådan  

 måtte være gældende.
Til nr. 2 Som følge af bl.a. folketingsvalget den 8. februar 2005 foreslås  

 ikrafttrædelsestidspunktet ændret for at få den fornødne tid til at forberede  

 implementeringen af den ny straffe- og disciplinarreform, herunder udstedelse  

 af nødvendige administrative forskrifter.
Endvidere vil den 1. januar 2006  

 være  

 et bedre ikrafttrædelsestidspunkt på grund af cyklussen for indkaldelse af  

 værnepligtige.
Ændringsforslag til III.
Forslag til  

 militær disciplinarlov Af  

 	  

  

 forsvarsministeren  

  

 , tiltrådt af et  

  

 flertal  

  

 (V, S, DF, KF og RV):
Til § 22 1)  


  

 Stk. 1  

  

 affattes således:
»Denne lov træder i kraft den 1. januar 2006.« [Ændret ikrafttrædelsesdato] Bemærkninger Til nr. 1 Som følge af bl.a. folketingsvalget den 8. februar 2005 foreslås  

 ikrafttrædelsestidspunktet ændret for at få den fornødne tid til at forberede  

 implementeringen af den ny straffe- og disciplinarreform, herunder udstedelse  

 af nødvendige administrative forskrifter.
Endvidere vil den 1. januar 2006  

 være  

 et bedre ikrafttrædelsestidspunkt på grund af cyklussen for indkaldelse af  

 værnepligtige.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Helge Adam Møller (KF)  

  

  fmd.  

  

 Tom Behnke (KF)   

 Bjarne Laustsen (S)   

 Kirsten Brosbøl (S)   

 Karen Hækkerup (S)   

 Per Kaalund (S)   

 Poul Andersen (S)   

 Morten Helveg Petersen (RV)   

 Villy Søvndal (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 54 Bilagsnr.
Titel 1 Høringsnotat om den militære straffe-, rets- og  

 discipilnarlov samt dertil knyttede høringssvar 2 Henvendelse af 25/2-05 fra Amnesty International  

 vedrørende Amnesty Internationals kommentarer til lovforslag L 68 (Militær  

 straffelov) (2004-05, 1. samling) og L 54 (2004-05 2. samling) 3 Meddelelse om tidligere henvendelser og spørgsmål omdelt  

 i 2004-05, 1. samling, på L 68 (Militær straffelov), L 69 (Militær  

 retsplejelov)  

 og L 70 (Militær disciplinarlov) 4 Udkast til tidsplan for udvalgets behandling af lovforslagene  

 L  

 54, L  

 55 og L  

 56 5 Henvendelse af 11/3-05 fra Rehabiliterings- og  

 Forskningscentret for Torturofre 6 Spørgsmål og svar omdelt i folketingsåret 2004-2005, 1.  

 samling, på L  

 68, L  

 69 og L 70 7 Godkendt tidsplan for udvalgets behandling af lovforslagene 8 Notat fra Forsvarsministeriet: Kommentarer til brev fra  

 Amnesty International af 25. februar 2005 til (L 68) L 54, forslag til  

 militær straffelov 9 Notat fra Forsvarsministeriet: Væbnet konflikt 10 Revideret tidsplan for udvalgets behandling af  

 lovforslagene 11 Henvendelse af 25/4-05 fra Rehabiliterings- og  

 Forskningscentret for Torturofre om foretræde for udvalget 12 RCTs ændringsforslag til L 54 (Militær straffelov) 13 Artikel fra dagbladet Information af 28/4-05: »Kriminalisér  

 tortur« 14 Ændringsforslag til L 54 (Militær straffelov), fra  

 forsvarsministeren Oversigt over spørgsmål og svar vedrørende L 54 Spm.nr.
Titel 1 Spm. om ministerens kommentar til henvendelsen af 11/3-05  

 fra Rehabiliterings- og Forskningscentret for Torturofre, til  

 forsvarsministeren,  

 og ministerens svar herpå 2 Spm. om forskel på militær straffelov og borgerlig  

 straffelov, til forsvarsministeren, og ministerens svar herpå 3 Spm. om forskellen mellem militær straffelov §§ 3-5 og  

 borgerlig straffelov §§ 6-8, til forsvarsministeren, og ministerens svar  

 herpå 4 Spm. om militærpersoners strafbare handlinger, til  

 forsvarsministeren, og ministerens svar herpå 5 Spm. om inkorporering af FNs torturkonvention i den  

 militære straffelov, til forsvarsministeren, og ministerens svar herpå 6 Spm. om, hvorledes Norge har håndteret inkorporeringen af  

 torturbestemmelser i norsk ret, til forsvarsministeren, og ministerens svar  

 herpå 7 Spm. om kommentar til henvendelse fra RCT, til  

 forsvarsministeren, og ministerens svar herpå 8 Spm. om teknisk bistand til udformning af et  

 ændringsforslag, til forsvarsministeren, og ministerens svar herpå 9 Spm. om de danske styrkers status i Irak frem til juni  

 2004 i forhold til den militære straffelov, til forsvarsministeren, og  

 ministerens svar herpå 10 Spm. om udarbejdelse af en skematisk oversigt over  

 ændringer i forhold til nuværende lovgivning, til forsvarsministeren, og  

 ministerens svar herpå 11 Spm. om besvarelsen af spørgsmål 6, til  

 forsvarsministeren, og ministerens svar herpå 12 Spm. om inkorporeringen af torturbestemmelser i norsk  

 ret, til forsvarsministeren, og ministerens svar herpå 13 Spm. om teknisk bistand til udformning af et  

 ændringsforslag, til forsvarsministeren, og ministerens svar herpå 14 Spm. om udtømmende gerningsbeskrivelse for strafbare  

 handlinger i norsk og svensk ret, til forsvarsministeren, og ministerens svar  

 herpå Oversigt over bilag vedrørende L 55 Bilagsnr.
Titel 1 Høringsnotat om den militære straffe-, rets- og  

 discipilnarlov samt dertil knyttede høringssvar 2 Meddelelse om tidligere henvendelser og spørgsmål omdelt  

 i 2004-05, 1. samling, på L 68 (Militær straffelov), L 69 (Militær  

 retsplejelov)  

 og L 70 (Militær disciplinarlov) 3 Udkast til tidsplan for udvalgets behandling af  

 lovforslagene L  

 54, L  

 55 og L 56 4 Henvendelse af 11/3-05 fra Rehabiliterings- og  

 Forskningscentret for Torturofre 5 Spørgsmål og svar omdelt i folketingsåret 2004-2005, 1.  

 samling, på L  

 68, L  

 69 og L 70 6 Godkendt tidsplan for udvalgets behandling af  

 lovforslagene 7 Revideret tidsplan for udvalgets behandling af  

 lovforslagene 8 Ændringsforslag til L 55 (Militær retsplejelov), fra  

 forsvarsministeren Oversigt over spørgsmål og svar vedrørende L 55 Spm.nr.
Titel 1 Spm. om ministerens kommentar til henvendelsen af 11/3-05  

 fra Rehabiliterings- og Forskningscentret for Torturofre, til  

 forsvarsministeren,  

 og ministerens svar herpå Oversigt over bilag vedrørende L 56 Bilagsnr.
Titel 1 Høringsnotat om den militære straffe-, rets- og  

 discipilnarlov samt dertil knyttede høringssvar 2 Meddelelse om tidligere henvendelser og spørgsmål omdelt  

 i 2004-05, 1. samling, på L 68 (Militær straffelov), L 69 (Militær  

 retsplejelov)  

 og L 70 (Militær disciplinarlov) 3 Udkast til tidsplan for udvalgets behandling af  

 lovforslagene L  

 54, L  

 55 og L 56 4 Henvendelse af 11/3-05 fra Rehabiliterings- og  

 Forskningscentret for Torturofre 5 Spørgsmål og svar omdelt i folketingsåret 2004-2005, 1.  

 samling, på L  

 68, L  

 69 og L 70 6 Godkendt tidsplan for udvalgets behandling af  

 lovforslagene 7 Revideret tidsplan for udvalgets behandling af  

 lovforslagene 8 Ændringsforslag til L 56 (Militær disciplinarlov), fra  

 forsvarsministeren Oversigt over spørgsmål og svar vedrørende L 56 Spm.nr.
