 Møder med repræsentation af flere politiske partier.
 § 1.  Forsvarets tjenestesteder kan arrangere  

 politiske orienteringsmøder forud for folketingsvalg og folkeafstemning, og  

 når der i øvrigt findes anledning hertil.
 Stk. 2.  I møderne skal deltage repræsentanter for flere  

 politiske partier repræsenteret i Folketinget eller opstillingsberettigede  

 partier eller dertil hørende politiske ungdomsorganisationer.
 Stk. 3.  Ønske om afholdelse af møde behandles i  

 tjenestestedets kontaktudvalg eller andet samarbejdsudvalg.
 Stk. 4.  Møderne kan afholdes enten for menigt personel  

 alene eller for alt personel på tjenestestedet.
Stk. 5.  Møderne skal finde sted uden for tjenestetiden,  

 og mødedeltagelse skal være frivillig.
Personer uden for tjenestestedet kan  

 indbydes til at deltage.
 Stk. 6.  Mødelederen, der udfører sin funktion på  

 tjenestestedets vegne, er bl.a. ansvarlig for, at mødet gennemføres i  

 overensstemmelse med almindeligt gældende regler.
Møder med repræsentation af kun eet parti § 2.  Forsvarets tjenestesteder kan indbyde  

 repræsentanter for forskellige politiske partier repræsenteret i Folketinget  

 eller opstillingsberettigede partier eller dertil hørende  

 ungdomsorganisationer til enkeltvis at orientere om politiske emner.
 Stk. 2.  Ønsker om sådanne møder (møderække) behandles i  

 kontaktudvalg mv. som anført i § 1.
Stk. 3.  Møderne skal finde sted uden for tjenestetiden,  

 og mødedeltagelse skal være frivillig.
Personer uden for tjenestestedet kan  

 indbydes til at deltage.
Vejledning § 3.  Nærmere vejledning kan om fornødent indhentes i  

 Forsvarets Oplysnings- og Velfærdstjeneste.
 Ikrafttrædelse mv.
 § 4.  Kundgørelse for Forsvaret B. 17-1971 ophæves.
 P.M.V.
 E.B.
J.
Olesen *) Ovenstående er indholdsmæssigt identisk med Kundgørelse for Forsvaret  

 B. 17-1971.
