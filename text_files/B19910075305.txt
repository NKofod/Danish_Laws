 I henhold til § 5, stk. 2, i lov om frikommuner, jf. lovbekendtgørelse nr.  

 644 af 12. september 1991, meddeles:
 § 1.  Indenrigsministeren har den 28. oktober 1991  

 godkendt frikommuneregulativ nr. 12 for Odense Kommune om forenkling af  

 funktions-, grupperings- og artsinddelingen i det kommunale budget- og  

 regnskabssystem.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder for Odense Kommune vedrørende skoler og  

 daginstitutioner, hvor der er etableret selvstyre:
 Afsnit 2.1 vedrørende funktioner, afsnit 2.4 vedrørende grupperinger og  

 afsnit 2.5 vedrørende artsinddelingen i »Budget- og regnskabssystem for  

 kommuner og amtskommuner«, jf. § 38, stk. 2 og § 54, stk. 1, i  

 lovbekendtgørelse nr. 483 af 21. juni 1991 om kommunernes styrelse.
 Stk. 2.  Frikommuneregulativet vil være fremlagt på de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
 § 3.  Regulativet træder i kraft den 1. januar 1992 og  

 bortfalder den 31. december 1993.
