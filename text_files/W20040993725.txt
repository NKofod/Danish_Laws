Klage  

 over tvangsbehandling, herunder depotmedicinering Sundhedsvæsenets Patientklagenævn fandt, at patienten  

 var sindssyg, og at det ville være uforsvarligt ikke at tvangsbehandle ham og  

 lagde vægt på, at han befandt sig i en psykotisk tilstand med et  

 sammenhængende  

 kompleks af forfølgelsesforestillinger, og at han udviste en verbalt truende  

 adfærd  

 overfor såvel medpatienter som personale.
Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning.  

 Sundhedsvæsenets Patientklagenævn har lagt vægt på, at patienten gennem 3  

 måneder blev forsøgt motiveret for frivillig behandling, før beslutning om  

 tvangsmedicinering blev truffet.
Nævnet lagde endvidere vægt på, at han  

 tidligere havde modtaget antipsykotisk medicin med god effekt på tilstanden.  

 Betingelserne for tvangsbehandling var således opfyldt.
 Sundhedsvæsenets Patientklagenævn finder endvidere, at  

 behandlingen opfyldte kravet om anvendelse af afprøvede lægemidler i  

 sædvanlig  

 dosering og med færrest mulige bivirkninger og lagde vægt på, at Risperdal er  

 et almindeligt anvendt og vel afprøvet antipsykotisk lægemiddel, ligesom den  

 besluttede dosering er sædvanlig.
Sundhedsvæsenets Patientklagenævn fandt endelig, at  

 Risperdal i depotform til anvendelse på længere sigt i behandling af  

 patienten  

 opfyldte kravet om mindst indgribende behandlingsform på det tidspunkt, hvor  

 beslutningen om tvangsbehandling blev truffet.
Nævnet lagde vægt på, at det  

 fandtes  

 godtgjort, at peroral tvangsbehandling med tablet eller mikstur ikke ville  

 være  

 muligt, ligesom det ansås for godtgjort, at daglige injektioner ville være  

 særligt angstvoldende for patienten eller forbundet med vedvarende daglig  

 fysisk magtanvendelse.
