Skriftlig fremsættelse (7. februar  

 2001) Socialministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om ændring af lov om social  

 service og lov om hjemmesygeplejerskeordninger (Indførelse af en  

 grundtakstmodel for visse sociale serviceydelser i stedet for delt  

 finansiering) (Lovforslag nr.
L 162).
 Lovforslaget fremsættes som led i aftalerne mellem  

 regeringen og de kommunale parter om økonomien i år 2000.
 I lovforslaget foreslås en ny finansieringsstruktur  

   grundtaksmodellen   på den del af det sociale område, hvor  

 finansieringen efter gældende regler er delt mellem kommunen og  

 amtskommunen.
Forslaget går ud på, at hovedreglen bliver, at  

 den myndighed, som efter loven har pligt til at yde hjælpen, også  

 selv betaler alle udgifterne herved.
Det betyder, at kommunerne som noget nyt  

 fuldt ud skal afholde udgifter bl.a. til forebyggende arbejde i forhold til  

 truede børn, hjælp til handicappede børn i eget hjem og  

 hjælp til voksne under 67 år i eget hjem.
 For de tilbud, der foreslås at blive omfattet af  

 grundtakster, bliver der en form for »fællesfinansiering« ved, at kommunen betaler grundtaksten   dog højst de  

 faktiske udgifter   og amtskommunen betaler for udgifter herudover.
 På børn  og ungeområdet foreslås  

 følgende grundtakster:
· · · Ved familiebehandling, hvor et eller flere børn  

 sammen med en af forældrene får ophold uden for hjemmet,  

 foreslås grundtaksten fastsat til 390.000 kr. for det første  

 barn, og 195.000 kr. for hver yderligere person, barn eller voksen.  

 Beløbene er på årsbasis.
 På voksenområdet, som omfatter personer under  

 67 år, foreslås følgende grundtakster:
· · · · · Forslaget ledsages på baggrund af arbejdet i  

 Grundtakstudvalget af forslag, som har til formål at sikre kvaliteten i  

 ydelserne i forhold til brugerne.
Der er således forslag om, at  

 kommunerne og amtskommunerne i almindelighed skal skønne, om det er  

 hensigtsmæssigt at tilbyde at udarbejde en handleplan.
Der  

 foreslås afsat centrale midler til kvalitets- og  

 metodeudviklingsprojekter, der skal styrke det kommunale og amtskommunale  

 arbejde med handleplaner.
På hele voksenområdet   og ikke som i dag kun  

 for praktisk hjælp m.v.   skal kommuner og amtskommuner udarbejde  

 kvalitetsstandarder.
Kravet om kvalitetsstandarder vil blive indført i  

 etaper.
 På handicapområdet stilles der forslag om  

 etablering af en uvildig konsulentfunktion, som kan yde brugerne  

 støtte og vejledning.
I de første 3 år bliver der efter forslaget  

 etableret en overvågning af udviklingen på området.
Som led  

 heri vil der blive etableret regionale udviklingsråd, hvor  

 brugerorganisationerne skal være repræsenteret.  

 Udviklingsrådene skal på baggrund af generelle oplysninger, egne  

 informationer og kommunale årlige redegørelser en gang  

 årligt rapportere til Socialministeriet om udviklingen.  

 Socialministeren afgiver bl.a. ud fra rapporter fra de regionale  

 udviklingsråd   og efter forudgående høring af relevante  

 organisationer   en årlig redegørelse til Folketinget om  

 udviklingen.
Det foreslås, at der i 2002 og 2003 for kommunerne  

 bliver en overgangsordning, hvorefter de fra staten modtager refusion,  

 tilskud mv. for deres udgifter på det område, der i dag er  

 omfattet af delt finansiering.
Forslaget bevirker, at de  

 byrdefordelingsmæssige virkninger for kommunerne set under et i disse  

 år stort set neutraliseres.
 Økonomiske konsekvenser, som er en direkte  

 følge af finansieringsomlægningen fra delt finansiering til  

 grundtakstfinansiering, er udgiftsneutral; det er udelukkende  

 finansieringsmåden, der ændres.
Forslaget i øvrigt skønnes at ville  

 medføre en offentlig merudgift på 88,5-93,5 mill. kr. i 2002,  

 71-76 mill. kr. i 2003, 72-77 mill. kr. i 2004 og 23 mill. kr. i årene  

 fremefter.
Merudgiften vil blive søgt afholdt af satspuljemidler.  

 Kommunerne og amtskommunerne kompenseres for merudgiften gennem regulering af  

 bloktilskuddet.
Overgangsordning finansieres ved justering af den beregnede  

 overførsel til kommunernes bloktilskud på bloktilskudsaktstykket  

 vedrørende 2002 i juni 2001.
Der er grund til at fremhæve, at grundtakstmodellen  

 alene ændrer den måde, som udgifterne afholdes på.  

 Borgerens ret til ydelser efter serviceloven ændres ikke.
Men de  

 ændrede finansieringsregler ledsages som nævnt ovenfor af en  

 række forslag, som vil være med til at styrke kvaliteten, fx  

 forslaget om en uvildig konsulentfunktion på handicapområdet.
Der er altid en vis risiko for, at en omlægning vil  

 medføre utilsigtede konsekvenser.
Men denne risiko er der taget  

 højde for ved, at loven overvåges meget tæt, herunder via  

 de regionale udviklingsråd med brugerrepræsentanter.
Skulle der   mod forventning   opstå vanskeligheder,  

 der skyldes det nye finansieringssystem, vil disse hurtigt komme for dagens  

 lys, således at de kan blive rettet op.
Regeringen vil i denne  

 forbindelse give tilsagn om, at såfremt der viser sig utilsigtede  

 konsekvenser af finansieringsreformen, vil regeringen tage initiativ til at  

 gennemføre de nødvendige justeringer.
 Med disse bemærkninger skal jeg indstille  

 lovforslaget til Folketingets velvillige behandling.
