Tillægsbetænkning afgivet af  

 Kulturudvalget den 28. november 2002 Tillægsbetænkning over Forslag til arkivlov [af kulturministeren (Brian Mikkelsen)] 1. Ændringsforslag Kulturministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 23. oktober 2002. Lovforslaget blev efter 1. behandling  

 henvist til behandling i Kulturudvalget.
Udvalget afgav betænkning den  

 21. november 2002. Lovforslaget var til 2. behandling den 28. november 2002,  

 hvorefter det blev henvist til fornyet behandling i Kulturudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse i den affattelse, hvori det  

 foreligger efter 2. behandling.
Flertallet vil stemme imod det stillede  

 ændringsforslag.
Selv om det stillede ændringsforslag vedtages,  

 vil flertallet stemme for lovforslaget.
Enhedslistens medlem af udvalget kan ikke støtte  

 det af kulturministeren stillede ændringsforslag om at forhindre  

 oprettelse af et ankenævn.
Enhedslisten finder det tværtimod helt  

 naturligt   ligesom flertallet ved 2. behandling   at der oprettes et  

 ankenævn til at behandle klager over afslag på arkivadgang.  

 Enhedslisten har bemærket, at dette forslag blev støttet af  

 brugerrepræsentanterne i Kulturministeriets arbejdsgruppe om revision  

 af arkivloven, mens det blev afvist af statsapparatets repræsentanter.  

 Enhedslisten beklager, at V, DF og KF også i denne sag har valgt at  

 stille sig på systemets side imod borgerne og på lukkethedens  

 side imod åbenheden.
 Et mindretal i udvalget (V, DF og KF) indstiller  

 lovforslaget til vedtagelse med det stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
4. Indstillinger og politiske bemærkninger Ændringsforslag Af	kulturministeren, tiltrådt af et mindretaltal  

 (V, DF og KF):
Til § 44 1) Paragraffen udgår.
Bemærkninger Til nr. 1 Regeringen finder oprettelsen af et ankenævn  

 uhensigtsmæssig.
Der henvises til kulturministerens besvarelse af  

 udvalgets spørgsmål 1, jf.
L 18   bilag 2.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert (DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 18 omdelt efter  

 afgivelse af betænkning Bilagsnr.
