Fremsat den 8. februar 2007 af Morten Homann (SF),  

 Steen Gade (SF), Poul Henrik Hedeboe (SF),  

 Anne Grete Holmsgaard (SF) og Ole Sohn (SF) Forslag til folketingsbeslutning om en mere retfærdig og  

 miljøvenlig bilbeskatning Folketinget pålægger  

 regeringen at fremsætte lovforslag, der ændrer beskatningen af køb og brug af  

 biler efter følgende principper:
  

 	  

 Den beregnede registreringsafgift for  

 benzindrevne biler korrigeres i forhold til bilens benzinforbrug, således at  

 der  

 for hver km/l, bilen kører mere end 15,1 km/l, gives et nedslag i afgiften på  

 6.000 kr., og for hver km/l, der køres mindre, forhøjes afgiften med 6.000  

 kr.
Reguleringen  

 skal rykkes med 1 km/l pr. år, således at det i 2008 skal være 16,1 km/l.
  

 	  

 En lignende ordning, som også tager højde  

 for bilernes udledning af partikler og NOx, indføres for  

 dieselbiler.
Vare- og lastbiler omfattes ikke.
   

 	  

 Ordningen med gule plader afskaffes for  

 private.
   

 	  

 Benzin- og dieselafgiften forhøjes med 15  

 øre/l.
Bemærkninger til forslaget Generelle  

 målsætninger SF ser gerne en større  

 reform af den samlede beskatning af køb og brug af biler i Danmark.
Målene  

 med  

 SFs forslag til omlægning af bilbeskatningen er klare:
   

 	  

 Mindre udslip af CO2  

 og andre  

 miljøskadelige stoffer fra bilerne, der står for en stigende andel af  

 Danmarks  

 udslip af CO2.
   

 	  

 Bedre muligheder for, at de økonomisk  

 dårligt stillede kan anskaffe en miljøvenlig bil.
   

 	  

 Det samlede provenu for personbilers  

 vedkommende skal ikke være mindre  der skal ikke være  

 indkomstskattestigninger  

 eller velfærdsnedskæringer af hensyn til bilejerne.
Registreringsafgift I Danmark er det  

 relativt dyrt at købe bil sammenlignet med andre EU-lande.
Til trods herfor  

 kan  

 man konstatere, at transportsektorens udslip af drivhusgasser er steget  

 voldsomt siden 1990 og fortsat stiger.
I 2004 lå udslippet af drivhusgasser  

 23  

 pct. over niveauet i 1990, og det vokser år for år.
Reelt betyder det, at en  

 stor del af den indsats, der er gjort på andre områder, undermineres af  

 transportsektorens  

 udslip, hvor der endnu ikke er gjort noget seriøst for at nedbringe  

 udslippet.  

 Det er derfor et vigtigt led i SFs klima- og energipolitik  på  

 såvel  

 nationalt som europæisk plan  

   

 at få nedbragt transportsektorens udslip af drivhusgasser.
Også på dette punkt har  

 regeringen forsømt miljøet.
Regeringen har i sit regeringsgrundlag lovet at  

 se  

 på en mere miljøvenlig registreringsafgift, men den er ikke kommet ud af  

 stedet, fordi det giver for mange problemer, når man har et fundamentalistisk  

 skattestop.
Faktisk er registreringsafgiften som en følge af skattestoppet  

 blevet sat ned.
Som sædvanlig er det højeste, regeringen kan svinge sig op  

 til,  

 at snakke om miljøet.
Resultatet kan aflæses  

 af statistikken for nye bilers energieffektivitet.
For private benzinbiler  

 steg  

 energieffektiviteten ganske vist fra 14,1 km/l ved regeringens tiltrædelse  

 til  

 15,1 km/l i august 2004, men siden har den ligget fast.
For dieselbiler er  

 billedet langt værre.
Energieffektiviteten er i frit fald fra 22,0 km/l ved  

 regeringens tiltrædelse til kun 18,8 km/l i juni 2006 (seneste måneder,  

 hvorfra  

 der foreligger tal).
Det betyder også, at  

 folk med små indkomster kan have svært ved at få råd til en ny bil   

 uanset at  

 de faktisk har brug for den af hensyn til transport til arbejde el.lign.
De,  

 der alligevel køber en bil, har ofte intet andet valg end at købe en brugt  

 bil  

 − måske endda en, der er i dårlig sikkerheds- og miljømæssig stand.
 Den høje  

 registreringsafgift og de forholdsmæssigt lave brugsafgifter giver også et  

 uheldigt incitament til at bruge bilen meget, når man først har købt den.
 Der er imidlertid gode  

 argumenter for at opretholde en rimelig høj registreringsafgift, fordi det  

 faktisk ser ud til at begrænse bilparkens størrelse og dermed det samlede  

 kørselsomfang.
 Gennem en omlægning af  

 registreringsafgiften er det muligt at fastholde en begrænsende virkning på  

 bilparkens størrelse, gavne miljøet og give flere økonomisk mulighed for at  

 købe en ny bil, hvis denne er energieffektiv.
a) En  

 registreringsafgift, der afspejler bilens  

 miljøbelastning Ud fra dette nye  

 udgangspunkt skal der gives rabat ved køb af personbiler, der kører langt på  

 literen, mens de, der kører kort på literen, skal have en forhøjelse af  

 registreringsafgiften.
For benzinbiler skal forskellen være 6.000 kr. pr.  

 ekstra kilometer, der køres pr. liter.
Ved udmåling af den nye  

 registreringsafgift tages udgangspunkt i den nuværende beregning, der er  

 baseret på prisen, men der skal ske en efterfølgende korrektion: For hver  

 km/l,  

 der køres mere end 15,1 km/l, gives et nedslag i afgiften på 6.000 kr.
For  

 hver  

 km/l, der køres mindre, forhøjes afgiften med 6.000 kr.
En bil, der kører  

 f.eks. 20,1 km/l, får altså et nedslag i afgiften på 5×6.000 kr. = 30.000  

 kr.,  

 mens en bil, der kører f.eks. 10,1 km/l, får en merpris på 5×6.000 kr. =  

 30.000  

 kr.
Udviklingen går  om end  

 langsomt  i retning af mere benzinøkonomiske biler.
Derfor skal  

 omlægningens »nulpunkt«  

 forøges med 1 km/l for hvert år.
Det betyder, at det i 2008 skal være 16,1  

 km/l.  

 Rykningen af grænsen kan eventuelt ske hyppigere for at undgå ophobning af  

 salg  

 lige før årsskiftet.
For personbiler, der bruger  

 diesel, laves en tilsvarende ordning som foreslået for benzindrevne biler med  

 et nulpunkt, der afspejler dieselbilernes brændstoføkonomi, men som også  

 tager  

 højde for bilernes udledning af partikler og NOx.
Vare- og  

 lastbiler  

 omfattes ikke.
Ordningen ville være  

 provenuneutral, hvis folk valgte fortsat at købe de samme typer af biler som  

 nu  

 (altså ved uændret adfærd). Men der forventes at ske et skift i retning af  

 mere  

 energieffektive biler.
Antages det f.eks., at bilerne i gennemsnit bliver 4  

 pct. mere energieffektive, vil der opstå et provenutab fra denne del af  

 beslutningsforslaget på ca. 420 mio. kr.
 Effekterne af  

 omlægningen er afhængige af en række faktorer, som det ikke er muligt at  

 forudsige  

 præcist, men både vurderingerne af provenu og miljøeffekter skulle give et  

 godt  

 fingerpeg om konsekvenserne af reformen.
b) Væk med de  

 gule plader Der er lavere  

 registreringsafgift for varevogne end for tilsvarende personbiler.
Det kan  

 også  

 privatpersoner benytte sig af  ikke kun virksomheder.
At privatpersoner  

 har  

 den mulighed, tjener ikke noget fornuftigt formål.
Derfor skal privates  

 mulighed for at indregistrere biler på gule plader afskaffes, da der er tale  

 om  

 en ordning, der favoriserer privatpersoner, som ikke har behov for så mange  

 siddepladser i deres bil.
Desuden tilskynder ordningen til at købe store  

 forurenende firehjulstrækkere til skade for miljøet.
Forslaget vil give et  

 årligt merprovenu på ca. 800 mio. kr.
c) Brugsafgifter SF ønsker som nævnt  

 lavere afgifter på køb af biler, men vil til gengæld beskatte unødigt  

 miljøbelastende  

 brug af bilen.
Derfor mener SF, at benzinafgiften bør være lidt højere end i  

 dag.
Til at finansiere omlægningen af registreringsafgiften foreslår SF en  

 afgiftsforhøjelse på 15 øre pr. liter benzin.
Dieselafgiften forhøjes  

 parallelt.  

 Det vil fuldt indfaset give et merprovenu på ca. 400 mio. kr. årligt.
Dette  

 svarer kun til en mindre del af den udhuling af benzinafgifterne, som  

 skattestoppet har betydet.
Ud over de tiltag, der  

 fremgår af dette forslag, ønsker SF, at et miks af roadpricing og bompenge  

 skal  

 gøre, at man tænker sig om en ekstra gang, inden man sætter sig bag rattet.  

 Det  

 skal også  sammen med bl.a. skærpede parkeringsregler i de store byer  

  være  

 med til at modvirke, at den lettelse på registreringsafgiften, der ligger i  

 forslaget, skal føre til en væsentlig større samlet bilpark.
Men det indgår  

 altså ikke i det foreliggende forslag.
Samlede  

 økonomiske konsekvenser En  

 mere miljørigtig registreringsafgift  

 	  

 -420  

 mio. kr.
 Ingen  

 rabat for private for gule plader  

 	  

 +800  

 mio. kr.
 Gradvis  

 højere afgift på benzin og diesel  

 	  

 +400  

 mio. kr.
 I  

 alt  

 	  

 +780  

 mio. kr.
 Provenugevinsten  

 benyttes til forbedringer af den kollektive trafik.
Konsekvenser   

 	  

 Benzin- og dieseløkonomiske biler vil blive  

 mærkbart billigere.
Dermed bliver det muligt for lavtlønnede, der er afhængig  

 af en bil, rent faktisk at købe en ny og miljømæssigt bedre bil.
  

 	  

 Store og forurenende biler vil blive  

 dyrere.
Det vil give incitamenter til, at bilparken bliver mere miljøvenlig.  

 Det vil afskaffelsen af gulpladeordningen også, fordi det alt andet lige vil  

 mindske antallet af de store, tunge og dyre biler, der i dag ofte kører på  

 gule  

 plader.
  

 	  

 Det vil blive dyrere at køre i sin bil.
Det  

 skal få folk til at tænke sig om en ekstra gang, før de sætter sig bag  

 rattet.
  

 	  

 For  

 små og benzin- og dieseløkonomiske biler vil der være en meget klar positiv  

 nettoeffekt.
Kører man f.eks.  

 15.000  

 km  

 om året i en benzinøkonomisk bil, vil den typiske  

 samlede årlige besparelse være på næsten 3.000 kr.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en mere retfærdig og miljøvenlig bilbeskatning.
(Beslutningsforslag nr.
B 91).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
Bilag 1 Eksempler på effekter på bilpriser Bilmodel Nuværende pris i  

 kr.
 Pris ifølge forslaget  

 i kr.
 Besparelse i kr.
