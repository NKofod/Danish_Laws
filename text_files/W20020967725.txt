Ved skrivelse af 7.12.01 oplyste ATP om ændrede principper for  

 optjening af ATP-pension.
Skrivelsen blev ikke sendt til medlemmet, da ATP  

 på udsendelsestidspunktet ikke havde kendskab til, at medlemmet betalte  

 ATP-bidrag.
I marts 2002 blev medlemmet bekendt med skrivelsen fra ATP.
De  

 ændrede principper for optjening af ATP-pension betød, at  

 ordningen ikke længere var attraktiv for medlemmet.
Medlemmet skrev  

 derfor til kassen, at hun ønskede at framelde ATP-ordningen  

 omgående.
 Direktoratet meddelte, at hun ikke havde mulighed for at ændre sit  

 valg om frivillig af ATP-bidrag  med virkning fra et vilkårligt  

 tidspunkt i løbet af året.
 Grunden var, at en efterlønsmodtager, som har valgt at indbetale  

 frivillig ATP-bidrag, kun kan få ændret sit valg ved  

 årsskiftet.
 Ved ankenævnets afgørelse fik medlemmet tilladelse til at  

 ændre sit valg om frivillig indbetaling af ATP-bidrag, således at  

 hun blev stillet, som om hun var blevet vejledt om de ændrede  

 principper for optjening af ATP-pension og skriftligt havde ændret sit  

 valg om betaling af bidrag til ATP inden den 10.1.02.
Ankenævnet lagde vægt på, at kassen ved skrivelse af  

 7.12.02 fra ATP blev orienteret om de nye vilkår for ATP-medlemmer  

 på efterløn og overgangsydelse.
A-kassen burde derfor have  

 vejledt medlemmet om de ændrede vilkår for ATP-medlemmer på  

 efterløn og overgangsydelse, jf. lov om  

 arbejdsløshedsforsikring m.v., § 65.
Efterløn, ATP, framelding Ankenævnet har behandlet Deres klage på møde den..
Nævnet traf denne A F G Ø R E L S E De får tilladelse til at ændre Deres valg om frivillig  

 indbetaling af ATP-bidrag, således at De stilles, som om De var blevet  

 vejledt om de ændrede principper for optjening af ATP-pension og  

 skriftligt havde ændret Deres valg om betaling af bidrag til ATP inden  

 den 10. januar 2002.
 Det er ved afgørelsen lagt til grund, at vilkårene for  

 ATP-medlemmer på efterløn og overgangs-ydelse fra 1. januar 2002  

 blev ændret væsentligt, at ATP i december 2001 sendte brev  

 personligt til de personer, som ATP vidste, var tilmeldt ATP, at ATP  

 herudover sendte en orientering om de ændrede vilkår for  

 efterlønsmodtagere til hoved-a-kasserne, men at De ikke blev  

 orienteret om de ændrede vilkår, da ATP ikke vidste, at De var  

 tilmeldt ordningen.
Ankenævnet har lagt vægt på, at a-kassen ved skrivelse  

 af 7. december 2001 fra ATP blev orienteret om de nye vilkår for  

 ATP-medlemmer på efterløn og overgangsydelse.
A-kassen burde  

 derfor havde vejledt Dem om de ændrede vilkår for ATP-medlemmer  

 på efterløn og overgangsydelse, jf. lov om  

 arbejdsløshedsforsikring m.v., § 65.
 Ankenævnet har i dag anmodet xxx Arbejdsløshedskasse om at  

 regulere Deres indbetaling af ATP i overensstemmelse med ovenstående.
 Ankenævnet ændrer således Arbejdsdirektoratets  

 afgørelse af xxx.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår blandt andet af sagen, at De overgik til  

 efterløn den xxx 2001. Ved overgangen havde De valgt at indbetale  

 ATP-bidrag.
 Arbejdsløshedskassen havde den 12. juni 2001 sendt Dem et brev med  

 en kort orientering om udbetalingen af Deres efterløn.
 I brevets 7. afsnit blev det oplyst, at De en gang årligt kunne  

 ændre Deres til-/fravalg til ATP-ordningen, og at meddelelse herom  

 skulle sendes til a-kassen inden den 10. januar.
 Det fremgår videre af sagen, at De i marts 2002 blev bekendt med, at  

 ATP i december 2001 havde udsendt en skrivelse om "Nye vilkår for  

 ATP-medlemmer på efterløn og overgangsydelse".
Indholdet af skrivelsen betød, at ordningen ikke længere var  

 attraktiv for Dem.
Den 25. marts 2002 skrev De derfor til a-kassens afdeling  

 i xxx og ønskede at fravælge denne ordning omgående.
 I brevet gjorde De opmærksom på, at ATP havde oplyst, at  

 skrivelsen ikke var sendt til Dem, da ATP på udsendelsestidpunktet ikke  

 havde kendskab til, at De betalte ATP-bidrag.
Afdelingen (og senere hovedledelsen) traf herefter afgørelse om, at  

 De ikke kunne ændre Deres valg med virkning fra marts 2001." 2. Arbejdsdirektoratets afgørelse Direktoratet traf den 20. juni 2002 denne afgørelse:
 "De har ikke mulighed for at ændre Deres valg om frivillig  

 indbetaling af ATP-bidrag med virkning fra et vilkårligt tidspunkt i  

 løbet af året.
 Grunden er, at en efterlønsmodtager, som har valgt at indbetale det  

 frivillige ATP-bidrag, kun kan få ændret sit valg ved  

 årsskiftet.
Vi tiltræder derfor den afgørelse, som a-kassen har  

 truffet." 3. Klagen til ankenævnet I klagen har De bl.a. anført, at De både har læst og  

 forstået bekendtgørelse nr. 1336 af 14. december 2000 og  

 vejledning nr. 57 af 10. maj 2001, som blev tilsendt Dem af xxx.
Til vejledningen § 12 fremgår, at a-kassen i januar indberetter,  

 hvor meget det enkelte medlem har indbetalt til ATP.
Det må derfor  

 være muligt allerede i december at trække en indberetningsliste,  

 således at et medlem, der ikke har indbetalt over en  

 årrække, men eksempelvis i 6 måneder, har mulighed for, i  

 lighed med andre medlemmer, at fravælge ordningen.
Endvidere bemærkede De, at uanset at De frivilligt bidrager  

 til ATP-ordningen  fra den 1. juni 2001, finder De det ganske urimeligt, at  

 De ikke kan fravælge ordningen på grund af de forringede  

 vilkår, jfr.
ATP´s skrivelse af 7. december  2001, eller senest fra  

 marts 2002, hvor De fik kendskab til skrivelsen fra ATP og straks kontaktede  

 xxx om sagen.
 De håbede på et positivt resultat, idet De ikke mente, at  

 afgørelsen (erne) var truffet ud fra det (de) faktiske problem (er),  

 som er skitseret i tidligere korrespondance:
 Hvis sagens udfald, imod al forventning, skulle gå Dem imod,  

 imødeså De en uddybende forklaring og ikke kun en gentagelse af  

 tidligere begrundelser med deraf trufne afgørelser.
4. Arbejdsdirektoratets bemærkninger til klagen Direktoratet fandt, at der ikke var kommet nye oplysninger, der gav  

 direktoratet anledning til at ændre afgørelsen.
5. Nyt efter klagen Ved telefonisk henvendelse til ATP den 19. november 2002 har  

 ankenævnet fået oplyst, at ATP i december 2001 sendte brevet  

 vedrørende nye vilkår for ATP-medlemmer på efterløn  

 og overgangs-ydelse personligt til de personer, som var tilmeldt ATP.
 Herudover sendte ATP en orientering om de ændrede vilkår for  

 efterløns-og overgangsydelsesmodtagere til hoved-a-kasserne.
 ATP havde ikke mulighed for at sende brev til de, der var tilmeldt  

 ordningen i 2001, da ATP ikke vidste hvem det var.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 65 Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets  

 rettigheder og pligter i øvrigt efter arbejdsmarkedslovgivningen.
§ 85 d Stk. 7. Arbejdsministeren fastsætter efter indstilling fra  

 direktøren for arbejdsdirektoratet og bestyrelsen for Arbejdsmarkedets  

 Tillægspension nærmere regler om indbetaling af bidrag efter stk.  

 4-6 samt om indberetning herom til Arbejdsmarkedets Tillægspension.
 Arbejdsministeriets bekendtgørelse nr. 1336 af 14. december 2000  

 om indbetaling af ATP-bidrag for medlemmer af arbejdsløshedskasser  

 m.fl.
Kapitel 2 Frivillig indbetaling af ATP-bidrag for medlemmer af  

 arbejdsløshedskasser (bidrag for medlemmer, der modtager overgangsydelse, efterløn eller  

 senior ydelse) Det samlede ATP-bidrag §  6 Medlemmer, som modtager overgangsydelse eller efterløn efter lov om  

 arbejdsløshedsforsikring m.v., eller seniorydelse efter lov om  

 seniorydelse, kan efter eget ønske betale bidrag til Arbejdsmarkedets  

 Tillægspension i perioder, hvor de modtager de nævnte ydelser,  

 jf. dog § 14, stk. 3.
 Stk. 2.....
Betingelser for frivillig indbetaling af ATP-bidrag § 7 Medlemmer, der er omfattet af § 6, skal give arbejdsløshedskassen  

 skriftlig meddelelse, hvis de ønsker at betale bidrag til  

  Arbejdsmarkedets Tillægspension Stk. 2. Medlemmerne har en gang om året mulighed for at ændre  

 valg om betaling af bidrag til Arbejdsmarkedets Tillægspension.  

 Ændringen skal meddeles skriftligt til arbejdsløshedskassen  

 senest den 10. januar og har virkning fra den første  

 udbetalingsperiode i kalenderåret, jf. dog stk. 3.
 Stk. 3. Medlemmer, der overgår fra en til en anden af de i § 6, stk.  

 1, nævnte ydelser, har på overgangstidspunktet ret til at  

 ændre valg om indbetaling af bidrag til Arbejdsmarkedets  

 Tillægspension.
Arbejdsløshedskassernes indberetning til Arbejdsmarkedets  

 Tillægspension § 12 Arbejdsløshedskasserne indberetter en gang om året på  

 de i § 11, stk. 1, nævnte SE-numre til Arbejdsmarkedets  

 Tillægspension det samlede ATP-bidrag, jf. §§ 1, 6 og 10, der er  

 indbetalt for hver ydelsesmodtager.
Indberetningen sker på den  

 årlige indberetningsseddel til Told- og Skatteregionen, som  

 videresender oplysningerne til Arbejdsmarkedets Tillægspension.
