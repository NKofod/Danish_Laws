Erstatningsansvarslovens § 26 a  godtgørelse til efterladte, nævnets j.nr. 12-520-23762 En dansk far dræbte i udlandet sine 2 danske mindreårige børn.
Faren og de 2 børn var rejst direkte fra Danmark til udlandet, hvor de kun havde opholdt sig i knap et døgn, hvorefter faren ved brug af remedier til formålet, medbragt fra Danmark, på vejen hjem dræbte børnene.
Det blev lagt til grund, at det var tilfældigt, at drabene blev begået i udlandet og ikke i Danmark, da det først var planlagt, at faren og børnene skulle opholde sig i Danmark.
Det blev endvidere lagt til grund, at drabene blev begået for at forhindre en dansk myndighedsafgørelse om, at børnene fremover skulle bo hos deres mor.
Faren blev i landet, hvor drabene blev begået, straffet med livsvarigt fængsel.
 Offererstatningsloven i det land, hvor drabene blev begået, gav ikke mulighed for godtgørelse til efterladte svarende til § 26 a i den danske erstatningsansvarslov.
 Under disse ganske særlige omstændigheder tilkendte nævnet  uanset bestemmelsen i offererstatningslovens § 1, stk. 3  moren til de dræbte børn godtgørelse efter erstatningsansvarslovens § 26 a med 200.000 kr.
