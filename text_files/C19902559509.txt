Indledning § 1.  I forbindelse med skattereformen og den deraf  

 følgende ændring pr. 1. januar 1987 af pensionsbeskatningsloven blev der  

 åbnet mulighed for, at alle kan tegne private individuelle pensions- og  

 forsikringsordninger med skattemæssig fradragsret uden, at arbejdsgiveren  

 skal tiltræde gennemførelsen af den individuelt tegnede aftale.
 Stk. 2.  Ansatte under Forsvarsministeriet kan dog  

 fortsat få lønindeholdt bidrag til frivillige, arbejdsgiveradministrerede,  

 individuelle pensionsordninger (kapitalpension, rateopsparing og  

 rateforsikring).
 Disse ordninger administreres af arbejdsgiver, der efter aftale indbetaler  

 bidrag direkte på disse ordninger.
 § 2.  Forsvarsministeriets administration af  

 lønindeholdelse og indbetaling på den frivillige, arbejdsgiveradministrerede,  

 individuelle pensionsordning skal ske efter de i §§ 3-10 anførte  

 retningslinier.
Frivillige pensionsordninger § 3.  Aftale om lønindeholdelse til indbetaling på en  

 frivillig, arbejdsgiveradministreret pensionsordning indgås mellem den  

 pågældende, pengeinstituttet/forsikringsselskabet og den personelforvaltende  

 myndighed.
 Stk. 2.  Det er en betingelse for, at indskud på  

 pensionsordningen kan administreres af Forsvarsministeriet, at indeholdelse i  

 lønnen sker ved lige store månedlige bidrag.
 Stk. 3.  Kopi af den indgåede aftale fremsendes til  

 Forsvarsministeriets 8. kontor, hvorefter den har virkning fra den 1. i den  

 efterfølgende måned.
Kapitalpensionsordninger § 4.  Det månedlige bidrag på en  

 kapitalpensionsordning kan fastsættes som § 5.  For at sikre en hensigtsmæssig og praktisk  

 administration af indeholdelsen i løn til kapitalpensionsordningen kan  

 størrelsen af bidraget normalt kun ændres 2 gange om året.
 § 6.  Personel, der tilbydes ansættelse på  

 tjenestemandslignende vilkår/som tjenestemænd, kan fortsat indbetale  

 frivillige bidrag på deres konto i henholdsvis Centralforeningen for  

 Stampersonels Kapitalpensionsfond eller Hærens Konstabel- og  

 Korporalforenings Kapitalpensionsfond.
 Aftale om sådanne frivillige bidrag indgås på samme vilkår som for  

 frivillige pensionsordninger i øvrigt.
Rateopsparinger/rateforsikringer § 7.  Ved indgåelse af aftale om  

 rateopsparing/rateforsikring træffes aftale om vilkårene for ordningen,  

 herunder indbetalingsperioden, og størrelsen af det årlige indskud.
 § 8.  Indskuddet, der fastsættes som et årligt beløb,  

 indeholdes hver måned i lønnen med et fast beløb (1/12 af det årlige beløb).
 Stk. 2.  Størrelsen af indskuddet kan ikke ændres.
Fælles bestemmelser § 9.  Der kan for den enkelte ansatte kun indgås een  

 aftale om kapitalpensionsordning og een aftale om  

 rateopsparing/rateforsikring.
 § 10.  Frivillige, arbejdsgiveradministrerede  

 pensionsordninger kan til enhver tid stilles i bero, eller ophæves efter  

 aftale mellem den pågældende, pengeinstituttet/forsikringsselskabet og den  

 personelforvaltende myndighed.
 § 11.  Kundgørelse for Forsvaret B. 13-1984 og B.  

 19-1985, pkt. 1, ophæves.
 P.M.V.
 E.B.
