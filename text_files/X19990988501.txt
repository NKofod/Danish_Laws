Tilladt mindreårig at forhandle  

 helseprodukter Værgemålslovens § 43, stk. 1.
 Personspørgsmål 64.9.
 Statsamtet havde afslået at give tilladelse til, at  

 den mindreårige kunne drive selvstændig virksomhed som forhandler  

 af helseprodukter fra Herbalife.
Det fremgik af sagen, at den mindreårige, der var i  

 gang med at tage Højere Handelseksamen, havde en ryglidelse, som  

 bevirkede, at hun ikke havde muligheder for - som andre studerende - at tage  

 almindeligt fysisk arbejde for eksempel som ekspedient i en forretning.
Den  

 pågældende, der var godkendt som forhandler af produkter fra  

 Herbalife, havde udfærdiget detaljerede oversigter over forventet  

 omsætning, indtjening m.v.
 Den ene værge var tidligere selvstændig og  

 havde mulighed for at vejlede og bistå den mindreårige i  

 forbindelse med virksomheden.
Civilretsdirektoratet indhentede yderligere oplysninger  

 om, hvilken økonomisk risiko, der var forbundet med virksomheden, og  

 tillod herefter, at den mindreårige kunne forhandle de  

 pågældende produkter.
Tilladelsen var dog betinget af, at den  

 mindreårige kun driver næring som forhandler af Herbalifes  

 produkter direkte til private kunder, samt at omsætningen ikke  

 væsentlig overstiger 5.000 kr. om måneden.
Direktoratet lagde  

 afgørende vægt på oplysningerne om den mindreåriges  

 personlige forhold og om virksomhedens karakter, herunder størrelsen  

 af den risiko der eventuel kan være forbundet med virksomheden.
