Nr LSF 210 Forslag til Lov om ændring af lov om frikommuner Fremsat af indenrigsministeren (Thor Pedersen) den 21. marts 1990 Vedtaget ved tredjebehandling den 30. maj 1990 Lov nr. 390 af 13/06/1990 § 1 I lov om frikommuner, jf. lovbekendtgørelse nr. 583 af 31. august 1989,  

 som ændret ved lov nr. 848 af 20. december 1989 og lov nr. 58 af 7. februar  

 1990, foretages følgende ændringer:
 1. I § 24 indsættes som stk. 6:
»Stk. 6. Miljøministeren kan godkende regler for frikommuneforsøg,  

 hvorefter en amtskommune i forbindelse med lokalplanlægningen i landzone kan  

 træffe afgørelse efter § 46, stk. 7, § 47, stk. 4, og § 47 a, stk. 3, jf. §  

 47, stk. 4, i lov om naturfredning, jf. lovbekendtgørelse nr. 530 af 10.  

 oktober 1984, som senest ændret ved § 12 i lov nr. 138 af 7. marts  

 1990.« 2. § 30 a ophæves.
 3. I § 32, stk. 1, ændres »§ 42, stk. 8, jf. stk. 9,  

 og § 58, stk. 3, jf. stk. 6, i lov om social bistand, jf. lovbekendtgørelse  

 nr. 637 af 27. september 1989,» til: »§ 43, stk. 10 og 11, jf. §  

 44, stk. 1, og § 58, stk. 3, jf. stk. 9, i lov om social bistand, jf.  

 lovbekendtgørelse nr. 637 af 27. september 1989, som senest ændret ved lov  

 nr. 256 af 25. april 1990,».
 4. I § 32, stk. 2, ændres »§ 42, stk. 9, jf. stk.  

 10« til: »§ 43, stk. 10 og 11, jf. § 44, stk. 1« og »§  

 58, stk. 3, jf. stk. 6« til: »§ 58, stk. 3, jf. stk. 9«.
 5. Efter § 33 a indsættes:
» § 33 b.
Socialministeren kan godkende regler for  

 frikommuneforsøg, hvorefter der ved beregningen af kontanthjælp efter § 37 i  

 lov om social bistand, jf. lovbekendtgørelse nr. 637 af 27. september 1989,  

 som senest ændret ved lov nr. 256 af 25. april 1990, ses bort fra mindre  

 godtgørelsesbeløb, der udbetales i forbindelse med vejledning og undervisning  

 ved deltagelse i beskæftigelsesfremmende foranstaltninger.« 6. I § 36 udgår »55, stk. 1«, og  

 »lovbekendtgørelse nr. 171 af 25. marts 1987, som senest ændret ved lov  

 nr. 391 af 10. juni 1987« ændres til: »lovbekendtgørelse nr. 637 af  

 27. september 1989, som senest ændret ved lov nr. 256 af 25. april  

 1990«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Ændringen i § 32, stk. 1, af »§ 42, stk. 8, jf. stk.  

 9« til: »§ 43, stk. 10 og 11, jf. § 44, stk. 1« og ændringen i  

 § 32, stk. 2, af »§ 42, stk. 9, jf. stk. 10« til: »§ 43, stk.  

 10 og 11, jf. § 44, stk. 1,» træder dog først i kraft den 1. oktober  

 1990. Frikommuneregulativer, der er godkendt efter den hidtil gældende  

 udformning af § 32, bevarer deres gyldighed.
 Stk. 3. Frikommuneregulativer, der er godkendt efter § 30 a,  

 bortfalder den 1. april 1990.
Oprindeligt fremsat forslag § 1 I lov om frikommuner, jf. lovbekendtgørelse nr. 583 af 31. august 1989,  

 som ændret ved lov nr. 848 af 20. december 1989 og lov nr. 58 af 7. februar  

 1990, foretages følgende ændringer:
 1. I § 24 indsættes som stk. 6:
 »Stk. 6. Miljøministeren kan godkende regler for frikommuneforsøg,  

 hvorefter en amtskommune i forbindelse med lokalplanlægningen i landzone kan  

 træffe afgørelse efter § 46, stk. 7, § 47, stk. 4, og § 47 a, stk. 3, jf. §  

 47, stk. 4, i lov om naturfredning, jf. lovbekendtgørelse nr. 530 af 10.  

 oktober 1984.«.
 2. § 30a ophæves.
 3. I § 32, stk. 1, ændres »§ 42, stk. 8, jf. stk. 9, og § 58,  

 stk. 3, jf. stk. 6 i lov om social bistand, jf. lovbekendtgørelse nr. 637 af  

 27. september 1989,» til: »§ 43, stk. 10 og 11, jf. § 44, stk. 1,  

 og § 58, stk. 3, jf. stk. 9, i lov om social bistand, jf. lovbekendtgørelse  

 nr. 637 af 27. september 1989, som senest ændret ved lov nr. 853 af 20.  

 december 1989,».
 4. I § 32, stk. 2, ændres »§ 42, stk. 9, jf. stk. 10«  

 til: »§ 43, stk. 10 og 11, jf. § 44, stk. 1« og »§ 58, stk. 3,  

 jf. stk. 6« til: »§ 58, stk. 3, jf. stk. 9«.
 5. Efter § 33 a indsættes:
» § 33 b.
Socialministeren kan godkende regler for  

 frikommuneforsøg, hvorefter der ved beregningen af kontanthjælp efter § 37 i  

 lov om social bistand, jf. lovbekendtgørelse nr. 637 af 27. september 1989,  

 som senest ændret ved lov nr. 853 af 20. december 1989, ses bort fra mindre  

 godtgørelsesbeløb, der udbetales i forbindelse med vejledning og undervisning  

 ved deltagelse i beskæftigelsesfremmende foranstaltninger.«.
 6. I § 36 udgår: »55, stk. 1«, og »lovbekendtgørelse  

 nr. 171 af 25. marts 1987, som senest ændret ved lov nr. 391 af 10. juni  

 1987« ændres til: »lovbekendtgørelse nr. 637 af 27. september 1989,  

 som senest ændret ved lov nr. 853 af 20. december 1989«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Ændringen i § 32, stk. 1, af »§ 42, stk. 8, jf. stk. 9«  

 til: »§ 43, stk. 10 og 11, jf. § 44, stk. 1« og ændringen i § 32,  

 stk. 2, af »§ 42, stk. 9, jf. stk. 10« til: »§ 43, stk. 10 og  

 11, jf. § 44, stk. 1,», træder dog først i kraft den 1. oktober 1990.  

 Frikommuneregulativer, der er godkendt efter den hidtil gældende udformning  

 af § 32, bevarer deres gyldighed.
 Stk. 3. Frikommuneregulativer, der er godkendt efter § 30 a, bortfalder  

 den 1. april 1990.
Bemærkninger til lovforslaget Almindelige bemærkninger 1. Frikommuneprojektet blev iværksat i 1985 og udløber ved udgangen af  

 1993. I forbindelse med projektet har 30 primærkommuner og 6 amtskommuner  

 fået status som frikommuner.
 Frikommunerne får gennem deltagelsen i projektet mulighed for at  

 gennemføre forsøg med ændrede styreformer og opgaveløsningsmodeller med  

 henblik på øget selvstyre og tilpasning til lokale forhold samt forbedring af  

 den kommunale service og ressourceudnyttelse.
 Dette lovforslag indeholder hjemmel til nye forsøg, som frikommunerne  

 ønsker mulighed for at iværksætte.
Den gældende frikommunelov (lov nr. 309 af 4. juni 1986) blev vedtaget af  

 Folketinget den 30. maj 1986, jf.
Folketingets Forhandlinger 1985-86, spalte  

 3534, spalte 11724 og spalte 12488, tillæg A, spalte 2249, tillæg B, spalte  

 1891 og spalte 2231, og tillæg C, spalte 1007. Frikommuneloven er ændret ved  

 lov nr. 266 af 13. maj 1987, jf.
Folketingets Forhandlinger, 1986-87, spalte  

 2751, spalte 11190 og spalte 11488, tillæg A, spalte 1557, tillæg B, spalte  

 1479 og spalte 1605, og tillæg C, spalte 513, lov nr. 239 af 20. april 1988,  

 jf.
Folketingets Forhandlinger 1987-88 spalte 2402, spalte 9485 og spalte  

 9742, tillæg A, spalte 1809, tillæg B, spalte 667 og tillæg C, spalte 457 og  

 bekendtgjort ved lovbekendtgørelse nr. 316 af 15. juni 1988, lov nr. 141 af  

 8. marts 1989, jf.
Folketingets Forhandlinger 1988-89, spalte 1704, spalte  

 6270 og spalte 6541, tillæg A, spalte 2141, tillæg B, spalte 675 og tillæg C,  

 spalte 541, lov nr. 323 af 24. maj 1989, jf.
Folketingets Forhandlinger  

 1988-89, spalte 6871, spalte 9881 og spalte 9902, tillæg A, spalte 5031,  

 tillæg B, spalte 1311 og tillæg C, spalte 955 og bekendtgjort ved  

 lovbekendtgørelse nr. 583 af 31. august 1989, lov nr. 58 af 7. februar 1990,  

 jf.
Folketingets Forhandlinger 1989-90, spalte 369, spalte 4518 og spalte  

 5461.
2. Frikommunerne har på nuværende tidspunkt fået godkendt over 300 forsøg.  

 Med dette lovforslag får frikommunerne mulighed for at gennemføre nye forsøg  

 på miljøministerens og socialministerens områder.
Lovforslaget indeholder  

 derudover nogle ændringer af redaktionel karakter som følge af ny lovgivning  

 inden for socialministerens og skatteministerens områder.
3. Vedrørende forslagets økonomiske konsekvenser gælder fortsat, at  

 frikommuneforsøg skal være udgiftsneutrale i forholdet mellem staten og  

 kommunerne.
Besparelser, som kommunen opnår ved en mere rationel  

 opgaveløsning, vil kunne anvendes efter kommunalbestyrelsens beslutning.
Bemærkninger til lovforslagets enkelte bestemmelser Til § 1 Til nr. 1 Ændringen indebærer, at miljøministeren kan godkende frikommuneforsøg,  

 hvorefter amtsrådet overtager Skov- og Naturstyrelsens kompetence til at  

 ophæve eller ændre strandbeskyttelseslinien, skovbyggelinien samt sø- og  

 åbeskyttelseslinien i forbindelse med lokalplanlægningen i landzone.  

 Forslaget har baggrund i et forsøgsønske fra Sønderjyllands Amtskommune.
 Bestemmelserne forudsættes administreret i overensstemmelse med de  

 intentioner, der hidtil har ligget bag administrationen af bestemmelserne.  

 Der henvises til Miljøministeriets cirkulære af 9. november 1979 om  

 administration af naturfredningslovens beskyttelses- og byggelinier.
Til nr. 2 Ændringen er en følge af den ny struktur på skatteområdet, der træder i  

 kraft 1. april 1990, jf. lov nr. 824 af 19. december 1989  

 (Skattestyrelsesloven). Den nye struktur indebærer, at skatterådene  

 nedlægges, og at der bliver direkte klageadgang fra skatteankenævnene (der  

 erstatter ligningskommissionerne) til Landsskatteretten.
Hermed bliver den  

 klageordning, som er gennemført ved frikommuneforsøg efter frikommunelovens §  

 30 a, til gældende ret i hele landet.
Til nr. 3 og 4 Den 1. oktober 1990 ophæves bistandslovens § 42 og erstattes af regler om  

 en fast revalideringsydelse.
 Ændringen af bistandsloven påvirker ikke muligheden for fortsatte forsøg  

 med overførelse af kompetence, idet de hidtidige regler, hvorefter det er  

 revaliderings- og pensionsnævnet, der har kompetence til at træffe afgørelse  

 i sager om hjælp til iværksættelse af selvstændig virksomhed, videreføres  

 uændret.
 De øvrige ændringer er af redaktionel karakter.
Til nr. 5 Herlev Kommune ønsker at iværksætte et forsøg, hvorefter der tilbydes unge  

 kontanthjælpsmodtagere deltagelse i et arbejdspraktik/vejledningsforløb af 5  

 måneders varighed, der tilrettelægges med 4 dages arbejdspraktik og 1 dags  

 vejledning og undervisning om ugen.
 Bestemmelsen giver mulighed for, at deltagerne i forsøget får udbetalt en  

 forholdsmæssig andel af sædvanlig EIFU-godtgørelse, uden at der sker fradrag  

 i kontanthjælpen.
Til nr. 6 Ændringen er af redaktionel karakter og følger af, at der efter  

 vedtagelsen af lov nr. 391 af 10. juni 1987 med virkning fra den 1. juli 1989  

 ikke længere kan kræves betaling for varig hjemmehjælp.
 De frikommuneregulativer, der var godkendt efter denne bestemmelse, er  

 overflødiggjort ved den nævnte lovændring.
Til § 2 Det foreslåes, at loven træder i kraft dagen efter bekendtgørelsen i  

 Lovtidende.
 Vedrørende stk. 2 henvises til bemærkningerne til § 1, nr. 3 og 4.
 Vedrørende stk. 3 henvises til bemærkningerne til § 1 , nr. 2.
