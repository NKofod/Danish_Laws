Fremsat den 8. december 2000 af  

 Kristen Touborg (SF),  

 Jes Lunde (SF) og Anni Svanholt (SF) Forslag til folketingsbeslutning om fastsættelse af slutdato for de kommunale  

 økonomiske forhandlinger Folketinget opfordrer regeringen til at sikre, at de  

 årlige økonomiske forhandlinger mellem regeringen og kommuner og  

 amter skal være tilendebragt medio april måned, samt at  

 resultatet efterfølgende behandles af Folketinget inden 1. maj.
Bemærkninger til forslaget Regeringen forhandler hvert år det  

 kommende års økonomiske rammer for amter og kommuner med  

 henholdsvis Kommunernes Landsforening, Amtsrådsforeningen,  

 Københavns og Frederiksberg Kommuner.
Forhandlingerne foregår i  

 begyndelsen af juni måned og afsluttes i løbet af en uge.  

 Resultatet bliver derefter behandlet i Folketingets finansudvalg, idet  

 Folketinget er på sommerferie.
 SF mener, at tidspunktet er meget dårligt af 2  

 grunde:
 Folketinget får ingen mulighed for at forholde sig  

 til forhandlingsresultatet og dermed blive ansvarliggjort over for det.
 De økonomiske rammer meldes meget sent ud til amter  

 og kommuner, hvilket besværliggør og sinker  

 budgetlægningen.
 SF foreslår derfor, at tidspunktet fremrykkes til  

 april måned, således at Folketinget kan behandle resultatet inden  

 1. maj og amter og kommuner på samme tidspunkt kan få de  

 økonomiske rammer udmeldt.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fastsættelse  

 af slutdato for de kommunale økonomiske forhandlinger.
(Beslutningsforslag nr.
B 66).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
