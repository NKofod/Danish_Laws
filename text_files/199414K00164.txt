Nr BTL 164 Betænkning over Forslag til lov om forhøjelse af hædersgaver   

 Nr L 164 1994-95, 1. samling Afgivet af Socialudvalget Afgivet: 19950330 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Enhedslistens medlem) lovforslaget til forkastelse ved 3. behandling.
 Et mindretal (Enhedslistens medlem af udvalget) indstiller  

 lovforslaget til vedtagelse uændret.
 Mindretallet ønsker en fordobling af hædersgavebeløbet bl.a. set i lyset  

 af, at det derved opnåede niveau for hædersgaver vil have en realværdi, som  

 er af samme størrelsesorden som hædersgavebeløbet i 1945.
I 1945 udgjorde det daværende hædersgavebeløb på 800 kr. årligt ca. 10  

 pct. af en faglært arbejders årsløn.
Mindretallet synes, at det vil være en  

 god markering på 50-års-dagen at sætte beløbet til en størrelse, som i  

 realværdi svarer til 1945-niveauet, hvilket vil sige de 11.600 kr., som er  

 konsekvensen af både dette lovforslag og L 171 (forslag til lov om udbetaling  

 af en ekstraordinær hædersgave i anledning af 50-året for Danmarks  

 befrielse).
Enhedslistens lovforslag indebærer, at der ikke sker en sænkning af dette  

 beløb næste år, når »festen« er forbi.
I de 50 år, hædersgaveloven  

 har været i kraft, er realværdien af hædersgavebeløbet faldet.
 Man har traditionelt altid sat hædersgavebeløbet op i jubilæumsårene.  

 Mindretallet synes, at man skulle fastholde den tradition her i 50-året.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Stefan G.
Rasmussen (KF) Tom Behnke (FP) nfmd.
