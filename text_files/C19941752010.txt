Cirkulæreskrivelse om meddelelse om  

 ophør med selvstændig virksomhed som bibeskæftigelse Kommentar m.v.:
 Et medlem blev anset for ophørt med drift af  

 virksomhed som erhvervsfisker.
 Meddelelse om afgørelsen:
Et medlem påbegyndte i 1988 selvstændig  

 virksomhed som bibeskæftigelse i interessentskab med to andre.  

 Virksomheden blev registreret hos told- og skattevæsenet for hav- og  

 kystfiskeri.
Hver ejede 1/3 af fiskejollen.
Medlemmet blev senere ledig og modtog dagpenge efter  

 reglerne om bibeskæftigelse ved selvstændig virksomhed.
Da  

 dagpengeretten herefter ophørte underskrev medlemmet en  

 erklæring på tro og love om, at han den 13. marts 1992 var  

 ophørt med at drive fiskeri.
Han afmeldte virksomheden fra  

  momsregisteret den 15. marts 1992. Kassen genoptog på dette grundlag  

 dagpengeudbetalingen.
 DfA konstaterede under et efterfølgende tilsyn, at  

 medlemmet fortsat var medejer af jollen, og at denne ikke var afmeldt som  

 erhvervsfiskerfartøj.
Medlemmet forklarede i denne forbindelse blandt andet, at  

 det ikke var muligt at sælge jollen til en pris, der dækkede  

 udgifterne.
Medlemmet betragtede derfor kun jollen som en kapitalinvestering.  

 Da mængden af fisk var så beskeden, blev jollen afmeldt  

 momsregisteret.
Både han og de to medinteressenter var kun  

 fritidsfiskere, og de fiskede kun til eget forbrug.
Han havde ikke  

 været vidende om, at jollen var registreret med fiskelicens, eller at  

 den skulle være det på grund af størrelsen.
 I fartøjsregisteret er den omhandlede jolle  

 opført som en bundgarnsjolle bygget i 1974 på 2,88 BRT.  

 Forsikringssummen er efter vurdering i 1988 angivet til kr. 130.000.
 Jollen har ifølge resultatopgørelse haft  

 bruttoindtægt ved fiskeri på kr. 17.320 i 1991 og kr. 14.461 i  

 1992.
********** DfA traf i februar 1993 afgørelse om, at det ikke  

 var tilstrækkeligt sandsynliggjort, at medlemmet var ophørt med  

 udøvelse af selvstændig erhvervsvirksomhed, idet han fortsat var  

 medejer af fiskejollen, og denne ikke var afmeldt som  

 erhvervsfiskerfartøj.
Direktoratet henviste til § 6, stk. 2, i  

 bekendtgørelsen om bibeskæftigelse, hvorefter ophøret  

 skal være begrundet i virksomhedens lukning eller overdragelse til  

 andre end ægtefællen eller umyndige børn.
 I forbindelse med anke af direktoratets afgørelse  

 sendte medlemmet kopi af fartøjsregisterskema, hvorefter jollen pr.  

 15. marts 1993 var overtaget af de to tidligere medejere med 50% hver.
 Arbejdsmarkedets Ankenævn fandt det ikke godtgjort,  

 at medlemmet fortsat udøvede selvstændig erhvervsvirksomhed som  

 bibeskæftigelse efter den 13. marts 1992.
 Ankenævnet lagde vægt på såvel  

 fartøjets størrelse og indtjening som afmeldingen fra  

 momsregisteret og den efterfølgende overdragelse af medlemmets part  

 til de to tidligere medejere.
