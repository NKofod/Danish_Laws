 Den 29. januar 1993 undertegnedes i Jakarta en overenskomst mellem Danmark  

 og Indonesien, ifølge hvilken den danske regering yder støtte inden for et  

 beløb af 60 millioner kroner til færdiggørelse af et vandforsyningsprojekt i  

 44 byer i Indonesien.
 Hovedformålet med projektet er foruden færdiggørelsen at skabe forbedrede  

 levevilkår i projektområderne samt at sætte den lokale vandadministration i  

 stand til at styre det forøgede vandforsyningssystem.
 Projektet forventes gennemført i perioden 1992-1995.
