 Paa Ministeriets derom nedlagte allerunderdanigste Forestilling har det  

 den 22de d.M. behaget Hans Majestæt Kongen allernaadigst at bifalde:
 Efter en Tale til Brudefolkene siger Præsten:
 Saa tilspørger jeg dig N.N. (Brudgommen): Vil du have N.N. (Bruden), som  

 hos dig staar, til din Ægtehustru? - Ja.
 Vil du elske og ære hende og leve med hende baade i Medgang og Modgang, i  

 hvad Lykke Gud, den almægtige, vil tilskikke eder, som en Ægtemand bør leve  

 med sin Ægtehustru, indtil Døden skiller eder ad? - Ja.
 Ligesaa tilspørger jeg dig N.N. (Bruden): Vil du have N.N. (Brudgommen),  

 som hos dig staar, til din Ægtehusbond? - Ja.
 Vil du elske og ære ham, og leve med ham baade i Medgang og Modgang, i  

 hvad lykke Gud, den almægtige, vil tilskikke eder, som en Ægtehustru bør leve  

 med sin Ægtehusbond, indtil Døden skiller eder ad? - Ja.
Saa giver hinanden Haand derpaa! (Under Haandspaalæggelse paa Brudeparrets Hænder):
Efterdi I tilforn have indbyrdes samtykt og tilsagt hinanden, at I ville  

 leve sammen i Ægteskab, og nu aabenbart bekendt dette for Gud og denne  

 Forsamling og givet hinanden Haand derpaa, saa forkynder jeg eder nu rette  

 Ægtefolk at være baade for Gud og Mennesker, i Faderens og Sønnens og den  

 Hellig Aands Navn.
Amen! Hvad Gud har sammenføjet, maa Mennesket ikke adskille! -------------- Da I nu have givet eder i Ægteskab sammen, saa hører først af Guds Ord,  

 hvorledes han selv har indstiftet denne Stand:
I Skabelsens Bog staar der skrevet: Gud sagde: Lader os gøre et Menneske i  

 vort Billede, efter vor Lignelse.
Og Gud Skabte Mennesket i sit Billede.
Og  

 han sagde: Det er ikke godt, at Mennesket er ene; jeg vil gøre ham en  

 Medhjælp, som skal være hos ham.
Og Gud velsignede Manden og Kvinden og sagde  

 til dem: Vorder frugtbare og mangfoldige og opfylder Jorden og gører eder den  

 underdanig! Men efter at Synden var indkommen i Verden, sagde Gud til Kvinden: Med  

 Smerte skal du føde Børn; og til Manden sagde han: I dit Ansigts Sved skal du  

 æde dit Brød, indtil du bliver til Jord igen; thi deraf er du tagen.
 Hører dernæst ogsaa af Guds Ord, hvorledes I skulle skikke eder imod  

 hinanden i eders Ægteskab:
Saaledes skriver Apostlen Paulus: I Mænd, elsker eders Hustruer, ligesom  

 og Kristus elskede Menigheden og hengav sig selv for den, paa det han kunde  

 hellige den, og han rensede den formedelst Vandbadet ved Ordet, at han maatte  

 fremstille sig den, en herlig Menighed, som ikke har Plet eller Rynke eller  

 noget deslige, men at den maa være hellig og ustraffelig.
Saaledes ere  

 Mændene skyldige at elske deres Hustruer som deres egne Legemer; hvo som  

 elsker sin Hustru, elsker sig selv.
Og Apostlen Peter skriver: I Kvinder! værer eders Ægtemænd underdanige,  

 paa det og, dersom nogle ikke tro Ordet, de kunne vindes uden Ord ved  

 Kvindernes Omgængelse, naar de skue eders kyske Omgængelse i Herrens Frygt.  

 Eders Prydelse skal ikke være den udvortes, Haarfletning og paahængte  

 Guldsmykker eller Klædedragt, men Hjertets skjulte Menneske i en sagtmodig og  

 stille Aands uforkrænkelige Væsen, hvilket er meget kosteligt for Gud.
Thi  

 saaledes prydede sig og fordum de hellige Kvinder, som haabede paa Gud og  

 vare deres Ægtemænd underdanige.
Derhos skulle kristne Ægtefolk lægge sig paa Sinde Apostlen Paulus'  

 Formaning: Ifører eder som Guds udvalgte, hellige og elskte, inderlig  

 Barmhjertighed, Godhed, Ydmyghed, Sagtmodighed, Langmodighed, saa I fordrage  

 hverandre og tilgive hverandre, dersom nogen haver Klagemaal imod nogen;  

 ligesom og Kristus tilgav eder, saaledes og I.
Men fremfor alt dette: Ifører  

 eder Kærligheden, thi denne er Fuldkommenhedens Baand.
Og Guds Fred fejre i  

 eders hjerter! Men dersom Herren ikke bygger Huset, arbejde Bygningsmændene forgæves.  

 Derfor ville vi anraabe Gud om Velsignelse over eder og sige af Hjertet:
(Her sker Haandspaalæggelse, og Brudeparret knæler) Vi bede dig, vor Gud  

 og Fader, at du af din store Barmhjertighed vil give denne Brudgom og hans  

 Brud Naade, Lykke og Salighed, baade til Legeme og Sjæl! Giv dem Naade til at  

 tjene dig trolig, til at leve med hinanden i samdrægtig Kærlighed og til  

 altid at vandre efter dit hellige Ord, saa de paa den yderste Dag maa findes  

 at være rette Kristne og dine kære Børn! Hør os i Jesu Navn, vor Fader o. s.  

 v.
Fred være med eder! Amen.
--------------- Kollekt.
 Lader os alle bede:
Herre Gud, himmelske Fader! vi takke dig, at du har indstiftet det hellige  

 Ægteskab, og vi bede dig: vær du med din Naade hos dem, der have givet sig  

 sammen i Ægteskab, og giv dem Velsignelse til, at de kunne leve med hinanden  

 i Gudsfrygt og Kærlighed og ingen Aarsag give til Vrede og Usamdrægtighed, og  

 at de, om de ikke blive frie for Prøvelse, dog altid maa kunne erfare din  

 naadige Hjælp.
Giv dem og os alle at føre vort Liv saaledes her paa Jorden i  

 Tro og Lydighed, at vi kunne blive til evig Tid salige ved din elskelige Søn,  

 Jesus Kristus, vor Herre, som med dig lever og regerer i Hellig Aands Enhed,  

 een sand Gud fra Evighed og til Evighed! Amen! Eller:
Vi takke dig, kære Herre og himmelske Fader, at du har indstiftet det  

 hellige Ægteskab, og vi bede dig, at du vil bevare denne din Ordning og  

 Velsignelse urygget ogsaa blandt os.
Giv alle kristne Ægtefolk ved din Hellig  

 Aand, at de maa hjælpe hinanden til at holde fast ved din saliggørende Naade  

 og leve tugtelig, retfærdelig og gudelig i denne Verden, forventende din  

 enbaarne Søns, vor Herres Jesu Kristi, Herligheds Aabenbarelse! Gør dem glade  

 i Haabet, taalmodige i Trængslen og varagtige i Bønne, og styrk dem til at  

 være levende Lemmer af din hellige menighed, saa at de engang med den kunne  

 samles hos dig i de evige Boliger! Derom bede vi alle i vor Herres Jesu Navn.  

 Amen! Herren være med eder! Herren velsigne dig og bevare dig! Herren lade lyse sit Ansigt over dig og  

 være dig naadig! Herren løfte sit Aasyn paa dig og give dig Fred! Amen! Hvilket herved bekendtgøres for alle vedkommende til Efterretning og  

 Iagttagelse.
Ministeriet for Kirke- og  

 Undervisningsvæsenet, den 24de Marts 1897.- Bardenfleth.
 /Oskar Damkier.
