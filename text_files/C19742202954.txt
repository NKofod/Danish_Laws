(Skolehjemmene) Afgrænsningen er som bekendt afgørende for, om en lærling skal betale  

 bidrag til kost og logi under ophold på skolehjem.
Kun ikke-forsørgere  

 betaler sådant bidrag.
 Spørgsmålet om hvornår en lærling kan anses for forsørger, har imidlertid  

 givet anledning til en vis tvivl bl.a med hensyn til uægteskabelige  

 samlivsforhold.
 Man skal derfor oplyse, at afgrænsningen sker efter de regler, der er  

 fastsat i medfør af loven om erhvervsmæssig uddannelse af specialarbejdere  

 m.fl., jf. henvisningen hertil i § 4 i bekendtgørelsen af 28. juni 1965 om  

 driftstilskud til skolehjemmene med senere ændringer.
 En lærling anses herefter som forsørger, når han/hun på hjemstedet bor  

 sammen med en eller flere personer, der er økonomisk afhængige af lærlingen.
 For pågældende, der ikke er gift eller ikke har børn, kræves herudover, at  

 boligfællesskabet og det økonomiske afhængighedsforhold har varet i mindst  

 1/2 år.
 Skolehjemmene kan dog i ganske særlige tilfælde gøre undtagelse fra denne  

 tidsbetingelse.
 P.D.V.
