Betænkning afgivet af Socialudvalget den 25. marts 2004 Betænkning over Forslag til lov om  

 ændring af lov om social service (Pligt til at tilbyde handleplaner, etablering af  

 døgntilbud til børn og unge og netværksstøtte til unge kriminelle m.v.) [af socialministeren (Henriette Kjær)] 1. Ændringsforslag Der er af socialministeren stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. januar 2004 og var til 1.  

 behandling den 6. februar 2004. Lovforslaget blev efter 1. behandling henvist  

 til behandling i socialudvalget.
Møder Udvalget har behandlet lovforslaget i 2 møder.
Høring Den 29. januar 2004 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Kommunernes Landsforening.
Spørgsmål Udvalget har stillet 5 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

  

 vedtagelse  

  

 med de stillede ændringsforslag.
 Dansk Folkepartis medlemmer af udvalget kan varmt støtte  

 forslaget, fordi det indeholder tiltag, som har til formål at forbedre  

 støtten  

 til udsatte børn og unge samt deres forældre.
En tvangsfjernelse er et voldsomt indgreb.
Derfor er det  

 vigtigt, at der satses på forebyggende foranstaltninger.
Det er Dansk  

 Folkepartis opfattelse, at det er vigtigt, at både børn og forældre inddrages  

 på en hensigtsmæssig måde.
 Handleplaner kan være med til at gøre formålet, den forventede  

 varighed og indholdet af en foranstaltning helt klar for en familie.
Dansk Folkeparti er ligeledes positiv, når det drejer sig om at  

 etablere en ny type anbringelsessted i form af kommunale døgntilbud.
Det  

 betyder,  

 at et ungt menneske, som akut har brug for at blive placeret uden for  

 hjemmet,  

 kan blive i nærmiljøet og dermed bevare kontakten til kammeraterne, skolen og  

 det øvrige netværk.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

  

 socialministeren,  

  

 tiltrådt  

 af  

  

 udvalget:
Til § 1 1)  


  

 Nr. 4  

  

  

 udgår.
[Forslaget om, at kommunen skal tage stilling til  

 netværksstøtte til unge kriminelle, udgår] Til  

 § 2 2)  


  

 Stk. 2  

  

 udgår.
 Stk. 3 bliver herefter stk. 2.
[Konsekvensændring af ændringen i nr. 1] Bemærkninger Til  

 nr. 1 KL har rettet henvendelse til Socialministeriet om lovforslaget,  

 jf.
Folketingets Socialudvalg, L 129  bilag 2.
 Der er heri refereret til et nu afholdt møde i Socialministeriet  

 den 4. februar 2004. Under dette møde blev der med KL, Københavns Kommune og  

 Frederiksberg Kommune drøftet, hvordan man bedst kan gennemføre den ændring  

 af  

 indsatsen, regeringen ønsker.
Man drøftede bl.a. forslaget om et centralt, lovfæstet krav om,  

 at kommunen skal tage stilling til, om der som led i handleplanen skal findes  

 netværksstøtte til et barn eller en ung.
På baggrund af kendskab til  

 praksisfeltet vurderede de kommunale parter, at dette ikke var den mest  

 hensigtsmæssige fremgangsmåde i den konkrete situation.
 I den forbindelse var det under drøftelserne fremme, at  

 regeringens ønske bedre ville kunne opnås uden lovgivning.
I forlængelse heraf ønsker regeringen at udtage denne del af  

 lovforslaget.
Det er i stedet regeringens hensigt primo august 2004 at  

 udsende  

 en opfordring til alle kommuner om, at kommunerne skal tage stilling til, om  

 der som led i handleplanen skal findes netværksstøtte til et barn eller en  

 ung.
 En sådan udmelding skal  i lighed med lovforslaget  økonomisk  

 forhandles med de kommunale parter.
Til  

 nr. 2 Der er tale om en konsekvensændring af ændringen i nr. 1.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 129 Bilagsnr.
