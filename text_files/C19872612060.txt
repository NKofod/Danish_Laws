Indledning Bestemmelserne om tilladelse til og udøvelse af lokal radio- og  

 fjernsynsvirksomhed findes i loven om radio- og fjernsynsvirksomhed af 1973,  

 som ændret ved lov nr. 589 af 19. december 1985 og lov nr. 373 af 10. juni  

 1987. Lovens bestemmelser er samlet i lovbekendtgørelse nr. 451 af 25. juni  

 1987. Til selve oprettelsen og driften af en sender udstedes dog en særlig  

 tilladelse gennem Post- og Telegrafvæsenet i henhold til loven om  

 radiokommunikation (lovbekendtgørelse nr. 210 af 6. april 1976).
Denne vejledning indeholder oplysninger, som vil have betydning, både når  

 ansøgningsskemaet skal udfyldes og senere, hvis der opstår spørgsmål angående  

 virksomheden.
Vejledningen bør derfor opbevares, også efter at ansøgningen er  

 blevet indsendt og eventuelt imødekommet.
 Hvis der ikke er tilstrækkelig plads på ansøgningsskemaet, bedes De  

 vedlægge supplerende sider, men undgå at lave om på skemaet, da det har  

 betydning for arbejdet i det nævn, der udsteder tilladelser, og det udvalg  

 der behandler eventuelle klager over afslag, at alle ansøgninger er opstillet  

 på samme måde.
 Skemaet må udfyldes så nøjagtigt som muligt - eventuelt gives  

foreløbige oplysninger om de planer, De har.
 Det vil være muligt for nævnet at fastsætte som vilkår for tilladelsen, at  

 visse elementer i programplanerne, som nævnet ved sin vurdering har tillagt  

 særlig vægt ved den samlede bedømmelse af de behandlede ansøgninger, faktisk  

 bliver ført ud i livet af radioen.
Afslag på ansøgninger kan inden 4 uger fra meddelelsen om afslaget  

 indklages for Udvalget vedr.
Lokal Radio og TV (Nybrogade 2, 1203 København  

 K).
Bemærkninger til ansøgningsskemaets enkelte rubrikker 1. Vedrørende Her angives det ved afkrydsning, hvilken form for programvirksomhed  

 ansøgningen vedrører:
a.
Om der ønskes tilladelse til lokalradio eller lokal-tv.
Den samme  

 ansøgning kan ikke angå begge former for virksomhed.
b.
Om der ønskes tilladelse til at drive udsendelsesvirksomhed i form af  

 trådløs spredning, det vil sige ved hjælp af »radioanlæg«  

 (radiofoni-/fjernsynssender), eller ved hjælp af kabelanlæg  

 (fællesantenneanlæg og andre kabelanlæg til fordeling af programmer til  

 lokaler, som anvendes til privat beboelse). Det bemærkes, at  

 fællesantenneanlæg har ret til at modtage og fordele de trådløse udsendelser,  

 som de faktisk kan modtage.
En tilladelse til trådløs radio eller tv skal  

 altså ikke ledsages af en kabeltilladelse for at muliggøre dette.
 Endvidere kræves der ikke tilladelse til at drive programvirksomhed i  

 kabelanlæg, der omfatter højst 25 tilslutninger i en bygning eller en gruppe  

 af nærliggende bygninger.
c.
Om der ønskes tilladelse til varig, det vil sige vedvarende  

 programvirksomhed, eller alene en engangstilladelse.
Engangstilladelser kan  

 kun gives til programvirksomhed i kabelanlæg.
2. Kommune Her anføres navnet på den kommune, som ansøgningen vedrører.
Ansøgningen  

 behandles af et nævn, som er nedsat af kommunalbestyrelsen, eventuelt af  

 flere kommunalbestyrelser i fællesskab.
3. Ansøger Her anføres, på hvis vegne ansøgningen indsendes.
Ansøgers  

 organisationsform skal fremgå (A/S, forening, selvejende institution osv.) Vedtægter skal vedlægges.
 En liste med bestyrelsesmedlemmernes navne og adresser skal vedlægges.
Tilladelsen kan kun gives til private selskaber, foreninger og lignende,  

 ikke til enkeltpersoner og ikke til offentlige institutioner.
Kommunen, men  

 ikke en bestemt kommunal institution, har ret til at få tilladelse (dog alene  

 til at drive »åben kanal« og/eller kommunal information).
 I selskabet m.v. skal der være en bestyrelse, og et flertal af dennes  

 medlemmer skal have bopæl i området.
 Radio- eller fjernsynsvirksomhed skal vedtægtsmæssigt være eneste formål.  

 Selskaber, foreninger og lignende, som (også) har andet formål, kan ikke få  

 tilladelse.
 Erhvervsvirksomheder - herunder dagblade og distriktsblade - må ikke have  

 bestemmende indflydelse i foretagendet.
 Heri ligger, at erhvervsvirksomheder godt kan deltage i et projekt, når  

 blot deres indflydelse ikke kan anses for »bestemmende«.
 Således vil der ikke kunne udstedes tilladelse til et selskab m.v., hvis  

 besluttende organer - bestyrelse og generalforsamling - domineres af  

 repræsentanter for en eller flere erhvervsvirksomheder eller af personer, der  

 må opfattes som repræsentanter for sådanne virksomheder.
 Udgør de et flertal i disse organer, må det af vedtægterne fremgå, at  

 deres stemmers vægt i afstemninger er begrænset på en sådan måde, at den ikke  

 bliver udslagsgivende.
 Heller ikke på anden måde må erhvervsvirksomheder have bestemmende  

 indflydelse, for eksempel i kraft af aftaler.
NB! For ansøgere om engangstilladelse gælder ikke de samme krav  

 som til ansøgere om varig tilladelse.
For eksempel kan tilladelse gives til  

 enkeltpersoner og til foreninger med et andet formål end programvirksomhed.
4. Kontaktperson Her kan eventuelt som supplement til oplysningerne under pkt. 3 anføres,  

 til hvem henvendelse om ansøgningen kan ske.
5. Radio-/fjernsynsvirksomhed Her anføres det navn, som radioen eller tv-stationen vil blive drevet  

 under, og det sted, hvor dette vil ske, det vil normalt sige studiets  

 adresse.
6. Programplaner Ved behandlingen af ansøgninger skal nævnet påse, at den enkelte  

 programvirksomhed har tilknytning til det lokale område, og søge at sikre  

 området en samlet programvirksomhed af alsidig karakter, Det er ikke  

 noget krav, at den enkelte lokalradio eller lokal-tv-station skal forpligte  

 sig til at udvise alsidighed.
Det er vigtigt, at der i denne rubrik gives en klar beskrivelse af  

 formålet med den påtænkte programvirksomhed med beskrivelse af dennes  

 tilknytning til lokalområdet og angivelse af programtyper, herunder  

 eventuelle særlige målgrupper, og den forventede vægtfordeling på forskellige  

 programmer.
Det bør særlig oplyses, om det eventuelt vil være muligt for  

 udenforstående at producere og få udsendt programmer.
 Programvirksomheden skal udøves selvstændigt, hvilket navnlig indebærer,  

 at der ikke må dannes networks, det vil sige faste  samarbejdsforhold,  

 der medfører, at de samme programmer udsendes over flere sendere.
NB! Med hensyn til engangstilladelser kan nævnet »i særlige tilfælde tillade, at programmer om enkeltstående begivenheder af lokal  

 karakter fordeles i kortere perioder« ved hjælp af kabelanlæg.
 7. Sender m.v.
 Hvor der er tale om trådløs udsendelsesvirksomhed angives om muligt  

 senderens forventede adresse.
 Er der tale om kabel-tv eller -radio, anføres hvilke kabelanlæg det er  

 hensigten at benytte.
8. Dækningsområde Her anføres, hvilket område der skal være det geografiske og dermed  

 befolkningsmæssige grundlag for udsendelsesvirksomheden.
Dette vil som  

 udgangspunkt være vedkommende kommune eller de kommuner, som er gået sammen  

 om at oprette et fælles nævn.
Området vil også kunne være en del af et større  

 lokalområde, for eksempel inden for en kommune et enkelt bysamfund eller et  

 storbykvarter, eller inden for et fælles nævns område en enkelt kommune.
Hvor forholdene taler for det, vil som berørt flere kommuner kunne  

 betragtes som eet lokalområde, men dette forudsætter, at der er enighed  

 mellem de pågældende kommunalbestyrelser herom, og at disse har oprettet et  

 fælles nævn.
Kun et fåtal af kommuner vil i almindelighed kunne betragtes som  

 eet lokalområde, dog er der mulighed for, at der ved fastlæggelsen af  

 lokalområdet kan tages hensyn til de særlige forhold i Storkøbenhavn.
Bortset  

 herfra kan et lokalområde ikke være så stort, at programvirksomheden har  

 regional karakter, det vil sige er bestemt for områder som et amt eller endnu  

 større områder.
9. Sendetider Her anføres, på hvilke ugedage og tidspunkter der ønskes sendetid.
10. Økonomi De anslåede årlige anlægs- og driftsudgifter angives, og de påregnede  

 finansieringskilder anføres.
 Finansieringsmulighederne omfatter gaver, medlemskontingenter,  

 lytterhilsner, bingospil (jf. justitsministeriets forskrifter om  

 bortlodning), salg af sendetid m.v.
 Skulle der i tilfælde af salg af sendetid i programmerne forekomme  

 overtrædelser af loven om radio- og fjernsynsvirksomhed, bestemmelser fastsat  

 i henhold til denne lov eller vilkår for tilladelsen, bærer tilladelsens  

 indehaver ansvaret herfor.
Reklame er ikke tilladt, det vil sige at anbefalinger af og henvisninger  

 til varer og virksomheder i kommercielt øjemed ikke må forekomme (uanset om  

 der ydes vederlag for udsendelsen), og heller ikke kommerciel  

 sponsorvirksomhed, det vil sige at bestemte programmer finansieres fra  

 erhvervsside.
Der henvises herom til Kultur- og Kommunikationsministeriets  

 vejledning af 14. september 1987 angående forbudet mod reklame og visse  

 former for kommerciel sponsorvirksomhed inden for lokal radio- og  

 fjernsynsvirksomhed.
Der vil ikke blive ydet statsstøtte - heller ikke i den form, at sendere  

 stilles til rådighed gratis.
Kommuner kan yde støtte kontant eller på anden  

 måde inden for de regler, der gælder for kommuner.
11. Sendestart Her anføres det pågældende tidspunkt for den første udsendelse, uanset om  

 denne betegnes som prøveudsendelse.
 Tilladelsen vil kunne inddrages, hvis den ikke inden for en rimelig tid  

 bliver udnyttet.
12. Periode Her anføres den periode, der søges tilladelse for.
Tilladelse kan gives  

 for indtil 3 år (radio) eller 5 år (fjernsyn) ad gangen, med mulighed for  

 forlængelse, og 3 eller 5 år vil også være den normale tilladelsesperiode.
Nævnet vil have mulighed for at udstede nye tilladelser for eksempel hvert  

 år.
For trådløs udsendelsesvirksomheds vedkommende forudsætter dette dog, at  

 der er sendetid til rådighed på eksisterende sendere, eller at der kan  

 anvises frekvenser for nye sendere.
 Uanset udstedelsestidspunktet må tilladelse dog forventes meddelt til  

 udløb samme dato for henholdsvis radio eller fjernsyn under hensyn til, at  

 nævnet derigennem vil få lejlighed til at vurdere det samlede programudbud i  

 lokalområdet under eet.
Nogle supplerende oplysninger Almindeligt Om den tidligere forsøgsordning er udgivet tre rapporter: »Forsøg med  

 nærradio og lokal tv«, 1984, og »Nærradio og lokal-tv i  

 fremtiden«, betænkning nr. 1047, 1985, (begge er udgået, men kan lånes  

 på bibliotekerne) og »Nærradio og lokal-tv«, betænkning nr. 1116,  

 1987, (pris i boghandelen: 50 kr.).
 Rapporterne indeholder blandt andet visse oplysninger om ophavsmænds og  

 andre rettighedshaveres retsbeskyttelse samt om straf- og erstatningsansvar.
Registrering af udsendelser Alle udsendelser skal optages på bånd og opbevares i mindst 3 måneder til  

 brug ved behandlingen af eventuelle sager om programvirksomheden, jf.
Kultur-  

 og Kommunikationsministeriets bekendtgørelse nr. 664 af 15. oktober 1987 om  

 optagelse og opbevaring af lokale radio- og fjernsynsudsendelser.
Programleder Der skal for hver udsendelse være en programleder, som skal nævnes ved  

 afslutningen af hvert program.
Berigtigelse Der er pligt til at berigtige oplysninger om faktiske forhold, der er  

 blevet givet i udsendelserne, efter regler, der svarer til presselovens.
Identifikation Det kræves, at den enkelte station skal identificere sig ved navn over for  

 publikum, mindst een gang i timen, når der sendes.
Regelovertrædelser Overtrædelser af de gældende regler kan alt efter forseelsens art medføre  

 reaktioner fra det lokale nævn vedrørende tilladelsen, fra P & T og  

 eventuelt i form af bøde.
