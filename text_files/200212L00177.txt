Fremsat den 12. marts 2003 af  

 økonomi‑ og erhvervsministeren (Bendt Bendtsen) Forslag til Lov om realkreditlån og realkreditobligationer m.v.
Kapitel 1 Anvendelsesområde § 1.  

  

 Denne lov finder anvendelse på realkredit~obligationer og andre værdipapirer,  

 som udstedes af realkreditinstitutter, og de realkreditlån, som ydes på  

 grundlag heraf.
Endvidere finder loven anvendelse på udenlandske  

 kredit~institutters  

 udstedelse af realkreditobligationer her i landet, og de realkreditlån, som  

 ydes på grundlag heraf.
 Stk. 2.  

  

 For  

 udenlandske kreditinstitutters aktiviteter, jf. stk. 1, 2. pkt., gælder  

 alene lovens §§ 2-19 og §§ 34-43. For udenlandske  

 kreditinstitutter,  

 der er koncernforbundne med danske realkreditinstitutter, gælder dog tillige  

 §§ 20-21.
Kapitel 2 Realkreditlån Sikkerhed for realkreditlån § 2.  

  

 Realkreditlån ydes mod registreret pant i fast ejendom efter reglerne i dette  

 kapitel.
Stk. 2.  

  

 Realkreditlån må ikke ydes mod sikkerhedsstillelse i form af ejerpantebreve  

 og  

 skadesløsbreve.
I de tilfælde, hvor der til sikkerhed for realkreditlån  

 tillige  

 gives pant i løsøre, kan skadesløsbreve dog anvendes for løsørepantet.
Løbetider og afdragsprofiler § 3.  

  

 Den  

 maksimale løbetid er 30 år, jf. dog stk. 2. Ved fastsættelse af lånets  

 løbetid og afdragsprofil skal der tages hensyn til pantets forventede  

 værdiforringelse og de for pantet gældende lånegrænser, jf. § 5.
 Stk. 2.  

  

 Den  

 maksimale løbetid er 35 år for lån til alment boligbyggeri, ungdomsboliger og  

 private andelsboliger, såfremt långivningen sker på grundlag af tilsagn om  

 støtte efter lov om almene boliger samt støttede private andelsboliger m.v.
 § 4.  

  

 Lån  

 til ejerboliger til helårsbrug og fritidshuse kan uanset den  

 sikkerhedsmæssige  

 placering ikke ydes, så de amortiseres langsommere end et 30-årigt lån, der  

 amortiseres over løbetiden med en ydelse, som udgør en fast procentdel af  

 hovedstolen (annuitetslån), jf. dog stk. 2.
 Stk. 2.  

  

 Kravet i  

 stk. 1 kan inden for lånets løbetid fraviges for en periode på op til 10  

 år under iagttagelse af § 3, stk. 1, 2. pkt.
 Lånegrænser m.v.
 § 5.  

  

 Inden for en lånegrænse på 80 pct. af ejendommens værdi kan ydes lån til  

 følgende ejendomskategorier:
 1)  

 	  

     

 Ejerboliger til  

 helårsbrug.
 2)  

 	  

     

 Private  

 andelsboliger.
 3)  

 	  

     

 Private  

 beboelsesejendomme til udlejning.
 4)  

 	  

     

 Alment boligbyggeri.
 5)  

 	  

     

 Ungdomsboliger.
 6)  

 	  

     

 Ældreboliger m.v.
 7)  

 	  

     

 Ejendomme til  

 sociale, kulturelle og undervisningsmæssige formål.
 Stk. 2.  

  

 Inden for  

 en lånegrænse på 70 pct. af ejendommens værdi kan ydes lån til landbrugs- og  

 skovbrugsejendomme, gartnerier m.v.
 Stk. 3.  

  

 Inden for  

 en lånegrænse på 60 pct. af ejendommens værdi kan ydes lån til følgende  

 ejendomskategorier:
 1)  

 	  

     

 Fritidshuse.
 2)  

 	  

     

 Kontor- og  

 forretningsejendomme.
 3)  

 	  

     

 Industri- og  

 håndværksejendomme.
 4)  

 	  

     

 Kollektive  

 energiforsyningsanlæg.
 Stk. 4.  

  

 Inden for  

 en lånegrænse på 40 pct. af ejendommens værdi kan ydes lån til andre  

 ejendomme,  

 herunder ubebyggede grunde.
 § 6.  

  

 Lån  

 kan uanset § 5 ydes ud over lånegrænsen mod garanti fra offentlig  

 myndighed for den del af långivningen, der ligger ud over lånegrænsen.
§ 7.  

  

 Lån  

 kan uanset § 5 ydes ud over lånegrænsen til indfrielse af såvel  

 realkreditlån i eget institut som foranstående lån.
Lån efter 1. pkt. udmåles  

 med et kontantprovenu maksimalt svarende til indfrielsesbeløbet og  

 omkostningerne i forbindelse med indfrielse og ydelse af lån.
 Stk. 2.  

  

 Der må kun  

 ydes lån efter stk. 1, såfremt pantsikkerheden ikke herved forringes  

 væsentligt.
 Stk. 3.  

  

 Stk. 1  

 finder tilsvarende anvendelse ved indfrielse af realkreditlån i et andet  

 institut, såfremt værdiansættelsen til brug for udmålingen af det oprindelige  

 lån er foretaget på grundlag af godkendte anskaffelsessummer efter lov om  

 almene boliger samt støttede private andelsboliger m.v., lov om boligbyggeri  

 eller lov om boliger for ældre og personer med handicap.
 Stk. 4.  

  

 Ved lån,  

 der ydes til indfrielse af lån i visse almennyttige boligafdelinger, jf. lov  

 om  

 visse almennyttige boligafdelingers omprioritering m.v., kan ikke betalte,  

 forfaldne terminsydelser med påløbne renter heraf indgå i  

 låneudmålingsgrundlaget.
 Udbetaling mod garanti m.v.
 § 8.  

  

 Når  

 betingelserne for at udbetale lånet i øvrigt er opfyldt, kan der ydes lån,  

 selv  

 om pantebrevet er behæftet med præjudicerende retsanmærkninger, såfremt der  

 stilles sikkerhed for, at disse slettes.
 Stk. 2.  

  

 Når  

 betingelserne for at udbetale lånet i øvrigt er opfyldt, kan der ydes lån  

 uden  

 registreret pantebrev, såfremt der stilles sikkerhed for fremkomst af  

 registreret pantebrev.
 Stk. 3.  

  

 Når  

 betingelserne for at udbetale lånet i øvrigt er opfyldt, kan der ydes lån,  

 selv  

 om låntager ikke har registreret adkomst til ejendommen, såfremt der stilles  

 sikkerhed for, at låntager får endelig adkomst til ejendommen.
 Stk. 4.  

  

 Når  

 betingelserne for at udbetale lån i øvrigt er opfyldt, kan der ydes lån uden  

 det i § 11, stk. 3, nævnte dokument, såfremt der stilles sikkerhed  

 for fremkomst af dette dokument.
 Stk. 5.  

  

 Til  

 opførelse samt om- og tilbygning m.v. kan der ydes lån på grundlag af  

 ejendommens forventede værdi (forhåndslån), såfremt der stilles sikkerhed  

 for,  

 at lånet vil blive indfriet eller nedbragt, hvis lånet ikke efter udløbet af  

 fristen for byggeriets færdiggørelse kunne være ydet med det bevilgede beløb.
 Stk. 6.  

  

 Finanstilsynet kan fastsætte regler om ydelse af lån m.v. efter  

 stk. 1-5.
§ 9.  

  

 I  

 sikkerhedsgrundlaget for et realkreditinstituts forpligtelser kan pantebreve  

 for lån i alment boligbyggeri, der omprioriteres i medfør af lov om visse  

 almennyttige boligafdelingers omprioritering m.v., samt pantebreve for  

 inkonverterbare lån, der overtages af Finansstyrelsen i medfør af lov om  

 imødegåelse af indlåsningseffekter på inkonverterbare realkreditlån m.v.,  

 erstattes med en tilsvarende fordring på statskassen.
Fordringen kan helt  

 eller  

 delvis indfries ekstraordinært ved statskassens indlevering til  

 realkreditinstituttet af de til de pågældende lån svarende  

 realkreditobligationer.
 Stk. 2.  

  

 Indehavere  

 af rettigheder over obliga~tioner, hvis sikkerhedsgrundlag er omfattet og  

 ændret af stk. 1, kan ikke kræve obligationerne indfriet eller på anden  

 måde gøre krav gældende over for realkreditinstituttet.
Værdiansættelse af ejendomme og udmåling af  

 realkreditlån § 10.  

  

 Realkreditinstituttet  

 skal ansætte en kontantværdi af ejendommen til brug for låneudmålingen.
 Stk. 2  

 . Værdien skal  

 ligge inden for det beløb, som en kyndig erhverver med kendskab til pris- og  

 markedsforholdene for den pågældende type ejendom må skønnes at ville betale  

 for ejendommen (markedsværdi). Forhold, der betinger en særlig høj pris, må  

 ikke indgå i værdiansættelsen.
 Stk. 3                                                                  .  

                                                                            Rea  

 Realkreditinstituttet skal ved værdiansættelsen tage hensyn til eventuel  

 risiko  

 for ændringer i markeds- eller strukturforhold.
 Stk. 4                                                                  .  

                                                                            Rea  

 Realkreditinstituttet kan fravige stk. 2 og 3 i følgende tilfælde:
1)  

 	  

     

 Den godkendte  

 anskaffelsessum kan anvendes ved værdiansættelsen af ejendomme, som efter lov  

 om almene boliger samt støttede private andelsboliger m.v. realkreditbelånes  

 på  

 baggrund af dette beløb.
Anvendelsen af det nævnte beløb forudsætter, at  

 instituttet fra offentlig myndighed opnår de garantistillelser, som lov om  

 almene boliger samt støttede private andelsboliger m.v. hjemler.
2)  

 	  

     

 Genanskaffelsessummen  

 med fradrag for stand og karakter kan lægges til grund ved værdiansættelsen  

 af  

 ejendomme til sociale, kulturelle og undervisningsmæssige formål, såfremt  

 dette  

 er rimeligt under hensyn til ejendommens driftsresultater, alternative  

 anvendelsesmuligheder  

 og markedsforhold i øvrigt.
Genanskaffelsessummen kan dog ikke lægges til  

 grund  

 for ejendomme drevet efter forretningsmæssige principper.
3)  

 	  

     

 Genanskaffelsessummen  

 med fradrag for stand og karakter kan lægges til grund ved værdiansættelsen  

 af  

 industri- og håndværksejendomme og kollektive energiforsyningsanlæg, hvis  

 dette  

 er forsvarligt under hensyntagen til låntagers kreditværdighed og den fra  

 ejendommen drevne virksomheds indtjeningsevne.
Forudsætningen herfor er, at  

 ejendommens ejer eller et selskab forbundet med ejeren anvender mere end  

 halvdelen af ejendommen.
§ 11.  

  

 Lån  

 kan ydes på grundlag af fast ejendom, der ejes af låntager.
Samtlige  

 adkomsthavere skal som debitorer være påført pantebrevet, jf. dog stk. 2  

 og 3.
 Stk. 2  

 . Bestemmelsen i  

 stk. 1, 2. pkt., kan fraviges, hvis lånet ydes i henhold til særlig  

 lovgivning inden for jordbrugsområdet.
 Stk. 3  

 . Lån kan ydes på  

 grundlag af en ideel anpart af en fast ejendom, såfremt der foreligger et  

 tinglyst dokument, der knytter en tinglyst eksklusiv brugsret til anparten.  

 Samtlige adkomsthavere til den ideelle anpart skal som debitor være påført  

 pantebrevet.
 Stk. 4  

 . Ud over grund  

 og bygninger kan bygningstilbehør, jf. tinglysningslovens § 38, samt det  

 i  

 tinglysningslovens § 37, stk. 1, nævnte tilbehør, der er omfattet  

 af  

 tinglyst pantebrev i den faste ejendom, medtages ved værdiansættelsen af  

 ejendommen.
 Stk. 5  

 . Ved  

 værdiansættelsen af ejendommen kan uanset stk. 4 medtages det til  

 ejendommen hørende tilbehør, der ikke er omfattet af tinglyst pantebrev i den  

 faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b,  

 stk. 2.
 Stk. 6  

 . Indekslån til  

 ejendomme bortset fra kollektive energiforsyningsanlæg kan alene ydes på  

 grundlag af værdien af grund og bygninger samt bygningstilbehør, jf.  

 tinglysningslovens § 38.
 § 12.  

  

 Finanstilsynet  

 fastsætter nærmere regler om værdiansættelse.
 Stk. 2.  

  

 Finanstilsynet kan fastsætte begrænsninger i adgangen til at medregne  

 tilbehør  

 som nævnt i § 11, stk. 4.
 Stk. 3.  

  

 Finanstilsynet kan fastsætte regler om adgangen til at fravige § 10,  

 stk. 2 og 3, ved belåning af ejendomme ejet af offentlig myndighed og  

 ved  

 udlån mod fuld offentlig garanti.
 § 13.  

  

 Lån  

 udmåles således, at det kontante provenu ligger inden for de i §§ 5-7  

 anførte lånegrænser for den pågældende ejendomskategori.
 Stk. 2  

 . Finanstilsynet  

 fastsætter regler om låneudmåling.
 § 14.  

  

 Finanstilsynet  

 fastsætter regler om, hvilke ejendomme der hører til de enkelte  

 ejendomskategorier, samt om indfrielse af lån, hvis ejendommen overgår til  

 anden ejendomskategori.
 Stk. 2  

 . Såfremt en  

 ejendom består af flere ejendomskategorier, skal værdiansættelse og  

 låneudmåling ske særskilt for de enkelte ejendomskategorier, jf. dog  

 stk. 3.
 Stk. 3  

 . Såfremt en  

 ejendomskategori udgør mindst 80 pct. af ejendommens samlede  

 bruttoetageareal,  

 kan hele ejendommen belånes efter reglerne for denne ejendomskategori.
 § 15.  

  

 Realkreditinstituttets  

 satser for gebyrer, indskud og løbende bidrag til administration og  

 reservefondsopbygning for lån, hvortil der ydes statsstøtte, bortset fra lån  

 inden for jordbrugsområdet, godkendes af økonomi- og erhvervsminis~teren.
Realkreditlån uden for Danmark § 16.  

  

 Finanstilsynet kan tillade, at lovens bestemmelser fraviges i forbindelse med  

 långivning på Færøerne og i Grønland i det omfang, det tilsiges af de særlige  

 forhold i disse landsdele.
 § 17.  

  

 Ved udlån uden for Danmark, Færøerne og Grønland gælder § 4 og § 15  

 ikke.
Stk. 2.  

  

 Finanstilsynet kan dispensere fra § 2, stk. 2, 1. pkt., ved udlån  

 uden for Danmark, Færøerne og Grønland.
I særlige tilfælde kan  

 Fi~nans~til~synet  

 endvidere dispensere fra bestemmelserne om maksimale løbetider i § 3.
 Stk. 3.  

  

 Finanstilsynet kan fastsætte lavere lånegrænser end de i § 5 nævnte ved  

 et  

 realkreditinstituts udlån uden for Danmark, Færøerne og Grønland.
Stk. 4.  

  

 Realkreditinstitutter kan uden for Danmark, Færøerne og Grønland yde lån ud  

 over lånegrænserne mod selvskyldnergaranti fra en offentlig myndighed, et  

 kreditinstitut eller et forsikringsselskab.
Hvis garantien er stillet af et  

 kreditinstitut eller et forsikringsselskab, kan lånet dog alene ydes på  

 grundlag af udstedelse af andre værdipapirer end realkreditobligationer.
Kapitel 3 Udstedelse af realkreditobligationer Eneret § 18.  

  

 Realkreditinstitutter med tilladelse her i landet har eneret til at udstede  

 realkreditobliga~tioner her i landet.
 Stk. 2.  

  

 Uanset  

 stk. 1 kan et udenlandsk kreditinstitut udstede realkreditobligationer  

 her  

 i landet, hvis instituttet efter lov om finansiel virksomhed kan udøve  

 virksomhed som kreditinstitut her i landet og opfylder følgende betingelser:
1)  

 	  

     

 Hovedparten af  

 instituttets aktiviteter skal være udlån mod pant i fast ejendom på grundlag  

 af  

 udstedelse af obligationer eller andre værdipapirer.
Såfremt instituttet er  

 koncernforbundet med et dansk realkreditinstitut, skal instituttets  

 aktiviteter  

 endvidere overholde virksomhedsområdet for danske realkreditinstitutter i lov  

 om finansiel virksomhed.
 2)  

 	  

     

 Instituttets  

 långivning og obligationsudstedelse skal være reguleret af et balanceprincip.  

 Såfremt instituttet er koncernforbundet med et dansk realkreditinstitut, skal  

 instituttet endvidere overholde §§ 20-21.
 3)  

 	  

     

 Realkreditobligationer,  

 som instituttet udsteder her i landet, skal efter hjemlandets lovgivning give  

 indehaveren samme retsstilling, som indehavere af realkreditobliga~tioner har  

 efter § 27.
Obligationsudstedelse og balanceprincip § 19.  

  

 Realkreditobligationer skal være omsættelige massegældsbreve eller  

 fondsaktiver  

 og optaget til offentlig notering på en fondsbørs.
 § 20.  

  

 Midler fremkommet ved udstedelse af realkreditobligationer eller andre  

 værdipapirer kan alene anvendes til udlån mod pant i fast ejendom, jf. dog  

 stk. 2 og 3.
 Stk. 2.  

  

 Finanstilsynet kan fastsætte regler om, at midler i begrænset omfang kan  

 anvendes til andet end udlån mod pant i fast ejendom.
 Stk. 3.  

  

 Finanstilsynet kan tillade, at der i koncernforhold kan udstedes  

 realkreditobligationer og andre værdipapirer i et realkreditinstitut til  

 finansiering af realkreditlån i et andet realkreditinstitut.
 § 21.  

  

 Finanstilsynet fastsætter regler om opgørelse af og grænser for:
1)  

 	  

     

 forskellen mellem de  

 fremtidige betalinger på udstedte realkreditobligationer og andre  

 værdipapirer  

 på den ene side og de fremtidige betalinger på pantebreve og finansielle  

 instrumenter på den anden side, 2)  

 	  

     

 den renterisiko, der  

 følger af den i nr. 1 nævnte forskel, og 3)  

 	  

     

 forskellen mellem  

 indfrielsesvilkårene for udstedte realkreditobligationer og andre  

 værdipapirer  

 på den ene side, og pantebreve og finansielle instrumenter på den anden side.
Kapitel 4 Hæftelsesforhold m.v.
§ 22.  

  

 Ydelse af realkreditlån og udstedelse af realkreditobligationer og andre  

 værdipapirer til finansiering heraf kan ske i serier.
Udstedelse af  

 realkreditobligationer og andre værdipapirer kan ikke ske i samme serie.
 Stk. 2  

 . Det kan i  

 vilkårene for en serie bestemmes, at indehaverne af realkreditobligationer  

 eller andre værdipapirer alene kan rette deres krav mod den pågældende serie  

 eller serier, som hæfter solidarisk hermed, jf. § 24, stk. 4.
 § 23.  

  

 For  

 lånet hæfter låntagerne både med det pantsatte og personligt over for serien  

 henholdsvis realkreditinstituttet i øvrigt.
 Stk. 2  

 . For de  

 forpligtelser, realkreditinstituttet i øvrigt har påtaget sig, hæfter  

 låntagerne ikke.
§ 24.  

  

 Det  

 kan i vilkårene for en serie fastsættes, at låntagerne ud over lånet hæfter  

 solidarisk over for serien for et beløb svarende til en nærmere fastsat andel  

 af pantebrevets hovedstol med fradrag af en forholdsmæssig andel af  

 se~rie~re~ser~ve~fon~dens  

 midler.
Låntagerne hæfter ikke personligt for dette beløb.
Stk. 2  

 . En serie eller  

 gruppe af serier med se~rie~re~ser~ve~fond kan optage hybrid kernekapital og  

 ansvarlig lånekapital.
Den solidariske hæftelse efter stk. 1 kan ikke  

 gøres gældende over for låntagerne til dækning af krav fra indskydere af  

 hybrid  

 kernekapital og ansvarlig lånekapital.
For serier med tilbagebetalingspligt  

 åbnet før den 1. januar 1973 finder 1. pkt. ikke anvendelse.
 Stk. 3  

 . En serie eller  

 gruppe af serier med se~rie~re~ser~ve~fond hæfter ikke for de forpligtelser,  

 realkreditinstituttet i øvrigt har påtaget sig.
Stk. 4  

 . Det kan i  

 vilkårene for en serie fastsættes, at serien hæfter for andre seriers  

 forpligtelser.
Et sådant vilkår kan kun fastsættes, hvis disse andre serier  

 indeholder tilsvarende vilkår.
I serier, som efter 1. pkt. hæfter indbyrdes,  

 må  

 der alene være udstedt realkreditobligationer, jf. § 22, stk. 1, 2.  

 pkt.
§ 25.  

  

 For  

 serier, hvori låntagerne hæfter solidarisk, eller hvor der er truffet  

 bestemmelse efter § 22, stk. 2, skal realkreditinstituttet oprette  

 en  

 seriereservefond.
For andre serier eller grupper af serier kan instituttet  

 vælge at oprette en seriereservefond.
 Stk. 2  

 . Det kan i  

 vedtægterne eller lånevilkårene bestemmes, at låntagerne ved indfrielse af  

 lånet har krav på at få udbetalt en andel af seriereservefonden.
 Stk. 3  

 . Seriens  

 indtægter består af rente og lignende af pantebreve, indskud, bidrag, gebyr  

 og  

 lignende indtægter samt afkast af seriens aktiver og ikke-balanceførte  

 poster.  

 Seriens udgifter består af rente og lignende af obligationer og andre  

 værdipapirer, udbetalinger af reservefondsandele, udgifter til administration  

 og lignende, udgifter forbundet med optagelse og forrentning af hybrid  

 kernekapital og ansvarlig lånekapital, tab og hensættelser til  

 sandsynliggjorte  

 tab på seriens aktiver og ikke-balanceførte poster samt andelen af  

 realkreditinstituttets skat.
 § 26.  

  

 Seriereservefondens  

 midler skal holdes adskilt fra øvrige midler i realkreditinstituttet.
 Stk. 2  

 . Der skal ske  

 overførsel af midler til en serie eller gruppe af serier med seriereservefond  

 fra realkreditinstituttet i øvrigt, såfremt det er nødvendigt for at opfylde  

 solvenskravet til serien eller gruppen af serier, medmindre en sådan  

 overførsel  

 medfører, at realkreditinstituttet i øvrigt ikke længere vil kunne opfylde  

 solvenskravet.
 Stk. 3                                                                  .  

                                                                            Rea  

 Realkreditinstituttet kan i vedtægterne eller lånevilkårene fastsætte, at der  

 skal overføres midler fra en serie eller gruppe af serier med  

 seriereservefond  

 til realkreditinstituttet i øvrigt, såfremt seriereservefonden er eller  

 bliver  

 større end krævet.
 Stk. 4  

 . Finanstilsynet  

 fastsætter nærmere regler om serier.
§ 27.  

  

 Erklæres  

 et realkreditinstitut konkurs, anvendes seriernes midler opgjort efter  

 fradrag  

 af udgifter til konkursboets behandling og lignende, herunder udgifter til  

 kurator, personale m.v., til betaling af krav fra indehavere af  

 realkreditobligationer og andre værdipapirer i den pågældende serie eller  

 gruppe af serier med se~rie~re~ser~ve~fon~de samt krav på de fra  

 konkursdekretets afsigelse påløbne renter på de nævnte fordringer.
Derefter  

 dækkes de i § 25, stk. 2, nævnte krav.
Overskydende midler indgår  

 herefter i konkursmassen, jf. konkurslovens § 32.
Stk. 2  

 . Erklæres et  

 realkreditinstitut konkurs, anvendes midler opgjort efter fradrag af udgifter  

 til konkursboets behandling og lignende, herunder udgifter til kurator,  

 personale m.v., i instituttet i øvrigt til betaling af krav fra indehavere af  

 realkreditobligationer og andre værdipapirer, der ikke er udstedt i serier  

 med  

 seriereservefonde, samt krav på de fra konkursdekretets afsigelse påløbne  

 renter på de nævnte fordringer.
Midler, der anvendes efter 1. pkt., kan dog  

 højst udgøre de til realkreditobligationerne og andre værdipapirer svarende  

 pantebreve samt et beløb svarende til 8 pct. af pantebrevenes risikovægtede  

 værdi.
Overskydende midler indgår herefter i konkursmassen, jf. konkurslovens  

 § 32.
 § 28.  

  

 Afsigelse af konkursdekret over et realkreditinstitut kan ikke af indehavere  

 af  

 real~kre~dit~ob~li~ga~tio~ner og andre værdipapirer gøres gældende som årsag  

 til førtidig indfrielse af betalingsforpligtelser og fratager ikke  

 realkreditinstituttets låntagere disses ret til at foretage hel eller delvis  

 indfrielse af realkreditlån i overensstemmelse med de for lånet særligt  

 gældende indfrielsesvilkår.
 § 29.  

  

 Konkursboet kan ikke erlægge en ydelse til opfyldelse af krav fra indehavere  

 af  

 real~kre~dit~ob~li~ga~tio~ner og andre værdipapirer på et tidligere  

 tidspunkt,  

 end realkreditinstituttet var berettiget til at frigøre sig ved erlæggelse af  

 ydelsen.
 Stk. 2  

 . Konkursboet kan  

 ikke opsige låneaftaler sikret ved tinglyst pantebrev i fast ejendom i videre  

 omfang, end det tilkom realkreditinstituttet.
 Stk. 3  

 . Konkursboet kan  

 ikke ændre bidrag og lignende.
 § 30.  

  

 Modregning fra en fordringshaver som omhandlet i konkurslovens § 42 kan  

 ikke finde sted til opfyldelse af en fordring, som tilkommer  

 realkreditinstituttet.
 § 31.  

  

 Konkursmassen  

 anvendes til betaling af krav i overensstemmelse med reglerne i konkurslovens  

 kapitel 10. Krav fra indehavere af realkreditobligationer og andre  

 værdipapirer  

 samt krav på de fra konkursdekretets afsigelse påløbne renter på de nævnte  

 fordringer betales dog i lige forhold efter de i konkurslovens § 96  

 nævnte  

 krav, men før de i konkurslovens § 97 nævnte fordringer.
§ 32.  

  

 I tilfælde af betalingsstandsning skal  

 realkreditinstituttet i videst muligt omfang fortsat opfylde sine  

 betalingsforpligtelser i henhold til krav fra indehavere af  

 realkreditobligationer og andre værdipapirer ved forfaldstid, medmindre det  

 beskikkede tilsyn bestemmer andet.
Med det beskikkede tilsyns samtykke kan  

 realkreditinstituttet optage lån til de i 1. pkt. nævnte betalinger og stille  

 sikkerhed for sådanne lån i aktiver bortset fra realkreditpantebreve  

 tilhørende  

 den eller de serier med seriereservefond, for hvilke betaling finder sted.
Stk. 2.  

  

 I tilfælde  

 af konkurs skal kurator i videst muligt omfang fortsætte eller genoptage  

 honoreringen af realkreditinstituttets forpligtelser i form af renter og  

 afdrag  

 over for indehavere af realkreditobligationer og andre værdipapirer.
I det  

 omfang, der ikke er tilstrækkelige midler, betales renter, før udtrækninger  

 foretages.
Kurator kan optage lån til betalinger til indehavere af  

 realkreditobligationer og andre værdipapirer og stille sikkerhed for sådanne  

 lån i aktiver bortset fra realkreditpantebreve tilhørende den eller de serier  

 med seriereservefond, for hvilke betaling finder sted.
 § 33.  

  

 Der kan ikke ske overførsel af midler mellem  

 serier med seriereservefond og realkreditinstituttet i øvrigt efter  

 anmeldelse  

 af betalingsstandsning eller afsigelse af konkursdekret.
Kapitel 5 Tilsyn § 34.  

  

 Finanstilsynet  

 påser overholdelsen af denne lov og regler udstedt i medfør af loven.
 Stk. 2.  

  

 Det  

 Finansielle Virksomhedsråd indgår i tilsynet med institutterne inden for  

 rådets  

 kompetenceområde som fastsat i lov om finansiel virksomhed.
Stk. 3.  

  

 Finanstilsynet kan give påbud om berigtigelse af forhold, der er i strid med  

 bestemmelserne i loven og regler udstedt i medfør af loven.
Såfremt et  

 realkreditlån  

 er ydet i strid med loven eller regler udfærdiget i medfør heraf, kan  

 Finanstilsynet med virkning for såvel realkreditinstituttet som låntageren  

 kræve nedbringelse af realkreditlånet, således at de nævnte bestemmelser  

 overholdes.
 Stk. 4.  

  

 Finanstilsynet kan i særlige tilfælde anvende fremmed bistand.
 § 35.  

  

 Finanstilsynet  

 kan indhente oplysninger om fast ejendom fra andre offentlige myndigheder til  

 brug for tilsynet med overholdelsen af denne lov.
§ 36.  

  

 Finanstilsynet kan fastsætte regler om indberetninger af  

 realkreditinstitutternes 1)  

 	  

     

 restancer, tab og  

 nedskrivninger på udlån samt overtagne ejendomme, 2)  

 	  

     

 store engagementer  

 målt i forhold til instituttets balance og store nedskrivninger målt i  

 forhold  

 til instituttets basiskapital (promilleindberetninger) og 3)  

 	  

     

 lånetilbud.
 § 37.  

  

 Som part i forholdet til Finanstilsynet anses alene det realkreditinstitut  

 eller kreditinstitut, som en afgørelse truffet af Finanstilsynet retter sig i  

 mod, jf. dog stk. 2.
 Stk. 2.  

  

 Et  

 bestyrelsesmedlem, en revisor, en direktør eller andre ledende medarbejdere i  

 et realkreditinstitut anses som parter, hvis Finanstilsynets afgørelse i  

 medfør  

 af loven eller dennes forskrifter er rettet direkte mod pågældende.
Kapitel 6 Klageadgang § 38.  

  

 Afgørelser truffet af Finanstilsynet i henhold til loven eller regler udstedt  

 i  

 medfør af loven kan af den, som afgørelsen retter sig til, indbringes for  

 Erhvervsankenævnet senest 4 uger efter, at afgørelsen er meddelt den  

 pågældende.
Stk. 2.  

  

 Påbud fra  

 Finanstilsynet om berigtigelse af lån, der er ydet i strid med bestemmelserne  

 i  

 loven eller regler udstedt i medfør heraf, kan indbringes for domstolene  

 senest  

 4 uger efter, at afgørelsen er meddelt den pågældende.
Afgørelser indbragt  

 for  

 Erhvervsankenævnet kan indbringes for domstolene senest 4 uger efter, at  

 Erhvervsankenævnet har meddelt den pågældende nævnets afgørelse.
Kapitel 7 Straffebestemmelser § 39.  

  

 Overtrædelse af § 2, stk. 1 og stk. 2, 1. pkt., §§ 3-8,  

 §§ 10-11, § 13, stk. 1, § 14, stk. 2 og 3,  

 § 17,  

 stk. 3 og 4, §§ 18-20, § 22, stk. 1, 2. pkt., § 25,  

 stk. 1, 1. pkt., og § 26, stk. 1 og 2, straffes med bøde eller  

 fængsel indtil 4 måneder, medmindre højere straf er forskyldt efter den  

 øvrige  

 lovgivning.
 Stk. 2.  

  

 I regler  

 udstedt i medfør af loven kan der fastsættes straf af bøde for overtrædelse  

 af  

 bestemmelser i reglerne.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens kapitel 5.
 Stk. 4.  

  

 Forældelsesfristen for overtrædelse af lovens bestemmelser eller regler  

 udstedt  

 i medfør af loven er 5 år.
 § 40.  

  

 Undlader et realkreditinstituts bestyrelse eller direktion i rette tid at  

 efterkomme de pligter, der efter loven eller regler udstedt i medfør af loven  

 påhviler dem over for Finanstilsynet, kan Finanstilsynet som tvangsmiddel  

 pålægge de pågældende daglige eller ugentlige bøder.
 Stk. 2.  

  

 Finanstilsynet kan som tvangsmiddel pålægge et realkreditinstituts bestyrelse  

 eller direktion daglige eller ugentlige bøder, hvis bestyrelsen eller  

 direktionen undlader at efterkomme påbud fra Finanstilsynet om berigtigelse  

 af  

 lån, der er ydet i strid med loven eller regler udfærdiget i medfør heraf.
Kapitel 8 Ikrafttrædelses- og overgangsbestemmelser § 41.  

  

 Loven træder i kraft den 1. januar 2004. § 4 træder dog i kraft den 1.  

 oktober 2003.
 Stk. 2.  

  

 Den 1.  

 oktober 2003 ophæves § 25 i realkreditloven, jf. lovbekendtgørelse nr.  

 57  

 af 20. januar 2003. Den 1. januar 2004 ophæves § 1, stk. 4-5,  

 § 3, § 24, §§ 26-28, §§ 40-45, §§ 47-49, § 52,  

 §§ 54-59, § 97, § 100, stk. 4, § 102,  

 stk. 2, §§ 103-103 a og § 105 i realkreditloven.
Stk. 3.  

  

 Bestemmelser i lov om realkreditinstitutter, jf. lovbekendtgørelse nr. 571 af  

 15. august 1989, samt lov om indeksregulerede realkreditlån, jf.  

 lovbekendtgørelse nr. 572 af 15. august 1989, finder fortsat anvendelse for  

 lån  

 ydet efter de nævnte love.
Tilsvarende finder § 1, stk. 5, og  

 § 4, stk. 10, 2. pkt., og stk. 12, 2. pkt., fortsat anvendelse  

 på prioritetsstillingen for lån ydet efter bestemmelser i lov om  

 indeksregulerede realkreditlån.
Stk. 4.  

  

 Nu ophævede  

 bestemmelser i realkreditloven om lånevilkår og prioritetsstillinger, gælder  

 fortsat for lån, der er ydet efter disse bestemmelser.
Reguleringen af lån i  

 realkreditlovens § 23, stk. 3, som affattet i § 6, nr. 1, i  

 lov  

 nr. 414 af 26. juni 1998 om ændring af lov om værdipapirhandel m.v. og  

 forskellige andre love finder dog også anvendelse på lån ydet inden nævnte  

 lovs  

 ikrafttræden.
 Stk. 5.  

  

 De  

 tidligere gældende regler i realkreditlovens § 21, §§ 23-24,  

 § 28 og §§ 30-32, jf. lovbekendtgørelse nr. 708 af 8. september  

 1997  

 som ændret ved § 6 i lov nr. 414 af 26. juni 1998 og § 2 i lov nr.  

 491 af 1. juli 1998, finder fortsat anvendelse på byggeri, hvortil der inden  

 den 1. januar 1999 er meddelt tilsagn om støtte efter lov om almene boliger  

 samt støttede private andelsboliger m.v., tidligere love om boligbyggeri samt  

 den tidligere lov om boliger for ældre og personer med handicap, såfremt  

 långivningen sker på grundlag af det meddelte støttetilsagn.
 Stk. 6.  

  

 De  

 tidligere gældende regler i realkreditlovens § 39, stk. 1-6, jf.  

 lovbekendtgørelse nr. 708 af 8. september 1997 som ændret ved § 6 i lov  

 nr. 414 af 26. juni 1998 og § 2 i lov nr. 491 af 1. juli 1998, finder  

 fortsat anvendelse, og de tidligere gældende regler i § 21 og  

 §§ 23-24, jf. lovbekendtgørelse nr. 708 af 8. september 1997 som ændret  

 ved § 6 i lov nr. 414 af 26. juni 1998 og § 2 i lov nr. 491 af 1.  

 juli 1998, finder fortsat anvendelse for så vidt angår de i § 39,  

 stk. 1-6, omhandlede låneformål, hvortil kommunalbestyrelsen inden den  

 1.  

 januar 2002 har meddelt tilsagn om støtte.
 Stk. 7.  

  

 § 4 a  

 i lov om et finansieringsinstitut for landbrug, jf. lovbekendtgørelse nr. 699  

 af 5. november 1987 som ændret ved lov nr. 373 af 6. juli 1988 og lov nr. 850  

 af 20. december 1989, finder fortsat anvendelse for lån ydet af Dansk  

 Landbrugs  

 Realkreditfond i forbindelse med refinansiering af realkreditlån m.v. i  

 landbrugsejendomme.
 Stk. 8.  

  

 §§ 20  

 a-20 d i lov om realkreditinstitutter, jf. lovbekendtgørelse nr. 572 af 15.  

 august 1989, finder fortsat anvendelse.
Stk. 9.  

  

 Bekendtgørelser udstedt i medfør af de i stk. 2 nævnte bestemmelser  

 opretholdes.
Dog ophæves Finanstilsynets bekendtgørelse nr. 646 af 27. august  

 1998 om konkursbehandling m.v. af realkreditinstitutter.
 § 42.  

  

 Statskassens tilgodehavende efter indfrielse af en ifølge § 28 c i lov  

 om  

 realkreditinstitutter, jf. lovbekendtgørelse nr. 571 af 15. august 1989, ydet  

 statsgaranti kan med tillæg af renter og omkostninger inddrives ved  

 udpantning.
 Stk. 2.  

  

 Finansstyrelsen kan inddrive de i stk. 1 nævnte beløb ved indeholdelse i  

 løn m.v. hos den pågældende efter reglerne for inddrivelse af personlige  

 skatter i kildeskatteloven.
 Stk. 3.  

  

 Fødevareministeren kan fastsætte nærmere regler om fremgangsmåden i  

 forbindelse  

 med lønindeholdelsen.
 Stk. 4.  

  

 Finansstyrelsen kan indhente de oplysninger hos skattemyndigheder og andre  

 offentlige myndigheder om den pågældende, som er nødvendige for at varetage  

 inddrivelsen af de i stk. 1 nævnte beløb, herunder oplysninger om  

 indkomst- og formueforhold.
 Stk. 5.  

  

 Finansstyrelsens afgørelser efter stk. 1-4 kan indbringes for  

 finansministeren.
 § 43.  

  

 Loven gælder ikke for Færøerne.
Bemærkninger til lovforslaget Almindelige bemærkninger Indledning Forslaget til lov om realkreditlån og  

 realkreditobligationer m.v. udgør sammen med det samtidigt fremsatte  

 lovforslag  

 om finansiel virksomhed grundlaget for den finansielle lovreform, som skal  

 føre  

 til en mere forenklet lovstruktur på det finansielle område.
Med  

 lovforslagene  

 tages første skridt med henblik på at gennemføre regeringens intentioner om  

 at  

 skabe regelforenkling og regelmodernisering.
Det er hensigten at gøre  

 reglerne  

 mere overskuelige og sammenlignelige til gavn for både kunder og  

 virksomheder.  

 Lovreformen forventes at bidrage til at skabe vækst i den finansielle sektor.
Den finansielle lovreform medfører en betydelig reduktion i  

 antallet af finansielle love, ligesom der også sker en reduktion i antallet  

 af  

 de regler, der i dag samlet regulerer den finansielle sektor.
Lovreformen  

 indebærer blandt andet, at seks love med branchespecifikke regler, herunder  

 realkreditloven, ophæves.
Lovene erstattes med den finansielle lovreform af  

 de  

 foreslåede to nye love, henholdsvis forslag til en ny samlet lov om finansiel  

 virksomhed, der erstatter den nuværende lov om finansiel virksomhed, og  

 forslag  

 til en ny lov om realkreditlån og realkreditobligationer m.v.
Lovreformen  

 bygger videre på det grundlag, som allerede er skabt med den gældende lov om  

 finansiel virksomhed med udgangspunkt i, at ens ydelser som udgangspunkt skal  

 behandles ens, uanset hvilken virksomhed, der udbyder ydelsen.
Med fremsættelsen af dette lovforslag tages der hensyn til  

 et ønske om, at reglerne om realkreditinstitutters ydelse af realkreditlån og  

 udstedelse af realkreditobligationer m.v. udskilles i en særlig lov, således  

 at  

 den særlige sikkerhed bag danske realkreditobliga~tioner fremhæves.
De  

 lovgivningsmæssige krav til realkreditobligationer og de udstedende  

 institutter  

 er blandt årsagerne til, at realkreditobligationerne af investorer   danske  

 som  

 udenlandske   betragtes som særligt sikre fordringer.
 Den finansielle lovreforms arbejde med forenklinger er en  

 fortløbende proces, hvor de fremsatte lovforslag om lov om finansiel  

 virksomhed  

 og lov om realkreditlån og realkreditobligationer m.v. udgør et vigtigt  

 første  

 skridt.
Stående lån til ejerboliger til helårsbrug og  

 fritidshuse Nærværende lovforslag om realkreditlån og  

 realkreditobligationer m.v. åbner som noget nyt mulighed for, at  

 realkreditinstitutter også må tilbyde ejere af ejerboliger og fritidshuse  

 afdragsfrie lån, sådan som det allerede er muligt for erhvervslåntagere.
På  

 baggrund heraf og af en eventuel produktudvikling fra  

 realkreditinstitutternes  

 side vil det blive muligt for låntagere i højere grad at tilpasse  

 tilbagebetalingen af deres realkreditlån til deres situation i øvrigt.  

 Forslaget vil således generelt medføre større valgmuligheder for låntagerne  

 med  

 hensyn til, hvor de vil placere deres opsparing.
For eksempel vil boligejere  

 med en beskeden gæld i deres ejendom kunne have fordel i at optrappe  

 indbetalingen til pensionsopsparing mod at sætte opsparingen i ejendommen i  

 bero, ligesom pensionister, der ønsker at optage et nedsparingslån, vil kunne  

 have fordel af at anvende afdragsfrie lån.
Endvidere vil man i en  

 etableringsfase kunne vælge at udskyde påbegyndelsen af afdragsbetalinger til  

 et senere tidspunkt, hvor man forventer at være bedre økonomisk stillet.  

 Muligheden vil også kunne være interessant i forbindelse med uddannelses-  

 eller  

 barselsorlov, hvor låntager kan have en interesse i for en periode at  

 nedbringe  

 ydelserne ved ikke at skulle betale afdrag på sit realkreditlån.
Hidtil har der været et krav om, at realkreditlån til  

 ejerboliger og fritidshuse som minimum skal tilbagebetales som et  

 annuitetslån  

 over 30 år.
Med ovennævnte lovændring tillades der en fravigelse heraf for en  

 periode på op til 10 år.
Lånegrænserne og den maksimale løbetid for  

 realkreditlån ændres ikke ved lovforslaget.
Når der stadig er behov for disse  

 begrænsninger, skyldes det hensynet til at bevare realkreditobligationerne  

 som  

 særligt sikre aktiver.
Eventuel udvikling fra realkreditinstitutternes side  

 af  

 produkter, der indeholder mulighed for låntageren til på et tidspunkt at  

 vælge  

 afdragsfrihed på lånet i en kortere eller længere periode, skal endvidere ske  

 under iagttagelse af det såkaldte balanceprincip.
Balanceprincippet regulerer  

 blandt andet sammenhængen mellem betalingerne på pantebreve og de udstedte  

 obligationer.
Der foretages ingen ændringer i balanceprincippet i denne  

 forbindelse.
Afdragsfrie lån adskiller sig fra eksempelvis annuitetslån  

 ved, at de ikke på samme måde som de sidstnævnte umiddelbart medfører  

 opsparing  

 i den belånte ejendom.
I forhold til lån, der færdigamortiseres, vil der ved  

 afdragsfrie lån kunne være en refinansieringsproblematik.
Uforudsete forhold  

 som arbejdsløshed eller førtidig pensionering vil eksempelvis kunne medføre,  

 at  

 låntager på tidspunktet, hvor det afdragsfrie lån skal refinansieres, ikke  

 vil  

 kunne opnå et ønsket lån.
Som følge heraf stiller lånetypen særlige krav til  

 real~kre~dit~institutternes rådgivning til kunderne.
Det bemærkes i denne  

 forbindelse, at god skik m.v. er nærmere reguleret i det samtidig med dette  

 lovforslag fremsatte forslag til lov om finansiel virksomhed.
Værdiansættelse af ejendomme og udmåling af  

 realkreditlån Med forslaget uddybes reglerne om, hvorledes  

 realkreditinstitutterne skal fastsætte værdien af de ejendomme, som  

 realkreditbelånes.
Det vil således under nærmere fastsatte betingelser være  

 muligt at fravige udgangspunktet om markedsværdi ved realkreditbelåningen af  

 visse almene boliger m.v., ejendomme til sociale, kulturelle og  

 undervisningsmæssige formål, industri- og håndværksejendomme samt kollektive  

 energiforsyningsanlæg.
Desuden gives hjemmel til, at Finanstilsynet kan  

 fastsætte regler om fravigelse af udgangspunktet om markedsværdi ved  

 ejendomme  

 ejet af offentlige myndigheder og udlån garanteret af offentlige myndigheder.
Økonomiske og administrative konsekvenser for det  

 offentlige Lovforslaget skønnes ikke at få økonomiske konsekvenser for  

 stat, amtskommuner og kommuner.
Erhvervsøkonomiske og administrative konsekvenser  

 for erhvervslivet Lovforslaget har været forelagt Erhvervs- og  

 Selskabsstyrelsen med henblik på forelæggelse for et testpanel.
Styrelsen har  

 vurderet, at konsekvenserne er af så begrænset omfang, at der ikke er behov  

 for  

 at forelægge lovforslaget for et testpanel.
Miljømæssige konsekvenser Lovforslaget vurderes ikke at have miljømæssige  

 konsekvenser.
Forholdet til EU-retten Lovforslaget indeholder bestemmelser, der gennemføres inden  

 for rammerne af Europa-Parlamentets og Rådets direktiv 2000/12/EF af 20.  

 marts  

 2000 om adgang til at optage og udøve virksomhed som kre~dit~institut  

 (kreditinstitutdirektivet).
Høring Lovforslaget har forud for fremsættelsen været i høring hos  

 følgende myndigheder og organisationer:
Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsmarkedets Erhvervssygdomssikring,  

 Arbejdsmarkedets Tillægspension (ATP), Arbejdsskadestyrelsen,  

 Beskæftigelsesministeriet, Børsmæglerforeningen, Centralforeningen for Danske  

 Assurandører, Danmarks Nationalbank, Danmarks Rederiforening, Danmarks  

 Skibskreditfond, Dansk Aktionærforening, Dansk Arbejdsgiverforening, Dansk  

 Autoriseret Markedsplads A/S, Dansk Ejendomsmæglerforening, Dansk Handel  

 &  

 Service, Dansk Industri, Dansk IT-Sikkerhedsforum, Danske  

 Finansieringsselskabers  

 Forening, Danske Forsikringsfunktionærers Landsforening, Datatilsynet, Den  

 Danske Aktuarforening, Den Danske Fi~nans~analytikerforening, Den Danske  

 Fondsmæglerforening, Det Økonomiske Råd, Erhvervenes Skattesekretariat,  

 Erhvervsdirektoratet (Grønland), Finansforbundet, Finansieringsinstituttet  

 for  

 Industri og Håndværk A/S, Finansministeriet, Finansrådet (Danske  

 Pengeinstitutters Forening), Finanssektorens Arbejdsgiverforening,  

 Finansstyrelsen, Fondsmæglerforeningen, Fondsrådet, Forbrugerombudsmanden,  

 Forbrugerrådet, Foreningen af Firma-Pensionskasser, Foreningen af Interne  

 Revisorer, Foreningen af J.A.K.
Andelskasser, Foreningen af Statsautoriserede  

 Revisorer, Foreningen Registrerede Revisorer, Forsikring & Pension,  

 Forsikringsmæglerforeningen i Danmark, Forsikringsmæglernes Brancheforening,  

 FTF, Garantifonden for indskydere og investorer, Handel, Transport og  

 Serviceerhvervene Interesseorganisationen (HTS-I), Håndværksrådet, Indenrigs-  

 og Sundhedsministeriet, InvesteringsForeningsRådet, Justitsministeriet,  

 KommuneKredit, Kommunernes Landsforening, Kulturministeriet, Københavns  

 Fondsbørs A/S, Landsorganisationen i Danmark, Lokale Pengeinstitutter,  

 Lønmodtagernes Dyrtidsfond (LD), Ministeriet for Fødevarer, Landbrug og  

 Fiskeri, Ministeriet for Videnskab, Teknologi og Udvikling,  

 Pengeinstitutternes  

 Betalingssystemer A/S, Realkreditrådet, Regionale Bankers Forening,  

 Revisionschefkredsen, Rigsombudsmanden på Færøerne, Rigsrevisionen,  

 Sammenslutningen Danske Andelskasser, Skatteministeriet, Socialministeriet,  

 Statsministeriet, Udenrigsministeriet, Undervisningsministeriet,  

 Værdipapircentralen A/S.
Vurdering af  

 konsekvenser af lovforslag Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Lovreformen vurderes sammenlagt at medføre positive  

 konsekvenser Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder bestemmelser, der gennemføres  

 inden for rammerne af Europa-parlamentets og Rådets direktiv 2000/12/EF af  

 20. marts 2000 om adgang til at optage og udøve virksomhed som  

 kreditinstitut.
Bemærkninger til lovforslagets enkelte bestemmelser Til kapitel 1 Til § 1 § 1 fastlægger anvendelsesområdet for nærværende  

 lovforslag.
Med forslaget tilsigtes det at regulere forhold, som vedrører  

 realkreditinstitutternes udstedelse af realkreditobligationer og andre  

 værdipapirer, og realkreditlån, som ydes på grundlag af denne  

 obligationsudstedelse.
Den del af realkreditinstitutternes  

 værdipapirudstedelse, som ikke sker til finansiering af realkreditlån, er  

 således ikke omfattet af dette lovforslag, men vil i stedet være reguleret i  

 forslaget til lov om finansiel virksomhed, der fremsættes samtidig med  

 nærværende lovforslag.
Foruden realkreditinstitutter med tilladelse her i landet  

 finder loven også anvendelse på udenlandske kreditinstitutter, der udsteder  

 realkreditobligationer her i landet.
For sådanne udenlandske  

 kreditinstitutter  

 finder lovens bestemmelser om obligationsudstedelse og balanceprincip og om  

 hæftelsesforhold ikke anvendelse, idet der dog stilles krav til disse  

 forhold,  

 jf. lovforslagets § 18 og bemærkningerne hertil.
For at undgå danske  

 realkreditinstitutters omgåelse af loven finder reglerne om balanceprincip og  

 obligationsudstedelse i §§ 20-21 anvendelse på udenlandske  

 kreditinstitutter, der er koncernforbundne med danske realkreditinstitutter.  

 Koncernbegrebet skal forstås i overensstemmelse med det fremsatte forslag til  

 lov om finansiel virksomhed.
 Kravene til udenlandske kreditinstitutter, herunder  

 institutter, der er koncernforbundne med danske realkreditinstitutter, er  

 uændrede i forhold til kravene i den gældende realkreditlov.
Til kapitel 2 Til § 2 Som en af hjørnestenene i lovforslaget fastslår  

 bestemmelsens stk. 1, at realkreditlån skal sikres ved pant i fast  

 ejendom.
Princippet fremgår i den gældende realkreditlov af § 1,  

 stk. 3. Når bestemmelsen taler om registreret pant frem for tinglyst  

 pant,  

 skyldes det, at reglen også gælder for realkreditinstitutternes udlån i  

 udlandet.
Stk. 2  

  

 er  

 identisk med den gældende realkreditlovs § 1, stk. 4, hvorefter  

 realkreditinstitutter ikke må anvende ejerpantebreve som sikkerhed for  

 realkreditlån, og alene må anvende skadesløsbreve som sikkerhed for pant i  

 løsøre, der belånes sammen med fast ejendom.
Som det fremgår af  

 bemærkningerne  

 til den gældende realkreditlov, er reglen begrundet i, at hverken  

 ejerpantebreve eller skadesløsbreve indeholder oplysninger om den  

 underliggende  

 fordring, og at tinglysningsbøgernes oplysningsværdi herved reduceres.
Det er  

 endvidere tillagt vægt, at der ved brug af ejerpantebreve er risiko for  

 kollisionsproblemer ved stiftelse af sekundære panterettigheder.
Til § 3 Som i den gældende realkreditlov fastsætter lovforslagets  

 § 3 den maksimalt tilladte løbetid for realkreditlån til 30 år, dog 35  

 år  

 for lån til alment boligbyggeri, ungdomsboliger og private andelsboliger med  

 tilsagn om støtte efter lov om almene boliger samt støttede private  

 andelsboliger m.v.
Begrænsningen i den tilladte løbetid skal sikre, at den  

 tilstrækkelige pantsikkerhed for institutternes udlån er til stede.
§ 3,  

 stk. 1, 2. pkt.  

  

 , fastslår, at der ved fastsættelsen af lånets løbetid  

 og afdragsprofil skal tages hensyn til pantets forventede værdiforringelse og  

 de lånegrænser, der er fastsat for den pågældende type ejendom.  

 Realkreditinstituttet vil således ved fastsættelsen af løbetid og  

 afdragsprofil  

 skulle tilstræbe, at lånet set i forhold til pantets aktuelle værdi og  

 forventede værdiforringelse pga. fysisk og teknologisk forældelse også  

 længere  

 fremme i lånets løbetid vil overholde de i loven fastsatte lånegrænser.  

 Løbetiden vil på den baggrund ikke kunne overstige pantets restlevetid i  

 henseende til fysisk og teknologisk forældelse.
Ved formuleringen af  

 stk. 1, 2. pkt. er der tale om en præcisering af reglerne om løbetid og  

 afdragsprofil i forhold til gældende regler.
Til § 4 Ifølge forslagets  

  

 stk. 1  

  

 ,  

 der svarer til § 25 i den gældende realkreditlov, er den langsomst  

 mulige  

 afdragstakt for lån til ejerboliger og fritidshuse afdragstakten på et  

 30-årigt  

 annuitetslån, som har samme kontanthovedstol, og som afdrages fuldt ud over  

 løbetiden.
Kravet til afdragstakt gælder uanset lånets sikkerhedsmæssige  

 placering.
Stk. 2  

  

 muliggør som noget nyt ydelse af afdragsfrie lån til ejerboliger til  

 helårsbrug  

 og fritidshuse.
En sådan mulighed har hidtil været gældende uden begrænsning  

 for realkreditinstitutternes øvrige långivning.
På grund af den mindskede  

 pantsikkerhed ved stående lån har omfanget heraf dog været meget begrænset  

 for  

 den øvrige långivning.
Der vil med ændringen være åbnet mulighed for  

 yderligere  

 produktudvikling på realkreditområdet, ligesom konkurrencesituationen mellem  

 realkreditinstitutter og pengeinstitutter vil kunne blive skærpet til fordel  

 for låntagerne.
Indførelsen af mulighed for afdragsfrie lån vil således kunne  

 give låntagerne større mulighed for fleksibilitet, idet låneoptagelsen i  

 højere  

 grad vil kunne tilpasses den enkeltes konkrete vilkår, herunder ved  

 uddannelsesorlov eller barselsorlov eller ved pensionisters optagelse af  

 nedsparingslån.
Afdragsfrie lån giver umiddelbart mulighed for større  

 forbrug i den enkelte husholdning end et lån med afdrag.
Til gengæld vil  

 forbrugsmulighederne alt andet lige være mindre i fremtiden, da afdragsfrie  

 lån  

 mindsker friværdien i boligen.
Effekten på forbruget må derfor forventes at  

 være positiv på kort sigt, men udlignet på længere sigt.
Ændringer, der medfører lavere ydelser for nye boligejere,  

 har erfaringsmæssigt bidraget til stigende ejendomspriser.
Forslaget kan  

 derfor  

 medføre prisstigninger på kort sigt, men disse forventes tilsvarende udlignet  

 på længere sigt.
Hvis de afdragsfrie lån får lige så stor succes som  

 rentetilpasningslån, vil det betyde et årligt fald i ydelsen på ca. 2-3 mia.  

 kr. om året.
Sammenholdt med husholdningernes samlede disponible indkomst på  

 ca. 700 mia. kr. i 2002 er der tale om en beskeden effekt på det private  

 forbrug.
Hvis afdragsfrie lån primært vinder udbredelse på bekostning af de  

 nuværende rentetilpasningslån og nedsparingslån, vil effekten på  

 husholdningernes  

 samlede disponible indkomst og dermed privatforbruget være endnu mindre.
 For at bevare en høj sikkerhed bag realkreditobligationerne  

 foreslås muligheden for at tilbyde afdragsfrie lån begrænset til en  

 fravigelse  

 på maksimalt 10 år af det hidtil gældende amortiseringskrav efter  

 stk. 1.  

 Med denne begrænsning er det vurderet, at det ikke umiddelbart vil være  

 nødvendigt samtidig at nedsætte lovens lånegrænser for disse typer ejendomme.
 Sammenlignes et 30-årigt fastforrentet annuitetslån med et lån  

 ydet med afdragsfrihed de første 10 år, vil den oprindelige hovedstol med  

 annuitetslånet efter 10 år være nedbragt med ca. 20 procent, mens hovedstolen  

 på det 10-årige afdragsfrie lån vil være uændret, hvilket er en begrænset  

 forskel.
 Efter en eller flere afdragsfrie perioder må lånet ikke  

 amortiseres langsommere end et annuitetslån med en løbetid svarende til  

 lånets  

 restløbetid tillagt den eller de forudgående afdragsfrie perioders længde.  

 Amortiseringen skal dog som minimum fastsættes som en annuitet, der sikrer,  

 at  

 der ved lånets udløb ikke udestår et beløb overstigende summen af de  

 ikke-erlagte afdrag.
 Eventuelle efterstående panthaveres samtykke kan   afhængig  

 af den konkrete udformning af pantebrevene   være påkrævet ved nedsættelse af  

 afdragets størrelse eller anden ændring i realkreditlånets afvikling.
Eventuelle nye udlånsprodukter vil også skulle tage højde  

 for det såkaldte balanceprincip om sammenhængen mellem betalinger på  

 pantebreve  

 på den ene side og realkreditinstituttets betalinger på de udstedte  

 obligationer på den anden side.
Endvidere vil det følge af forslagets  

 § 3,  

 stk. 1, at der ved fastsættelse af lånets løbetid og afdragsprofil skal  

 tages hensyn til pantets forventede værdiforringelse og de for pantet  

 gældende  

 lånegrænser.
Før eventuel bevilling af afdragsfrihed inde i et låneforløb  

 påhviler det derfor realkreditinstituttet at sikre sig, at lånegrænsen  

 overholdes, hvilket forudsætter, at der foretages en fornyet vurdering af  

 ejendommens værdi, såfremt der er risiko for, at lånegrænsen ikke længere  

 overholdes.
 Gennemføres lovforslaget, vil det i  

 værdiansættelsesbekendtgørelsen skulle præciseres, at det ved bevilling af  

 kortere afdragsfrie perioder ikke altid vil være nødvendigt med en fornyet  

 vurdering af ejendommens værdi.
Til § 5 Den foreslåede § 5 fastsætter grænserne for, hvor  

 store lån realkreditinstitutterne har mulighed for at yde i forhold til  

 værdien  

 af en ejendom.
Lånegrænserne i § 5 er primært fastsat af hensyn til  

 realkreditinstitutternes pantsikkerhed for udlånet og dermed ud fra hensynet  

 til obligationsindehaverne.
Grænserne er bl.a. differentieret på baggrund af  

 en  

 vurdering af forskellene i pantsikkerheden for de enkelte ejendomskategorier.
 Bestemmelsen svarer til § 26 i den gældende  

 realkreditlov, idet den særlige regel om forhøjelse af lånegrænsen for alment  

 boligbyggeri dog er indeholdt i lovforslagets §§ 6 og 10. Herefter vil  

 der  

 for alment boligbyggeri gælde de almindelige lånegrænser og krav om offentlig  

 garanti for lån herudover, mens der i lovforslagets bestemmelser om  

 realkreditinstitutternes værdiansættelse af alment boligbyggeri m.v. vil  

 findes  

 krav til en supplerende offentlig garantistillelse med en henvisning til lov  

 om  

 almene boliger samt støttede private andelsboliger m.v., jf. bemærkningerne  

 til  

 § 10.
 Den nærmere afgrænsning af, hvilke ejendomskategorier de  

 enkelte ejendomstyper tilhører, fastsættes ved bekendtgørelse, jf.  

 lovforslagets § 14, stk. 1.
Til § 6 Den foreslåede § 6 muliggør, at  

 realkreditinstitutterne kan fravige de i § 5 fastsatte lånegrænser, hvis  

 der stilles garanti fra offentlig myndighed.
Dette tillades, da en offentlig  

 garanti anses for at give institutterne mindst samme sikkerhed som pant i  

 fast  

 ejendom.
Bestemmelsen svarer til § 27 i den gældende  

 realkreditlov, idet betingelsen om 'garanti eller selvskyldnerkaution' for  

 lån  

 ud over lånegrænsen dog foreslås reduceret til et krav om garanti, da dette  

 findes tilstrækkeligt.
Endvidere foreslås fællesbetegnelsen 'offentlig  

 myndighed' at erstatte det tidligere 'stat og kommune'.
 Da realkreditinstitutternes udlån som et grundprincip skal  

 knyttes til sikkerhed i fast ejendom, jf. bl.a. § 2, stk. 1, er det  

 en forudsætning for lån ud over lånegrænsen, at lånet ikke overstiger  

 afholdte  

 rimelige udgifter til opførelse, om- og tilbygning, vedligeholdelse eller  

 opretning.
 Endvidere er det en forudsætning, at den offentlige garanti  

 dækker hele den del af lånets hovedstol, der overstiger de for lånet gældende  

 lånegrænser.
Til § 7 I forslagets § 7 fastsættes rammerne for  

 realkreditinstitutternes muligheder for at yde lån ud over lånegrænserne i  

 § 5 i forbindelse med konvertering af eksisterende realkreditlån.
§ 7, stk. 1  

  

 ,  

 som findes tilsvarende i den gældende realkreditlov, fastsætter  

 udgangspunktet  

 om, at et realkreditinstitut uanset lånegrænserne kan yde nye lån til  

 indfrielse af eksisterende lån i instituttet.
Når overskridelsen af  

 lånegrænserne tillades, skyldes det, at instituttet allerede har en risiko på  

 det lån, der indfries.
Hovedstolen for det nye lån må maksimalt svare til  

 indfrielsesbeløbet tillagt omkostningerne ved konverteringen, herunder  

 eksempelvis kurssikring af det nye lån.
Lånet må således ikke ydes til  

 dækning  

 af eventuelle restancer på det tidligere lån.
Der kan ved ydelsen af det nye  

 lån ske såvel løbetidsforlængelse som ændring af afdragsprofil i forhold til  

 det eksisterende lån.
Dog skal realkreditinstituttet ifølge forslagets  

  

 § 7, stk. 2  

  

 , sikre sig, at  

 pantsikkerheden ikke herved forringes væsentligt.
Kravet i den gældende  

 realkreditlovs § 28, stk. 2, om, at instituttets bestyrelse skal  

 udfærdige  

 skriftlige retningslinjer, der sikrer mod væsentlig forringelse af  

 instituttets  

 pantsikkerhed ved konverteringer, vil herefter følge af det almindelige krav  

 til finansielle virksomheders skriftlige forretningsgange i forslaget til lov  

 om finansiel virksomhed.
 Ved ejendomme overtaget på tvangsauktion kan  

 realkreditinstituttet vælge at lade de eksisterende lån blive stående i  

 ejendommen eller lave en såkaldt langstrakt konvertering, dvs. indfri lånet  

 ved  

 overtagelsen og ved videresalget uanset lånegrænsen yde et 30-årigt lån med  

 en  

 kontant hovedstol på op til et beløb svarende til omkostningerne til  

 indfrielsen med tillæg af instituttets omkostninger ved ydelse af det nye  

 lån.
§ 7, stk. 3  

  

 ,  

 som er ny i forhold til realkreditloven, fastslår, at realkreditinstitutterne  

 desuden har mulighed for at yde lån til konvertering af lån i et andet  

 realkreditinstitut, hvis værdiansættelsen af pantet er sket på grundlag af  

 godkendte anskaffelsessummer efter lov om almene boliger samt støttede  

 private  

 andelsboliger m.v., lov om boligbyggeri eller lov om boliger for ældre og  

 personer med handicap.
Baggrunden herfor er, at der efter den nævnte  

 lovgivning  

 ved etablering af almene boliger m.v. kan ske finansiering, som overstiger de  

 almindelige lånegrænser.
Bestemmelsen skal således forhindre, at låntagerne  

 ved  

 denne type lån fastlåses i et bestemt realkreditinstitut på grund af  

 lånegrænserne i nærværende lovforslag.
Når de sikkerhedsmæssige  

 betænkeligheder  

 ved, at andre realkreditinstitutter overtager disse lån, er mindre end for  

 andre lånetyper, skyldes det, at den til lånene knyttede offentlige garanti  

 følger med over i det nye real~kre~dit~institut.
 Den særlige regel i  

  

 stk. 4  

  

 svarer til de muligheder for omprioriteringer, der gives i lov om visse  

 almennyttige boligafdelingers omprioritering m.v.
Til § 8 Den foreslåede § 8 fastsætter regler for de tilfælde,  

 hvor den i loven i øvrigt forudsatte sikkerhed for realkreditlån ikke er til  

 stede, men hvor realkreditinstitutterne alligevel har mulighed for  

 midlertidigt  

 at yde lån mod sikkerhedsstillelse, indtil den forudsatte sikkerhed opnås.
Stk. 1  

  

 muliggør lån mod sikkerhedsstillelse for sletning af præjudicerende  

 retsanmærkninger.
Tilsvarende kan der efter  

  

 stk. 2  

  

 ydes lån mod sikkerhed for fremkomst af tinglyst/registreret pantebrev.
Efter  

  

 stk. 3  

  

 kan der ydes lån til en  

 køber, mod at der stilles sikkerhed for, at lånet indfries, såfremt køberen  

 ikke får endelig adkomst til ejendommen.
Desuden kan der efter  

  

 stk. 4  

  

 ydes lån mod  

 sikkerhedsstillelse i det tilfælde, hvor der ved belåning af en ideel anpart  

 af  

 en ejendom endnu ikke er tinglyst/registreret en eksklusiv brugsret knyttet  

 til  

 anparten.  

  

 Stk. 5  

  

 muliggør  

 långivning på grundlag af en ejendoms forventede værdi.
Betingelsen herfor  

 er,  

 at instituttet modtager sikkerhed for, at lånet vil blive indfriet eller  

 nedbragt, hvis den forventede værdi efterfølgende viser sig ikke at være til  

 stede.
Finanstilsynet kan ifølge  

  

 § 8, stk. 6  

  

 , fastsætte nærmere regler om  

 realkreditinstitutters udlån efter stk. 1-5. I de eksisterende  

 bekendtgørelser er der bl.a. fastsat regler om kvaliteten af  

 sikkerhedsstillelsen, sikkerhedsstillelsens maksimale tidsmæssige  

 udstrækning,  

 og hvornår sikkerhedsstillelsen kan frigives.
Endvidere er der fastsat regler  

 om værdiansættelse og nedbringelse af lån, i tilfælde hvor den forudsatte  

 ejendomsværdi ikke er til stede efter færdiggørelsen af et byggeri.
 Forslagets § 8 svarer sammen med § 9 til  

 bestemmelserne i § 40 i den gældende realkreditlov, idet § 40,  

 stk. 8, om realkreditinstitutternes mulighed for indgåelse af  

 fastkursaftaler med låntager dog er udeladt, da den allerede følger af  

 realkreditinstitutternes muligheder inden for virksomhedsområdet. § 8  

 viderefører således realkreditlovens § 40, stk. 1-5 og stk. 9.
Til § 9 Forslagets § 9 er en videreførelse af den gældende  

 realkreditlovs § 40, stk. 6 og 7, som er indført sammen med lov om  

 visse almennyttige boligafdelingers omprioriteringer m.v. og lov om  

 imødegåelse  

 af indlåsningseffekter på inkonverterbare realkreditlån m.v., og som skal ses  

 i  

 sammenhæng med disse love.
Bestemmelsen har til formål at lette  

 omprioritering  

 af alment boligbyggeri med inkonverterbare lån og at give mulighed for, at  

 visse andre låntagere med inkonverterbare, fastforrentede nominallån kan  

 frigøre sig fra disse uden at skulle betale for eventuelle  

 indlåsningseffekter.  

 Ved indlåsningseffekter forstås det forhold, at obligationerne bag et lån har  

 en ringe likviditet, der medfører, at de bliver uforholdsmæssigt dyre at  

 opkøbe  

 til brug for indfrielse af realkreditlånet.
Ved bestemmelsen gives der  

 mulighed  

 for, at Finansstyrelsen overtager betalingsforpligtelsen på lånet fra  

 låntager,  

 og at realkreditinstituttets sikkerhedsgrundlag herefter i stedet for pant i  

 fast ejendom udgøres af en fordring på staten.
Gældsforholdet til instituttet  

 afvikles, hvis staten opkøber de til det oprindelige lån svarende  

 obligationer,  

 og indleverer disse til realkreditinstituttet.
 Da statens overtagelse af gældsforholdet alene ændrer, men  

 ikke forringer sikkerhedsgrundlaget for indehaverne af de pågældende  

 realkreditobligationer,  

 fastslår § 9, at obligationsindehaverne ikke kan gøre særlige krav  

 gældende over for det pågældende realkreditinstitut i anledning af det nye  

 sikkerhedsgrundlag.
Til § 10 Den foreslåede bestemmelse fastlægger grundprincipperne for  

 den værdiansættelse af en ejendom, et realkreditinstitut skal foretage som  

 grundlag for udmålingen af realkreditlånet.
Udgangspunktet for værdiansættelsen er ejendommens  

 markedsværdi som beskrevet i  

  

 stk. 2  

 og 3  

  

 . Det kræves, at den fastsatte værdi skal ligge inden for den værdi,  

 som kyndige, uafhængige erhververe med kendskab til det lokale ejendomsmarked  

 må skønnes at ville betale kontant for ejendommen.
Forhold, der betinger en  

 særlig høj pris, må ikke indgå i værdiansættelsen, og der skal tages hensyn  

 til  

 den aktuelle risiko for forværring af markedsforholdene eller  

 strukturændringer.
Således skal realkreditinstitutterne under en  

 højkonjunktur  

 tage højde for, at priserne under en eventuel kommende nedgang på  

 ejendomsmarkedet vil kunne falde.  

  

 Stk. 1-3  

  

 svarer til formuleringerne i den gældende realkreditlovs § 41.
Stk. 4  

  

 specificerer, hvornår realkreditinstitutterne kan anvende andre  

 værdiansættelsesmetoder end markedsværdi.
Det drejer sig om almene boliger  

 m.v., ejendomme til sociale, kulturelle og undervisningsmæssige formål samt  

 industri- og håndværksejendomme og kollektive energiforsyningsanlæg.
For  

 førstnævnte har værdiansættelsesmetoden været omtalt i bemærkningerne til  

 bestemmelserne om lånegrænser og den offentlige garantistillelse, mens det  

 for  

 de tre sidstnævnte ejendomstyper ikke har fremgået direkte af  

 realkreditloven.
Lov om almene boliger samt støttede private andelsboliger  

 anvender offentligt godkendte anskaffelsessummer som grundlag for  

 finansieringen af forskellige ejendomstyper.
Finansieringen af  

 anskaffelsessummen sker herefter delvis med realkreditlån i varierende  

 forhold.  

 For at muliggøre denne finansiering foreslås det, at realkreditinstitutterne  

 i  

 stedet for markedsværdien kan anvende de omtalte anskaffelsessummer.
Det er  

 en  

 betingelse herfor, at institutterne for lånet opnår de offentlige garantier,  

 som hjemles i lov om almene boliger samt støttede private andelsboliger m.v.  

 Loven hjemler i forskellige tilfælde offentlige garantier for den del af et  

 lån, der på tidspunktet for optagelsen overstiger 65 pct. af  

 anskaffelsessummen.
Garantistillelsen vil således i et vist omfang kunne  

 kompensere for den ringere sikkerhed for realkreditinstitutterne ved en  

 værdiansættelse på grundlag af anskaffelsessummer i stedet for på grundlag af  

 markedsværdi.
 For ejendomme til sociale, kulturelle og  

 undervisningsmæssige formål vil det som hidtil være muligt at foretage en  

 værdiansættelse på baggrund af genanskaffelsessummer med reduktion for stand  

 og  

 karakter for ejendomme, der ikke drives efter forretningsmæssige principper.  

 Ved værdiansættelsen skal det vurderes, hvilke omkostninger der eksklusive  

 moms  

 ville være forbundet med en genopførelse af ejendommen ud fra gængse priser  

 for  

 byggeri af tilsvarende kvalitet i området, og der skal foretages en  

 reduktion,  

 der afspejler ejendommens stand, alder og forventede levetid.
Da kategorien har en høj belåningsgrænse, og da der kan  

 være betydelig forskel på genanskaffelsessummen og markedsværdien, vil dette  

 efter den eksisterende hjemmel blive afspejlet i Finanstilsynets regler om  

 realkreditinstitutternes kapitaldækning.
Der vil således være øgede  

 kapitalkrav  

 for udlån ud over lånegrænsen målt i forhold til markedsværdien af de  

 pågældende ejendomme, såfremt der ikke er knyttet offentlig garanti til  

 lånet.
Også industri- og håndværksejendomme og kollektive  

 energiforsyningsanlæg vil som hidtil kunne belånes på baggrund af  

 genanskaffelsessummer.
Forudsætningen herfor er, at belåningen er forsvarlig  

 under hensyntagen til låntageres kreditværdighed og virksomhedens  

 indtjeningsevne.
Såfremt låntager alene er kreditværdig i kraft af et  

 koncernforbundet selskabs kaution eller lignende, skal kautionistens  

 soliditet  

 vurderes nøje.
Som efter det hidtidige regelgrundlag er det desuden en  

 betingelse, at ejendommens ejer eller et med ejeren forbundet selskab  

 anvender  

 mindst halvdelen af ejendommens etageareal.
Principperne ved vurderingen af  

 genanskaffelsessummen svarer til de nævnte for ejendomme til sociale,  

 kulturelle og undervisningsmæssige formål.
 Ligesom for ejendomme til sociale, kulturelle og  

 undervisningsmæssige formål vil der af hensyn til sikkerheden bag  

 realkreditobligationerne blive stillet øgede kapitalkrav for udlån ud over  

 lånegrænsen målt i forhold til markedsværdien af industri- og  

 håndværksejendomme  

 og kollektive energiforsyningsanlæg i Finanstilsynets regler om  

 realkreditinstitutters kapitaldækning.
Til § 11 Den foreslåede § 11 fastsætter de krav, der stilles  

 til låntagers adkomst til den pantsatte ejendom, og regulerer  

 realkreditinstitutternes belåning af tilbehør til fast ejendom.
Bestemmelsen  

 svarer til § 42 i den gældende realkreditlov.
Stk. 1  

  

 fastslår, at alle ejere af den faste ejendom, der udgør sikkerhedsgrundlaget  

 for et realkreditlån, skal være debitorer på lånet.
Som konsekvens heraf  

 kræves  

 det, at ejernes adkomst til ejendommen fremgår af tingbogen, medmindre lånet  

 ydes med garanti for tinglysning af adkomst, jf. § 8. Bestemmelsen  

 udelukker ikke, at der på pantebrevet er anført meddebitorer, som ikke er  

 medejere.
Den forhindrer heller ikke, at debitorerne på et pantebrev kan være  

 to ejere af hver sin ejendom, såfremt de to ejendomme er sampantsat til  

 sikkerhed for lånet.
 Stk. 2  

  

 har  

 til formål at muliggøre realkreditinstitutternes udlån i henhold til særlig  

 jordbrugslovgivning, således at alene den, til hvem lånet ydes, skal påføres  

 pantebrevet som debitor.
Stk. 3  

  

 muliggør belåning af ideelle anparter af ejendomme, uden at samtlige  

 ejendommens adkomsthavere skal være meddebitorer på lånet.
Som betingelse  

 skal  

 der være tinglyst et dokument, som knytter en tinglyst eksklusiv brugsret til  

 anparten.
Bestemmelsen stiller ikke krav til udformningen af  

 samejeoverenskomsten, men overlader i stedet til det enkelte  

 realkreditinstitut  

 at fastsætte krav herom.
I  

  

 stk. 4  

  

 fastsættes udgangspunktet om, at tilbehør til en fast ejendom kan medtages  

 ved  

 værdiansættelsen.
Den nærmere afgrænsning af, hvilket tilbehør som kan  

 medtages, beror på afgrænsningen af erhvervstilbehør og ejendomstilbehør i  

 tinglysningslovens § 37, stk. 1, og § 38 som udmøntet i  

 retspraksis.
Det er en betingelse for belåning af tilbehøret, at det omfattes  

 af pantebrevet i den faste ejendom.
Såfremt der er usikkerhed om, hvorvidt  

 løsøre omfattes af pantet i en fast ejendom, kan det ikke medtages i  

 værdiansættelsen.
Finanstilsynet kan fastsætte regler, som begrænser  

 realkreditinstitutternes  

 adgang til at medregne tilbehør ved værdiansættelsen af en ejendom, jf.  

 bemærkningerne til § 12.
I  

  

 stk. 5  

  

 bestemmes det, at der ved værdiansættelsen kan medtages løsøre, der har den i  

 tinglysningslovens § 37 forudsatte stedlige og driftsmæssige tilknytning  

 til den faste ejendom, men ikke omfattes af § 37, fordi ejerne af  

 løsøret  

 og den faste ejendom ikke er identiske.
Baggrunden for bestemmelsen er, at  

 det  

 væsentlige for den samlede ejendomsværdi er, at løsøret hører til ejendommen,  

 og ikke hvem der ejer løsøret.
Et eksempel på dette er en forpagtet  

 landbrugsejendom, hvor forpagteren selv ejer maskiner m.v.
Betingelsen for,  

 at  

 løsøret kan indgå i realkreditinstituttets værdiansættelse, er,  

  

 at  

  

 instituttet får pant i såvel den  

 faste ejendom som i løsøre,  

  

 at  

  

 instituttet tinglyser løsørepanteretten i personbogen,  

  

 at  

  

 det af løsørepantebrevet fremgår, at det ligger til sikkerhed  

 for realkreditlånet i den faste ejendom,  

  

 at  

  

 denne løsørepanteret kan gøres gældende, hvis lånet i den faste ejendom  

 misligholdes,  

 og  

  

 at  

  

 instituttet efter eget valg kan  

 gøre udlæg i løsøret eller den faste ejendom.
Pantsætning af løsøret skal ske  

 efter tinglysningslovens § 47 eller § 47 b.
 For indekslån bestemmer  

  

 stk. 6  

  

 ,  

 at der alene kan ske belåning af værdien af grund, bygninger og  

 bygningstilbehør, medmindre der er tale om kollektive energiforsyningsanlæg.
Til § 12 I det foreslåede  

  

 § 12,  

 stk. 1,  

  

 gives som i den gældende lov bemyndigelse til Finanstilsynet  

 til at fastsætte nærmere regler om realkreditinstitutternes værdiansættelse.  

 Den foreslåede bestemmelses  

  

 stk. 2  

 og 3  

  

 er præciseringer i forhold til realkreditloven.
 Stk. 2  

  

 bestemmer, at Finanstilsynet i reglerne om værdiansættelse kan fastsætte  

 begrænsninger i adgangen til at medregne erhvervs- og bygningstilbehør, jf.  

 tinglysningslovens §§ 37 og 38. Under hensyn til sikkerheden bag  

 realkreditobligationerne er dette p.t. gjort for visse vej- og trafikanlæg,  

 erhvervstilbehør for kontor- og forretningsejendomme og fritidshuse til  

 udlejning samt for landbrugsejendommes driftsinventar og besætninger m.v.
I  

  

 stk. 3  

  

 præciseres det endvidere, at Finanstilsynet i reglerne om værdiansættelse kan  

 fravige det almindelige krav om anvendelse af markedsværdi for offentligt  

 ejede  

 ejendomme og offentligt garanterede udlån.
For sådanne udlån er der p.t. i  

 bekendtgørelsesform åbnet mulighed for, at genanskaffelsessummen med fradrag  

 for stand og karakter i visse tilfælde kan anvendes.
Til § 13 Efter at et realkreditinstitut i forbindelse med långivning  

 har fastsat en værdi af ejendommen, skal instituttet ifølge den foreslåede  

 § 13 udmåle lånet således, at provenuet ligger inden for den for  

 ejendommen fastsatte lånegrænse.  

  

 Stk. 2  

  

 giver hjemmel til Finanstilsynet til at fastsætte regler om låneudmåling.  

 § 13 viderefører en tilsvarende bestemmelse i realkreditloven.
Til § 14 Forslagets § 14 viderefører en eksisterende hjemmel i  

 § 45 i den gældende realkreditlov.
 Efter  

  

 stk. 1  

  

 har Finanstilsynet hjemmel til at fastsætte regler om afgrænsningen af de  

 enkelte ejendomskategorier som nævnt i § 5. Hjemlen kan desuden anvendes  

 til at fastsætte regler for de tilfælde, hvor en ejendom efter ydelsen af  

 realkreditlånet overgår til en anden ejendomskategori.
 Stk. 2  

  

 bestemmer, at der ved långivning skal ske værdiansættelse og låneudmåling for  

 hver enkelt af de forskellige ejendomskategorier, som en ejendom består af.  

 Som  

 en undtagelse hertil er der i  

  

 stk. 3  

  

 fastsat en bagatelgrænse, hvorefter ejendommen som helhed kan belånes efter  

 reglerne for én ejendomskategori, hvis mindst 80 % af ejendommens samlede  

 bruttoetageareal tilhører denne kategori.
Til § 15 Forslagets § 15 bemyndiger økonomi- og  

 erhvervsministeren til at godkende realkreditinstitutternes satser for  

 gebyrer,  

 indskud og løbende bidrag for lån med statsstøtte.
Bestemmelsen skal varetage  

 statsfinansielle hensyn.
Når långivning på jordbrugsområdet undtages, skyldes  

 det, at denne långivning sker i henhold til særlig lovgivning.
Bestemmelsen  

 viderefører en bestemmelse i realkreditloven, idet der dog i forhold til  

 realkreditlovens formulering er foretaget en ændring på grund af  

 ressortomlægninger.
Til § 16 Den foreslåede § 16, som er en videreførelse af en  

 tilsvarende bestemmelse i realkreditloven, muliggør, at Finanstilsynet kan  

 tillade fravigelse af lovens bestemmelser.
Med hjemmel i den tilsvarende  

 bestemmelse i realkreditloven har Finanstilsynet udstedt en bekendtgørelse om  

 realkreditforhold i Grønland, hvor der bl.a. er fastsat bestemmelser om  

 værdiansættelse og låneudmåling.
Til § 17 Forslagets § 17 fastlægger, på hvilke områder loven  

 kan fraviges ved långivning uden for Danmark, Færøerne og Grønland.
Ud over  

 en  

 tilføjelse i stk. 3 er bestemmelsen indholdsmæssigt uændret i forhold  

 til  

 realkreditlovens tilsvarende bestemmelse om långivning i udlandet.
 Stk. 1  

  

 fastsætter, at amortiseringskravet for lån til ejerboliger og fritidshuse og  

 bemyndigelsen til ministeren til at fastsætte satser for gebyrer m.v. for lån  

 med statstilskud ikke finder anvendelse.
Stk. 2, 1. pkt.  

  

 ,  

 gør det muligt for Finanstilsynet at dispensere fra forbuddet mod  

 ejerpantebreve og skadesløsbreve.
Baggrunden herfor er, at  

 realkreditbelåningen  

 i visse andre lande baseres på ejerpantebreve og lignende.
For at  

 dispensation  

 kan opnås, skal instituttet sandsynliggøre, at der ikke herved er risiko for  

 instituttets pantsikkerhed, herunder at der ikke er væsentlig risiko for  

 kollisionsproblemer ved stiftelse af sekundære panterettigheder.
Endvidere  

 gør  

  

 stk. 2, 2. pkt.  

  

 , det muligt for  

 Finanstilsynet at dispensere fra bestemmelserne om maksimale løbetider under  

 hensyn til det udenlandske marked, hvor långivningen foretages.
Der vil kun i  

 særlige tilfælde kunne gives tilladelse til långivning uden maksimal løbetid.  

 Såfremt realkreditinstitutterne yder variabelt forrentede lån med en løbetid,  

 der afhænger af den faktiske renteudvikling, skal det, hvis der ikke er  

 opnået  

 dispensation fra reglerne, være fastsat, at restgælden ved udløbet af den  

 maksimale løbetid skal indfries af låntager   eventuelt ved hjælp af et  

 refinansieringslån, hvis pantets værdi på dette tidspunkt muliggør dette.
Som noget nyt foreslås det i  

  

 stk. 3  

  

 , at der gives hjemmel til Finanstilsynet til at  

 reducere lånegrænserne ved udlån i udlandet.
Bestemmelsen kan anvendes i  

 tilfælde, hvor den pantsikkerhed, et institut kan opnå, på grund af  

 tinglysningsregler, tvangsfuldbyrdelsesregler eller lignende forhold ikke kan  

 anses for tilstrækkeligt betryggende til, at belåning inden for de normale  

 lånegrænser bør tillades.
Stk. 4  

  

 gør  

 det af hensyn til institutternes konkurrencedygtighed i udlandet muligt at  

 yde  

 lån ud over de fastsatte lånegrænser mod såvel offentlig selvskyldnergaranti  

 som selvskyldnergaranti fra et kreditinstitut eller et forsikringsselskab.
I  

 de  

 to sidstnævnte tilfælde kræves det dog af hensyn til sikkerheden bag  

 realkreditobligationerne, at långivningen kun må finansieres med andre  

 værdipapirer end realkreditobligationer.
Til kapitel 3 Til § 18 Realkreditinstitutternes eneret til udstedelse af  

 realkreditobligationer er fundamentet for det danske realkreditsystem.  

 Eneretten og de krav, som samtidig stilles til realkreditobligationerne og de  

 udstedende institutter, er grundlaget for, at realkreditobligationerne af  

 investorer, i anden regulering m.v. kan betragtes som særligt sikre  

 fordringer.
Realkreditinstitutternes eneret fremgår af forslaget til  

 lov om finansiel virksomhed, der fremsættes samtidig med nærværende  

 lovforslag.  

 I nærværende lovforslags  

  

 § 18,  

 stk. 2  

  

 , præciseres det, under hvilke betingelser også udenlandske  

 kreditinstitutter kan blive omfattet af denne eneret til at udstede  

 realkreditobligationer her i landet.
Forslagets § 18 viderefører de  

 betingelser, som stilles herfor i realkreditlovens §§ 3 og 4.
 En overordnet forudsætning for, at udenlandske  

 kreditinstitutter kan udstede realkreditobligationer her i landet, er, at de  

 i  

 øvrigt overholder kravene til sådanne institutters aktiviteter her i landet  

 ved  

 filialetablering eller grænseoverskridende tjenesteydelser som fastsat i det  

 fremsatte forslag til lov om finansiel virksomhed.
 Derudover stilles der krav til kreditinstitutternes  

 virksomhedsområde, krav om et balanceprincip og krav om en lovsikret  

 separatiststilling for obligationsindehaverne i hjemlandets lovgivning.  

 Hovedparten af kreditinstituttets aktiviteter skal være udlån mod pant i fast  

 ejendom på grundlag af udstedelse af obligationer eller andre værdipapirer.  

 Balanceprincippet skal ikke nødvendigvis være identisk med det, der gælder  

 for  

 danske realkreditinstitutter, men indebære tilnærmelsesvis samme sikkerhed  

 mod  

 likviditets, rente- og valutakursricisi vedrørende udlånsvirksomheden.  

 Endelig  

 skal obligationsindehaverne efter lovgivningen i hjemlandet have  

 tilnærmelsesvis samme separatiststilling i en konkurssituation, som  

 obligationsindehaverne tildeles efter nærværende lovforslag.
Der er i EU´s kreditinstitutdirektiv (2000/12/EF)  

 anerkendt, at medlemsstaterne kan fastsætte særlige retsforskrifter til  

 beskyttelse af samfundsmæssige interesser.
Det har derfor været muligt for  

 Danmark at fastsætte særlige vilkår for udstedelse af realkreditobligationer  

 her i landet, også når dette sker som grænseoverskridende virksomhed.
Baggrunden for, at der ikke gælder helt samme regelsæt for  

 de udenlandske kreditinstitutter som for danske realkreditinstitutter, er, at  

 EU's kreditinstitutdirektiv fordrer fri etableringsret for kreditinstitutter  

 og  

 fri udveksling af kreditinstitutters tjenesteydelser.
For reelt at muliggøre  

 grænseoverskridende virksomhed er det nødvendigt, at visse af de krav, som  

 stilles til danske realkreditinstitutter, ikke stilles til udenlandske  

 kreditinstitutter.
Forslagets  

  

 stk. 2,  

 nr. 1, 2. pkt.  

  

 , skal hindre real~kre~dit~institutter med tilladelse her i  

 landet i at udnytte de mere lempelige regler mht. virksomhedsområde, som  

 gælder  

 for udenlandske realkreditinstitutter, der vil udstede realkreditobligationer  

 her i landet.
Af samme årsag er det i  

  

 stk. 2,  

 nr. 2, 2. pkt.  

  

 , bestemt, at §§ 20-21 om obligationsudstedelse og  

 balanceprincip fuldt ud finder anvendelse for udenlandske kreditinstitutter,  

 der er koncernforbundne med danske realkreditinstitutter.
Som nævnt under  

 bemærkningerne til § 1 skal koncernbegrebet forstås i overensstemmelse  

 med  

 koncerndefinitionen i det fremsatte forslag til lov om finansiel virksomhed.
Til § 19 Forslagets § 19 viderefører de eksisterende krav til  

 realkreditobligationer i realkreditlovens § 1, stk. 5.  

 Realkreditobligationer kan herefter være omsættelige massegældsbreve, dvs.  

 fysiske værdipapirer, der er ihændehaverpapirer, eller fondsaktiver.  

 Obligationerne skal være optaget til offentlig notering på en fondsbørs.
Til § 20 Med forslagets  

  

 stk. 1  

  

 fastlægges princippet om, at realkreditinstitutters finansiering skal ske ved  

 udstedelse af obligationer og andre værdipapirer, og at midler fremkommet fra  

 denne finansiering alene må anvendes til udlån mod pant i fast ejendom.
Det  

 foreslåede  

  

 stk. 2  

  

 hjemler, at  

 der fastsættes regler om fravigelse af princippet i stk. 1. Den  

 tilsvarende hjemmel i realkreditloven er anvendt til at fastsætte  

 placeringsregler for blokemissioner, udstedelse af realkreditobligationer og  

 andre værdipapirer i forbindelse med indgåelse af kursaftaler og ved  

 paristraksindfrielser.
Endvidere er der fastsat regler om, at midler  

 fremkommet  

 ved indfrielse af eksisterende udlån midlertidigt kan anbringes i sikre og  

 likvide værdipapirer i samme valuta og med tilnærmelsesvis samme  

 betalingsrække, som de obligationer, der har finansieret det indfriede udlån.  

 Formålet er bl.a. at give instituttet og dets låntagere mulighed for at blive  

 indfriet med andre end de bagvedliggende obligationer, idet det i praksis i  

 visse tilfælde har vist sig umuligt at opkøbe disse.
Derudover har formålet  

 været at tage hensyn til førtidige indfrielser foranlediget af tab på  

 udlånsvirksomheden og i forbindelse med finansieringen af lån i danske kroner  

 ved euroobligationer.
Bestemmelsens  

  

 stk. 1  

 og 2  

  

 viderefører realkreditlovens § 48.
I det foreslåede  

  

 stk. 3  

  

 er indsat en ny hjemmel til Finanstilsynet til at give tilladelse til såkaldt  

 fælles funding inden for koncerner.
Denne form for fælles funding har hidtil  

 været mulig, uden der dog har været fastsat nærmere regler herom.
Det er en  

 forudsætning for tilladelse til fælles funding efter bestemmelsen, at  

 obligationsindehaverne opnår tilnærmelsesvis samme sikkerhed, som den  

 sikkerhed, de ville have opnået, hvis udlånet kun var foretaget i det  

 udstedende institut.
Der vil ikke være mulighed for at tillade fælles funding  

 mellem ikke-koncernforbundne realkreditinstitutter.
Koncernbegrebet skal  

 forstås i overensstemmelse med definitionen herpå i det samtidig med dette  

 lovforslag fremsatte forslag til lov om finansiel virksomhed.
Til § 21 Den foreslåede § 21, som svarer til § 49 i den  

 gældende realkreditlov, fastlægger det såkaldte balanceprincip, der har til  

 formål at begrænse den markedsrisiko, som realkreditinstitutter kan påtage  

 sig.  

 Princippet sikrer balance mellem på den ene side de indbetalinger,  

 realkreditinstitutterne  

 modtager fra pantebreve og finansielle instrumenter, og på den anden side de  

 udbetalinger, der sker til ejerne af de udstedte realkreditobligationer og  

 andre værdipapirer.
Denne likviditetsstyring begrænser endvidere  

 realkreditinstitutternes potentielle tab i forbindelse med ændringer i  

 renteniveauet eller forholdet mellem de korte og lange renter  

 (rentestrukturen).
Hensynet til sikkerhed skal imidlertid afvejes i forhold  

 til de begrænsninger, som balanceprincippet indebærer i forhold til  

 realkreditinstitutternes udstedelse af obligationer og andre værdipapirer.  

 Med  

 hjemlen til at udstede regler om balanceringen kan der bl.a. gives  

 realkreditinstitutterne mulighed for en vis smidighed i udstedelse af  

 realkreditobligationer uden at påføre institutterne væsentlige rente- eller  

 likviditetsrisici.
En smidig udstedelse af realkreditobligationer og andre  

 værdipapirer kan gøre det billigere for kunder at låne i et  

 realkreditinstitut  

 og er samtidig en forudsætning for, at realkreditinstitutterne kan klare sig  

 i  

 den internationale konkurrence.
Balanceprincippet indebærer, som ovenfor beskrevet, dels en  

 regulering af de løbende forskelle mellem ind- og udbetalinger, dels en  

 regulering af renterisikoen.
Balanceprincippet gælder over hele porteføljens  

 løbetid.
 Der skal skelnes mellem reguleringen af et  

 betalingsunderskud henholdsvis overskud inden for balanceprincippet, idet et  

 betalingsunderskud medfører et finansieringsbehov for realkreditinstituttet,  

 hvorimod et betalingsoverskud risikomæssigt kun er påvirket af placeringen af  

 overskuddet.
 Likviditetsoverskuddet skal derfor kun reguleres af  

 renterisikoen fra placeringen af overskuddet, jf. bestemmelsens  

  

 nr. 2  

  

 , og af et krav om placering af  

 overskuddet i sikre og likvide aktiver.
Finanstilsynet vil som hidtil kunne udstede regler om  

 balanceringen.
Det er overordnet hensigten at videreføre de gældende regler.
Finanstilsynet fastsætter efter bestemmelsens  

  

 nr. 1  

  

 regler for opgørelse af og grænser  

 for likviditetsunderskud.
Likviditetsgrænserne har efter de hidtidige regler  

 ikke fundet anvendelse for likviditetsunderskud, der modsvares af  

 likviditetsplaceringer underlagt placeringsregler.
 Grænserne for betalingsforskelle og renterisici inden for  

 balanceprincippet udmåles på basis af tilbagediskonterede fremtidige  

 likviditetsstrømme.  

 Dette skyldes, at en placerings- og/eller lånerente kan have en ikke  

 ubetydelig  

 indflydelse på den akkumulerede betalingsforskels fremtidige størrelse.
 Betalingsstrømme og renterisici i forbindelse med  

 realkreditinstitutters anvendelse af finansielle instrumenter kan beregnes  

 ved  

 hjælp af finansielle modeller, således at afdækningen sker på  

 porteføljeniveau  

 og ikke enkeltlånsniveau.
Efter bestemmelsens  

  

 nr.  

 2  

  

 fastsætter Finanstilsynet regler for opgørelse af og grænser for den  

 renterisiko, der følger af et likviditetsoverskud.
Renterisikoen vil som  

 efter  

 den eksisterende bekendtgørelse skulle beregnes for en renteændring på 1  

 procentpoint ved parallelle og ikke-parallelle renteskift.
Dette sker for at  

 tage højde for forskellige rentestrukturudviklinger.
Renterisikoen beregnes  

 således også for modsatrettede renteændringer på 1 procentpoint i henholdsvis  

 de korte og de lange renter.
Da renter i forskellige valutaer kan udvikle sig  

 forskelligt, kan der ved opgørelserne af renterisikoen ikke modregnes mellem  

 renterisici i forskellige valutaer.
 En forskel i indfrielsesvilkårene for udstedte  

 realkreditobligationer og andre værdipapirer på den ene side og pantebreve og  

 finansielle instrumenter på den anden side kan indebære en risiko for, at  

 instituttet får tab.
 Eksempelvis kan det give instituttet tab, hvis der ydes  

 realkreditlån, som låntagerne kan indfri til kurs 100 (konverterbart lån),  

 samtidig med at disse finansieres ved udstedelse af realkreditobligationer  

 uden  

 en sådan indfrielsesmulighed (inkonverterbare obligationer).
Hvis instituttet tilbyder låntagere med rentetilpasningslån  

 et loft for den maksimale rente, låntageren skal betale, uanset det faktiske  

 renteniveau på refinansieringstidspunktet, kan der opstå en lignende  

 tabsrisiko.
Denne risiko kan af instituttet afdækkes ved at indgå en  

 optionsforretning med et pengeinstitut eller en anden finansiel virksomhed.
Finanstilsynet fastsætter efter bestemmelsens  

  

 nr. 3  

  

 regler om disse risici.
Efter den  

 eksisterende bekendtgørelse kan instituttet foretage afdækning på  

 porteføljeniveau af finansielle kontrakter, i det omfang en sådan afdækning  

 ikke væsentligt afviger fra en tilsvarende afdækning på enkeltlåneniveau.  

 Institutterne vil ikke kunne finansiere konverterbare udlån ved at udstede  

 inkonverterbare obligationer eller påtage sig andre tilsvarende  

 konverteringsrisici inden for balanceprincippet.
Institutterne vil heller  

 ikke  

 kunne give rentetilpasningslån med et loft for den maksimale rente, som  

 låntageren skal betale, uden at afdække risikoen herved.
Til kapitel 4 Til § 22 Den foreslåede bestemmelse introducerer real~kre~dit~institutternes  

 mulighed for at yde lån og udstede realkreditobligationer og andre  

 værdipapirer  

 i serier, jf.  

  

 stk. 1  

  

 , og  

 fastslår institutternes mulighed for at begrænse hæftelsen over for  

 obligationsindehaverne, jf.  

  

 stk. 2  

                                                                         .  

                                                                            §&n  

 § 22 viderefører tilsvarende regler i realkreditlovens § 54.
Et realkreditinstitut kan vælge at yde lån og udstede  

 realkreditobligationer til finansiering heraf uden serieopdeling.
I sådanne  

 tilfælde hæfter instituttet efter de almindelige formueretlige principper med  

 hele sin formue over for indehaverne af de udstedte obligationer, og det er  

 således instituttets risiko, hvis låntagerne ikke overholder deres  

 forpligtelser i henhold til låneaftalen.
Vælger instituttet at opdele udlån og udstedelse af  

 realkreditobligationer eller andre værdipapirer i serier, kan dette ske med  

 samme hæftelse som nævnt ovenfor eller med særlige bestemmelser for  

 hæftelsen.  

 Sker det uden særlige bestemmelser i serievilkårene om hæftelsen over for  

 indehaverne af realkreditobligationer eller andre værdipapirer, er  

 serieopdelingen alene en metode til at knytte bestemte lån sammen med  

 bestemte  

 obligationer.
I dette tilfælde og ved udstedelser uden serieopdeling betegnes  

 lån og obligationer som udstedt i 'instituttet i øvrigt'. Instituttet kan i  

 stedet beslutte at fastsætte bestemmelser i serievilkårene om, at indehaverne  

 af realkreditobligationer eller andre værdipapirer alene kan rette deres krav  

 mod serien og eventuelt andre serier, som hæfter solidarisk med førnævnte  

 serie.
De pågældende obligationsindehavere vil herefter ikke kunne rette  

 deres  

 krav mod øvrige serier eller mod instituttet som sådan.
Hver serie vil  

 udgøres  

 af tilgodehavendet for de lån, som er finansieret ved obligationsudstedelsen  

 i  

 serien, og passiver i form af udstedte obligationer eller andre værdipapirer.
I  

  

 § 22,  

 stk. 1, 2. pkt.  

  

 , fastslås det, at realkreditobligationer og andre  

 værdipapirer ikke må udstedes i samme serie.
Denne regel følger af, at der  

 stilles forskellige krav til realkreditobligationer og andre værdipapirer.
Til § 23 I forslagets § 23 fastsættes regler for låntagers  

 hæftelse.  

  

 § 23, stk. 1  

  

 ,  

 fastslår, at låntagere hæfter både med det pantsatte og personligt for et  

 realkreditlån.
Det kan således ikke i lånevilkårene aftales, at  

 realkreditinstituttet alene kan søge sig fyldestgjort i pantet.  

  

 Stk. 2  

  

 bestemmer, at låntagerne  

 ikke hæfter for realkreditinstituttets forpligtelser i øvrigt.
Der kan dog  

 inden for serierne være solidarisk hæftelse, jf. § 24. § 23  

 viderefører  

 realkreditlovens § 55.
Til § 24 I den foreslåede § 24 fastsættes forskellige regler  

 for seriers hæftelses- og kapitalforhold.
§ 24,  

 stk. 1  

  

 , fastsætter de rammer, inden for hvilke låntagere kan hæfte  

 solidarisk ud over forpligtelserne for realkreditlånet.
Det kan i  

 lånevilkårene  

 bestemmes, at låntagerne ud over lånet hæfter for andre forpligtelser i en  

 serie, herunder for andre låntageres lån.
Solidarisk hæftelse kan ikke  

 aftales  

 for lån, der ikke er ydet i en serie, men i instituttet i øvrigt.
Den  

 solidariske  

 hæftelse vil i givet fald blive aktualiseret ved opkrævning af ekstraordinære  

 indbetalinger til den se~rie~re~se~ve~fond, som efter § 25, stk. 1,  

 1. pkt., skal oprettes.
Omfanget af den solidariske hæftelse skal angives som  

 en andel af lånets hovedstol og kan ikke fastsættes til et beløb, der er  

 større  

 end denne.
Det krav, der kan gøres gældende ifølge den solidariske hæftelse,  

 nedsættes med en forholdsmæssig andel af seriereservefondens midler.
På grund  

 af den solidariske hæftelses særlige karakter hæfter låntagerne ikke  

 personligt  

 herfor, og serien kan således alene søge fyldestgørelse i den pantsatte  

 ejendom.
Stk. 2  

  

 muliggør, at der kan optages hybrid kernekapital og ansvarlig lånekapital i  

 serier, hvor der er oprettet seriereservefond.
Seriernes forpligtelser i den  

 forbindelse kan ikke gøres gældende over for låntagere, der måtte have  

 påtaget  

 sig solidarisk ansvar.
Såfremt midlerne i seriereservefonden er opbrugt, kan  

 eventuel solidarisk hæftelse derfor kun gøres gældende, efter at krav  

 vedrørende  

 hybrid kernekapital og ansvarlig lånekapital er nedskrevet fuldt ud.
 Serier med tilbagebetalingspligt åbnet før den 1. januar  

 1973 har ikke mulighed for at optage hybrid kernekapital og ansvarlig  

 lånekapital. Årsagen til denne undtagelse er, at optagelsen normalt vil være  

 i  

 strid med seriernes vedtægter.
 Stk. 3  

  

 fastslår, at en serier med seriereservefonde ikke hæfter for de  

 forpligtelser,  

 realkreditinstituttet i øvrigt har påtaget sig..
I  

  

 stk. 4  

  

 gives der mulighed for indbyrdes solidarisk hæftelse mellem serier under  

 forudsætning af gensidighed.
Der kan ikke fastsættes indbyrdes hæftelse  

 mellem  

 serier med realkreditobligationer og serier med andre værdipapirer, hvilket  

 skal ses i sammenhæng med forbuddet mod sammenblanding af  

 realkreditobligationer og andre værdipapirer.
§ 24, stk. 1, 3 og 4, er indholdsmæssigt uændrede  

 i forhold til realkreditlovens § 56. Formuleringen af stk. 2 er  

 ændret som konsekvens af ændrede solvensregler i det samtidig med dette  

 lovforslag fremsatte forslag til lov om finansiel virksomhed.
Endvidere  

 præciseres det i stk. 2 og 3, at bestemmelserne omhandler serier med  

 seriereservefonde.
Til § 25 Forslagets § 25 fastsætter regler for  

 seriereservefonde, hvorved forstås særlige reserver, som henlægges til  

 dækning  

 af en series forpligtelser over for obligationsindehavere m.v.
En seriereservefond skal efter  

  

 stk. 1  

  

 oprettes, hvis der er truffet bestemmelse om afgrænset  

 hæftelse, jf. § 22, stk. 2, eller hvis låntagerne hæfter solidarisk  

 for seriens forpligtelser.
I andre tilfælde kan instituttet vælge at oprette  

 en  

 seriereservefond.
 Stk. 2  

  

 giver  

 mulighed for at aftale, at låntagere, der indfrier deres lån ordinært eller  

 ekstraordinært, kan få udbetalt en vis andel af seriereservefonden.
I  

  

 stk. 3  

  

 er  

 der fastsat bestemmelser om indtægter og udgifter for serier.
Der er hidtil i  

 medfør af realkreditloven udstedt nærmere regler om opgørelse af indtægter og  

 udgifter for serier eller grupper af serier med seriereservefonde, hvilket  

 også  

 påtænkes fremover.
 § 25 viderefører § 57 i realkreditloven, idet der  

 dog er foretaget konsekvensrettelser i stk. 3 som følge af de ændrede  

 solvensregler i forslaget til lov om finansiel virksomhed.
Til § 26 Stk. 1  

  

 i den  

 foreslåede § 26 fastsætter, at seriereservefondens midler skal holdes  

 adskilt fra instituttets øvrige midler.
Der er tale om en regnskabsmæssig  

 adskillelse, som skal ske af hensyn til obligationsindehavernes  

 separatiststilling, jf. forslagets § 27.
Ved  

  

 stk. 2  

  

 bestemmes det, at der til opfyldelse af kravene til seriers solvens skal  

 overføres midler til serier med seriereservefonde fra instituttet i øvrigt i  

 det omfang, det er muligt under hensyn til solvenskravet til instituttet i  

 øvrigt.
De nærmere krav til seriers solvens er fastlagt i det samtidig med  

 dette lovforslag fremsatte forslag til lov om finansiel virksomhed.  

 Overførsel  

 vil være nødvendig i forbindelse med åbningen af en ny serie, eller hvis  

 serien  

 er nødlidende.
Stk. 3  

  

 muliggør, at der også kan overføres midler den modsatte vej fra serier med  

 seriereservefonde til instituttet i øvrigt, under forudsætning af at  

 solvenskravet til serierne overholdes.
Overførslen forudsætter bestemmelser  

 herom i serie- og lånevilkår.
Stk. 4  

  

 giver  

 hjemmel til Finanstilsynet til at fastsætte nærmere regler for serier.
Dette  

 er  

 hidtil gjort ved udstedelse af en bekendtgørelse om serieregnskaber i  

 realkreditinstitutter og en bekendtgørelse om konkursbehandling m.v. af  

 realkreditinstitutter.
Det påtænkes som nævnt ovenfor også fremover at  

 fastsætte regler om serieregnskaber, mens sidstnævnte bekendtgørelse om  

 konkursbehandling findes at kunne udgå, jf. § 41, stk. 9, idet bestemmelserne  

 heri fremover vil følge af nærværende forslag til lov samt af det fremsatte  

 forslag til lov om finansiel virksomhed.
Det påtænkes nærmere at undersøge,  

 om  

 der i Finanstilsynets regler om serier skal stilles krav om, at værdipapirer  

 i  

 Værdipapircentralen skal registreres som tilhørende de enkelte serier.
 § 26 viderefører realkreditlovens § 58, idet der  

 dog ved en ændring af ordlyden i stk. 2 og 3 er sket en præcisering af,  

 at  

 krav om overførsel til opfyldelse af solvenskrav vedrører serier eller  

 grupper  

 af serier med seriereservefonde, da solvenskravet er knyttet til sådanne, jf.  

 forslaget til lov om finansiel virksomhed.
Til § 27 Forslagets § 27 tildeler som en fravigelse fra  

 konkurslovens almindelige regler separatistret til indehavere af  

 realkreditobligationer og andre værdipapirer udstedt til ydelse af lån mod  

 sikkerhed i fast ejendom.
Obligationsindehavere har således mulighed for at  

 blive dækket forud for realkreditinstituttets øvrige kreditorer i en  

 konkurssituation.
Stk. 1  

  

 giver  

 separatistret til krav, herunder for påløbne renter fra konkursdekretets  

 afsigelse, for indehavere af realkreditobligationer og andre værdipapirer,  

 der  

 finansierer realkreditlån, og som er udstedt i serier eller grupper af serier  

 med seriereservefond.
Endvidere gives herefter separatistret for krav fra  

 låntagere på andele af seriereservefonde.
De pågældende krav kan fyldestgøres  

 efter fradrag af udgifter relateret til bobehandlingen, hvorefter de  

 overskydende midler indgår i konkursmassen.
Stk. 2  

  

 giver  

 separatistret til krav, herunder for påløbne renter fra konkursdekretets  

 afsigelse, for indehavere af realkreditobligationer og værdipapirer, der  

 finansierer realkreditlån, og som er udstedt i instituttet i øvrigt.
Også her  

 fradrages først de forholdsvise udgifter til bobehandling.
De krav, der  

 honoreres, kan dog højest svare til pantebrevene samt 8 pct. af pantebrevenes  

 risikovægtede værdi, svarende til solvenskravet til realkreditudlånet som  

 fastsat med hjemmel i det samtidig med dette lovforslag fremsatte forslag til  

 lov om finansiel virksomhed.
Overskydende midler indgår i konkursmassen.
 Udgifterne til bobehandlingen fordeles mellem serierne og  

 instituttet i øvrigt i overensstemmelse med de af realkreditinstituttet før  

 konkursdekretets afsigelse anvendte fordelingsnøgler for udgifter.
 Bestemmelsen viderefører realkreditlovens § 59,  

 stk. 1 og 2.
Til § 28 Forslagets § 28 har til formål at sørge for, at  

 betalingsstrømmene til og fra et realkreditinstitut under konkursbehandling  

 så  

 vidt muligt kan foregå normalt, dvs. som inden konkursen, og at låntagerne  

 kan  

 optage lange lån i realkreditinstitutter i tillid til ikke at skulle indfri  

 lånet førtidigt på grund af realkreditinstituttets forhold.
Bestemmelsen  

 sikrer  

 samtidig låntagerne uændrede vilkår for indfrielse under konkursbehandlingen.
 Bestemmelsen er ny i forhold til den gældende  

 realkreditlov, men har hidtil indgået i en bekendtgørelse om  

 konkursbehandling  

 m.v. af realkreditinstitutter, der ophæves, jf. § 41, stk. 9, og  

 bemærkningerne  

 til § 26.
Til § 29 Den foreslåede bestemmelse har ligesom den forrige til  

 formål at sørge for, at konkursboet så vidt muligt fungerer som et normalt  

 realkreditinstitut.
Bestemmelsen fastlægger begrænsninger i konkursboets  

 muligheder, således at låntagere og investorer i real~kre~dit~obligationer  

 m.v.  

 henholdsvis kan indgå låneaftaler og købe realkreditobligationer og andre  

 værdipapirer i tillid til, at aftalerne ikke opsiges førtidigt, ydelser  

 erlægges førtidigt eller bidragssatser ændres.
Dette har endvidere betydning  

 for muligheden for at tildele realkreditobligationer status som særligt  

 'guldrandede' papirer.
 § 29 viderefører realkreditlovens § 59,  

 stk. 3-5.
Til § 30 Forslagets § 30 indskrænker den udvidede  

 modregningsadgang i konkurslovens § 42, således at alene den almindeligt  

 gældende modregningsadgang består.
Baggrunden herfor er, at den udvidede  

 modregningsadgang vil være i strid med principperne bag de  

 separatistrettigheder, der er tillagt indehavere af real~kre~dit~obligationer  

 og  

 andre værdipapirer.
Herudover vil modregningsadgangen være i strid med, at  

 indehavere af realkreditobligationer   såfremt disse ikke dækkes via  

 separatistskravene   har en privilegeret fordring, der står foran de øvrige  

 kreditorer.
Bestemmelsen indskrænker ikke låntageres mulighed for i  

 overensstemmelse med låneaftalen at indfri lånet ved indlevering af de til  

 lånet svarende obligationer.
 Bestemmelsen svarer til realkreditlovens § 59,  

 stk. 6.
Til § 31 Forslagets § 31 svarer til realkreditlovens § 59,  

 stk. 7.
Efter at obligationsindehaverne er blevet fyldestgjort i de  

 respektive serier, indgår de overskydende midler i konkursmassen i  

 overensstemmelse med de almindelige regler i konkursloven herom.  

 Konkursmassen  

 anvendes til fyldestgørelse af konkurskreditorerne i overensstemmelse med  

 konkurslovens kapitel 10 om konkursordenen.
Eventuelle ufyldestgjorte krav  

 fra  

 indehavere af realkreditobligationer og andre værdipapirer betales før de  

 simple fordringer nævnt i konkkurslovens § 97. Sådanne ufyldestgjorte  

 krav  

 dækkes i forhold til restfordringens størrelse.
Hvis det i vilkåret for en  

 serie er bestemt, at obligationsindehaverne alene kan rette deres krav mod  

 den  

 pågældende serie eller serier, der hæfter solidarisk hermed, kan  

 ufyldestgjorte  

 krav dog ikke rettes mod konkursmassen.
 Indskydere af hybrid kernekapital og ansvarlig lånekapital  

 er efterstillet alle andre konkurskreditorer.
Til § 32 Den foreslåede § 32 er ny i forhold til  

 realkreditloven, men har hidtil indgået i bekendtgørelsen om  

 konkursbehandling  

 af realkreditinstitutter.
Stk. 1  

  

 omhandler betalingsstandsning, mens  

  

 stk. 2  

  

 vedrører konkurs.
Bestemmelserne har til formål at sørge for, at  

 realkreditinstituttet henholdsvis boet i videst muligt omfang gennemfører  

 betalinger til indehavere af realkreditobligationer og andre værdipapirer  

 udstedt til finansiering af realkreditlån.
Der åbnes mulighed for, at  

 realkreditinstituttet henholdsvis boet kan optage lån og stille sikkerhed  

 herfor, hvis det er påkrævet for at fremskaffe den nødvendige likviditet til  

 honoreringen af de nævnte krav.
Sikkerhed kan dog ikke stilles i  

 realkreditpantebreve.
Til § 33 Den foreslåede bestemmelse, som hidtil har indgået i  

 bekendtgørelsen om konkursbehandling af real~kre~dit~institutter, fastslår,  

 at  

 der ikke ved betalingsstandsning eller konkurs kan ske overførsel mellem  

 serier  

 med seriereservefonde og realkreditinstituttet i øvrigt.
Bestemmelsen skal  

 sikre obligationsindehavernes separatistret til de enkelte serier.
Til kapitel 5 Til § 34 Den foreslåede § 34 fastlægger Finanstilsynets hjemmel  

 og pligt til at føre tilsyn med, at loven overholdes.
 Bestemmelsens  

  

 stk. 1  

  

 udgør sammen med  

  

 stk. 3  

  

 hjemlen  

 til, at Finanstilsynet kan føre tilsyn med lovens overholdelse og give påbud  

 om  

 berigtigelse af overtrædelser af loven og regler udstedt i medfør af loven.  

 Stk. 1 indeholder samtidig en forpligtelse for Finanstilsynet til at  

 påse  

 lovens overholdelse.
 Stk. 2  

  

 viderefører den eksisterende kompetencefordeling mellem Det Finansielle  

 Virksomhedsråd og Finanstilsynet, idet den nærmere afgrænsning af rådets  

 kompetence fremgår af det fremsatte forslag til lov om finansiel virksomhed.
Stk. 3, 2. pkt.  

  

 ,  

 præciserer, at Finanstilsynet med virkning over for såvel  

 realkreditinstituttet  

 som låntager kan kræve et realkreditlån nedbragt, hvis bestemmelserne om  

 løbetider, afdragsprofiler, lånegrænser og værdiansættelse m.v. i loven og de  

 tilhørende bekendtgørelser ikke er overholdt.
Samtidig vil det af det  

 samtidig  

 med dette lovforslag fremsatte forslag til lov om finansiel virksomhed  

 fremgå,  

 at låntager i lånevilkårene skal oplyses herom, og at realkreditinstituttet  

 skal yde låntager et nyt lån, der ikke er et realkreditlån, på tilsvarende  

 vilkår, medmindre den manglende overholdelse af reglerne kan henføres til  

 låntagers oplysninger m.v.
 § 34, stk. 1-3, viderefører eksisterende  

 bestemmelser i realkreditlovens § 47 a, stk. 1, og § 94, idet  

 der dog er foretaget den omtalte præcisering i stk. 3, 2. pkt.
I  

  

 stk. 4  

  

 gives hjemmel til, at Finanstilsynet kan anvende fremmed bistand.  

 Bestemmelsen  

 fremgår af den gældende lov om finansiel virksomhed.
Stk. 4 kan anvendes  

 i  

 særlige tilfælde, hvor tilsynet har et presserende behov herfor eller har  

 brug  

 for en speciel ekspertviden.
Finanstilsynets brug af eksperter skal ske inden  

 for de almindelige økonomiske rammer fastlagt i finansloven.
Til § 35 Forslagets § 35, som svarer til § 97 i den  

 gældende realkreditlov, gør det muligt for Finanstilsynet systematisk at  

 indhente oplysninger i offentlige registre om ejendomsforhold.
Til § 36 Den foreslåede bestemmelse, som er ny i forhold til  

 realkreditloven, giver Finanstilsynet hjemmel til at fastsætte  

 bekendtgørelser  

 om regler for realkreditinstitutternes indberetninger på nærmere definerede  

 områder.
På alle områderne stilles der allerede i dag krav om periodiske  

 indberetninger i medfør af Finanstilsynets almindelige hjemmel til at  

 indhente  

 oplysninger hos realkreditinstitutterne.
Til § 37 Forslagets § 37 definerer, hvem der anses som part i  

 afgørelser truffet af Finanstilsynet.
Udgangspunktet for bestemmelsen, jf.  

  

 stk. 1  

  

 , er, at alene det  

 realkreditinstitut eller kreditinstitut, som en afgørelse truffet af  

 Finanstilsynet retter sig til, anses som part.
Denne indskrænkning i forhold  

 til det almindelige forvaltningsretlige partsbegreb er nødvendig for at undgå  

 en udhuling af Finanstilsynets tavshedspligt, idet parters adgang til  

 aktindsigt efter forvaltningsloven ikke tilsidesættes af  

 tavshedspligtsreglerne.
Efter det indskrænkede partsbegreb har eksempelvis  

 hverken kunder eller aktionærer i realkreditinstitutter eller  

 kreditinstitutter  

 partsstatus, uanset deres interesse i en given sag.
 Som en undtagelse fra hovedreglen i stk. 1 kan  

 personer med særlig tilknytning til et realkreditinstitut eller  

 kreditinstitut  

 få partsstatus i deres egen sag, hvis Finanstilsynets udsteder påbud eller  

 påtaler forhold, der retter sig direkte mod den pågældende, jf.  

  

 stk. 2  

                                                                         .
 § 37 viderefører bestemmelser i realkreditlovens  

 § 98 a.
Til kapitel 6 Til § 38 Forslagets  

  

 § 38,  

 stk. 1  

  

 , fastsætter en rekursmulighed for afgørelser truffet af  

 Finanstilsynet.
 I  

  

 stk. 2  

  

 foreslås en bestemmelse om domstolsprøvelse af Erhvervsankenævnets afgørelser  

 og af Fi~nans~til~sy~nets påbud om berigtigelse af lån, der ikke overholder  

 loven og regler udstedt i medfør heraf.
 Bestemmelsen viderefører realkreditlovens § 100,  

 stk. 3 og 4.
Til kapitel 7 Til § 39 De foreslåede straffebestemmelser er subsidiære i forhold  

 til straffelovens regler og har således betydning for lovovertrædelser, der  

 ikke er strafsanktioneret i øvrigt.
Endvidere får straffebestemmelserne  

 selvstændig betydning, såfremt overtrædelsen er sket ved uagtsomhed, der som  

 udgangspunkt ikke straffes efter straffeloven.
I medfør af  

  

 stk. 2  

  

 kan der i regler udstedt af Finanstilsynet i medfør af loven fastsættes straf  

 i  

 form af bøde for overtrædelse af bestemmelserne.
Straffebestemmelserne skal  

 fremgå af de fastsatte regler.
 Stk. 3  

  

 indebærer, at også realkreditinstituttet eller kreditinstituttet kan pålægges  

 et strafansvar.
 Stk. 4  

  

 medfører en forlængelse af forældelsesfristen i forhold til den almindelige  

 forældelsesfrist på 2 år i straffelovens § 93, stk. 1, nr. 1.  

 Bestemmelsen er begrundet i, at en række overtrædelser først opdages ved  

 undersøgelser i virksomheden, og at der kan være mere end to års intervaller  

 mellem de enkelte typer af undersøgelser i realkreditinstitutter.
 § 39 viderefører eksisterende straffebestemmelser i  

 realkreditlovens § 101.
Til § 40 Tvangsbøder efter den foreslåede § 40 er et  

 forvaltningsretligt tvangsmiddel og ikke nogen strafferetlig sanktion.
Det er  

 derfor bestemt, at pålagte, men endnu ikke betalte bøder bortfalder, hvis den  

 pågældendes forpligtelse opfyldes inden bøden er betalt eller inddrevet, jf.  

 § 15, stk. 4, i Justitsministeriets cirkulære af 26. juni 1975. Den  

 del af bøden, der ikke bliver betalt eller indkommer ved inddrivelse gennem  

 udpantning, kan kræves afsonet efter reglerne om straf af fængsel, jf.  

 § 17 i lov om ikrafttræden af straffeloven.
 Bestemmelsen viderefører realkreditlovens § 102.
Til kapitel 8 Til § 41 Det foreslås i  

  

 stk. 1  

  

 ,  

 at loven træder i kraft den 1. januar 2004, idet § 4 om  

 amortiseringskrav  

 ved lån til ejerboliger og fritidshuse dog foreslås at træde i kraft den 1.  

 oktober 2003 af hensyn til refinansieringer af rentetilpasningslån ved  

 årsskiftet.
Samtidig ophæves, jf.  

  

 stk. 2  

  

 ,  

 de bestemmelser i realkreditloven, som nærværende lovforslag skal afløse.
De  

 øvrige af realkreditlovens bestemmelser ophæves ved lov om finansiel  

 virksomhed, jf. det samtidig med dette lovforslag fremsatte forslag hertil.
Stk. 3  

  

 præciserer, at bestemmelser om lånevilkår, der fremgår af lov om  

 realkreditinstitutter og lov om indeksregulerede realkreditlån, herunder om  

 afdrag, forrentning og indfrielse, fortsat finder anvendelse på lån ydet  

 efter  

 disse bestemmelser, og at visse bestemmelser i lov om indeksregulerede  

 realkreditlån om prioritetsstillingen for realkreditlån fortsat finder  

 anvendelse.
Tilsvarende præciserer  

  

 stk. 4  

  

 ,  

 at visse nu ændrede bestemmelser om lånevilkår og prioritetsstilling i  

 realkreditlovens kapitel 4 og 5 fortsat finder anvendelse på lån ydet efter  

 disse bestemmelser, herunder således også visse lån ydet efter den nu  

 ophævede  

 lov om Dansk Landbrugs Realkreditfond.
Bestemmelsen i 2. pkt. vedrører  

 ændringen af et indeks af relevans for indekslån.
Stk. 5  

  

 viderefører en overgangsbestemmelse fra realkreditloven vedrørende optagelse  

 af  

 indekslån type IS35 til en række støttede byggerityper.
Endvidere videreføres  

 ved  

  

 stk. 6  

  

 en  

 overgangsbestemmelse indført som en konsekvens af, at det i medfør af lov om  

 byfornyelse blev gjort obligatorisk at optage indekslån type IS35 til en  

 række  

 arbejder m.v.
 I  

  

 stk. 7  

  

 videreføres overgangsbestemmelser fra realkreditloven vedrørende  

 refinansieringslån ydet af Dansk Landbrugs Realkreditfond efter lov om  

 refinansiering af realkreditlån m.v. i landbrugsejendomme.
 Stk. 8  

  

 har  

 til formål at videreføre nødvendige hjemmelsbestemmelser m.v. i lov om  

 realkreditinstitutter, som har betydning for refinansieringslån ydet efter  

 lov  

 nr. 372 af 6. juli 1988 om refinansiering af realkreditlån m.v. i  

 landbrugsejendomme.
Selv om lovforslaget i det væsentlige har karakter af en  

 forlængelse af realkreditloven, foreslås det præciseret i  

  

 stk. 9  

  

 , at bekendtgørelser udstedt i medfør af de ophævede  

 bestemmelser fortsat skal have gyldighed efter gennemførelsen af dette  

 lovforslag.
Bekendtgørelserne kan efter lovens ikrafttrædelse ændres eller  

 ophæves af Finanstilsynet.
Til § 42 Den foreslåede bestemmelse viderefører realkreditlovens  

 § 103 a indført ved lov nr. 380 af 6. juni 1991 om ændring af  

 forskellige  

 lovbestemmelser om inddrivelse af offentlige fordringer.
Bestemmelsen er  

 grundlaget for Finansstyrelsens inddrivelse m.v. af tilgodehavender for  

 inddrivelse af statsgarantier ydet til realkreditinstitutter i forbindelse  

 med  

 udskydelse af tvangsauktioner over landbrugsejendomme.
Til § 43 Loven finder ikke anvendelse på Færøerne, da  

 realkreditområdet er færøsk særanliggende.
Loven finder dog anvendelse på  

 realkreditlån med pant i fast ejendom på Færøerne, hvis udlånet er  

 finansieret  

 ved udstedelse af realkreditobligationer i Danmark eller ydet af  

 realkreditinstitutter med godkendelse i Danmark, jf. det samtidig med dette  

 lovforslag fremsatte forslag til lov om finansiel virksomhed.
