 I medfør af § 4, stk. 2 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som industrioperatør.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for  

 Industrioperatøruddannelsen.
 Uddannelsens varighed og struktur m.v.
 § 3.  Uddannelsen varer 2 år, jf. dog § 5.
 Stk 2.  Uddannelsen indledes i praktikvirksomheden eller  

 med 2. skoleperiode.
 § 4.  Skoleundervisningen varer 33 uger.  

 Skoleundervisningen veksler med praktikuddannelse som vist i figuren og som  

 anført nedenfor, jf. dog § 5, stk. 3:
 Stk. 2.  Uddannelsen afsluttes med eksamen i 4.  

 skoleperiode, jf. § 24.
Voksenuddannelse § 5.  Personer, der er fyldt 25 år og har mindst 1 års  

 relevant beskæftigelse inden for den pågældende branche, kan indgå  

 uddannelsesaftale med en uddannelsestid af højst 11/2 års varighed.
 Stk. 2.  Det faglige udvalg træffer afgørelse om  

 uddannelsestid efter samråd med skolen under hensyn til skolens afgørelse  

 efter stk. 4. Det faglige udvalg kan i særlige tilfælde, i samråd med  

 praktikvirksomheden, dispensere fra alders- og beskæftigelseskravene.
 Stk. 3.  Skoleundervisningen udgør indtil 33 uger.  

 Uddannelsen kan af skolen efter samråd med det faglige udvalg tilrettelægges  

 som et særligt uddannelsesforløb, bestående af perioder med henholdsvis  

 skoleundervisning og praktikuddannelse, idet der i videst muligt omfang tages  

 hensyn til praktikvirksomhedens og elevens ønsker.
 Stk. 4.  Skolen træffer efter samråd med det lokale  

 uddannelsesudvalg afgørelse om fritagelse for dele af skoleundervisningen på  

 baggrund af branchekurser og andre erhvervede kvalifikationer af relevans for  

 uddannelsen, jf. tillige § 6.
 Stk. 5.  Afgørelser vedrørende aftaleperiode og  

 skoleundervisning skal så vidt muligt træffes inden indgåelse af  

 uddannelsesaftalen.
 Stk. 6.  Skoleundervisningen tilrettelægges efter de  

 voksnes forudsætninger og gennemføres som helhedsorienteret undervisning med  

 hensigtsmæssig kombination af praktisk og teoretisk undervisning.
 Stk. 7.  Praktikuddannelsen gennemføres således, at der  

 tages udgangspunkt i den indlæring, der er foregået i de foregående  

 skoleperioder, og i den voksne elevs arbejdserfaringer.
Fritagelse for dele af uddannelsen § 6.  Elever, der har gennemført 2. skoleperiode i en  

 af følgende uddannelser er fritaget for 2. skoleperiode:
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Eleverne kan opnå hel eller delvis fritagelse  

 for 2. skoleperiode efter reglerne om de uddannelser, der er nævnt i stk. 1.
 Stk. 4.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
 § 7.  Den uddannede industrioperatør skal i  

 overensstemmelse med forskrifter og gældende bestemmelser kunne udføre enkle  

 manuelle og automatiserede operatørfunktioner i industrielle virksomheder og  

 indgå i forskellige former for arbejdsorganisationer i industriel produktion.
 Stk. 2.  den uddannede skal kunne udføre arbejdsopgaver  

 inden for følgende områder:
Stk. 3.  Den uddannede skal kunne Skoleundervisningen § 8.  Undervisningen på skole skal på en  

 helhedsorienteret, projektorganiseret måde omfatte både praktisk og teoretisk  

 undervisning med henblik på at give eleven de fornødne kvalifikationer til at  

 varetage de funktioner, uddannelsen sigter på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal bidrage til elevens  

 personlige udvikling, herunder udvikling af hensigtsmæssig sproglig  

 udtryksform, mundtlig såvel som skriftlig.
 Stk. 4.  Undervisningen skal samtidig give  

 forudsætninger for udbygning af kvalifikationerne ved efter- og  

 videreuddannelse og bidrage til elevens forståelse af samfundet og dets  

 udvikling.
§ 9.  Undervisningen omfatter grundfag, områdefag og  

 valgfag som organiseres i temaer, der kombinerer teori og praktiske øvelser i  

 produktionslignende forløb.
Fagene har følgende fordeling på skoleperioder og  

 vejledende uddannelsestid i uger, jf. dog § 5, stk. 3-6:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-13  

 i overensstemmelse med bekendtgørelse om erhvervsuddannelser  

 (hovedbekendtgørelsen) det nærmere indhold af undervisningen.
Områdefag § 10.  Undervisningen i områdefag i 2.-4. skoleperiode  

 har følgende mål:
2. skoleperiode § 11.  Undervisningen i 2. skoleperiode har til formål  

 i en helhedsorienteret, projektorganiseret undervisning at give eleven en  

 grundlæggende forståelse for industriel produktion og dens elementer og  

 begreber.
Eleven skal opnå kendskab til industrielle produktionsmåder og  

 arbejdsorganisationer, kvalitetsstyringssystemer og miljøbestemmelser samt  

 faktorer, der påvirker det fysiske og psykiske arbejdsmiljø. Eleven skal  

 endvidere opnå kendskab til teknologiudvikling inden for industrien og  

 udvikle omstillings- og samarbejdsevne samt evnen til at handle selvstændigt  

 i forskellige arbejdssituationer.
Stk. 2.  Undervisningen i 2. skoleperiode skal føre frem  

 til, at eleven kan 3. skoleperiode § 12.  Undervisningen i 3. skoleperiode har til formål  

 gennem en helhedsorienteret, projektorganiseret undervisning at videreføre,  

 uddybe og konkretisere målene for 2. skoleperiode.
Eleven skal opnå  

 elementære færdigheder inden for væsentlige industrielle  

 beskæftigelsesområder, således at der er skabt et fagligt grundlag for at  

 indgå i industriel produktion og de hertil knyttede planlægnings- og  

 styringsmetoder samt samarbejds- og organisationsformer.
Stk 2.  Undervisningen i 3. skoleperiode skal føre frem  

 til, at eleven kan 4. skoleperiode § 13.  Undervisningen i 4. skoleperiode har til formål  

 gennem en helhedsorienteret, projektorganiseret undervisning at videreføre,  

 uddybe og konkretisere målene for 3. skoleperiode.
Eleven skal opnå kendskab  

 til tekniske dokumentationsformer og kvalitetsstyringssystemer i industriel  

 produktion, forståelse for vedligeholdelse og vedligeholdelsessystemer samt  

 mulighed for at indgå i produktions- og udviklingsgrupper, således at eleven  

 har et fagligt grundlag for selvstændig deltagelse i produktionen og for  

 senere specialisering og yderligere kvalificering.
Stk. 2.  Undervisningen i 4. skoleperiode skal føre frem  

 til, at eleven kan Praktikuddannelsen § 14.  Virksomheden skal gennemføre praktikuddannelsen  

 således, at den sammen med skoleundervisningen fører frem til, at eleven kan  

 nå uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og under  

 instruktion beskæftiges med ukomplicerede arbejdsdiscipliner, der er  

 beskrevet for uddannelsen.
Stk. 3.  I de følgende praktikperioder, jf. § 15, skal  

 uddannelsen i virksomheden tilrettelægges således, at skoleundervisningen og  

 praktikuddannelsen supplerer hinanden.
Eleven skal videreudvikle de  

 færdigheder og rutiner, der er indlært i den forudgående skoleperiode, samt  

 lære de discipliner, som alene forekommer i den enkelte virksomhed.
Eleven  

 skal gøres bekendt med de kvalitetskrav, der knytter sig til funktionernes  

 gennemførelse.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav der stilles til en  

 færdiguddannet industrioperatør.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6.  Over for eleven indskærpes nødvendigheden og  

 forståelsen af, at miljøkrav og de sikkerhedsregler, der gælder i  

 virksomheden vedrørende personlig sikkerhed og sikkerhed over for udstyr,  

 værktøj og maskiner, efterleves.
Stk. 7.  I den sidste praktikperiode arbejdes  

 selvstændigt med alle maskiner og anlæg inden for industriel produktion samt  

 med vedligeholdelses-, fejlidentificerings- og fejllokaliseringsopgaver.  

 Arbejdet udføres i samarbejde med egen og andre faggrupper.
Eleven udfører  

 arbejdet i overensstemmelse med givne kvalitetsnormer.
 Stk. 8.  Efter aftale mellem elev og praktikvirksomhed  

 kan eleven under praktikuddannelsen deltage i relevante kompetencegivende  

 kurser i indtil 3 uger inden for de beskæftigelsesområder, der er nævnt i §  

 7, stk. 2 og 3.
 § 15.  Praktikuddannelsen i 2. praktikperiode omfatter  

 endvidere arbejde med og træning i:
 Stk. 2.  Praktikuddannelsen i 3. praktikperiode omfatter  

 endvidere arbejde med og træning i:
 § 16.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlig behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
Stk. 3 .  Det faglige udvalg udfærdiger blanketter til  

 brug for de erklæringer, som er nævnt i stk. 1 og 2, jf.  

 hovedbekendtgørelsen.
Skolen udleverer blanketterne til virksomheden.
 Bedømmelse og uddannelsesbevis m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som industrioperatør.
 Stk. 2.  Uddannelsesbeviset udstedes, når den  

 afsluttende eksamen, som er beskrevet i §§ 24-27 er bestået, skolebevis er  

 udstedt, og når afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og oplysning om den opnåede eksamenskarakter jf. § 26.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 19.  Når skoleundervisningen er gennemført, og  

 betingelserne i stk. 2 er opfyldt, jf. dog stk. 4, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis skolebevis ikke kan udstedes, udsteder  

 skolen en skolevejledning, jf. § 21.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgående  

 undervisning, hvis eleven anmoder om det.
 § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelse af skolevejledning  

 og at evaluere undervisningens indhold og metoder, samt at bidrage til  

 grundlaget for udstedelse af skolebevis.
Skolevejledning § 21.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 3-4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysninger om:
Stk. 3.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karaktergivning § 22.  Ved karaktergivning anvendes 13-skalaen i  

 overensstemmelse med bekendtgørelse om karakterskala og anden bedømmelse.
Afsluttende bedømmelse § 23.  Skolen afholder eksamen i grundfag, hvis dette  

 følger reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 24-27.
 Stk. 3.  Skolen giver i øvrigt standspunktskarakterer i  

 de grundfag, som ikke afsluttes med eksamen.
 Stk. 4.  I områdefag giver skolen ved afslutningen af  

 den sidste skoleperiode en standspunktskarakter i forhold til slutmålene for  

 undervisningen i disse fag på grundlag af en helhedsvurdering.
 Stk. 5.  For valgfag foretages bedømmelsen efter  

 reglerne om disse fag.
 § 24.  I 4. skoleperiodes sidste uge afholdes en  

 afsluttende eksamen, som består af en skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til 4. skoleperiode  

 sender skolen en liste over de pågældende elever med angivelse af elevernes  

 praktikvirksomhed til det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 26 af en lærer, udpeget af skolen og 2 censorer.
Censorerne skal  

 have det fornødne fagkundskab og repræsentere henholdsvis arbejdsgiversiden  

 og arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
§ 25.  Den skriftlige prøve afholdes inden den  

 praktiske prøve.
Prøven består af et antal skriftlige spørgsmål inden for  

 grundfag og områdefag.
Prøven varer 2 klokketimer.
Under besvarelsen har  

 eleven egne notater, håndbøger samt lignende materiale, der er godkendt af  

 skolen, til rådighed.
Stk. 2.  Den praktiske prøve varer 6 klokketimer og er  

 en projektopgave inden for industriel produktion.
Opgaven skal omfatte  

 tilrettelæggelse, gennemførelse, overvågning og kontrol.
Stk. 3.  Den praktiske prøve udføres af eleverne som en  

 gruppeopgave.
Grupperne sammensættes ved lodtrækning.
En gruppe består af 2-6  

 elever.
Eleverne skal bedømmes individuelt.
Grupperne udfører forskellige  

 projektopgaver, som fordeles på grupperne ved lodtrækning.
Hver projektopgave  

 består af forskellige delopgaver.
Fordeling af delopgaver inden for gruppen  

 skal fremgå af opgavebeskrivelsen og skal ske efter lodtrækning.
I særlige  

 tilfælde kan det faglige udvalg efter forudgående ansøgning fra skolen  

 godkende individuelle opgaver.
Dokumentation og andet skriftligt materiale  

 skal være til rådighed for eleverne under prøven.
Prøven anses for  

 færdigudført, når gruppen melder klar, og værktøj m.v. er rengjort og på  

 plads.
 Stk. 4.  Læreren og censorerne skal være til stede under  

 udførelsen af den praktiske prøve, således at evalueringen af  

 arbejdsprocessen kan indgå ved bedømmelsen af den enkelte elev, jf. § 26,  

 stk. 2.
 § 26.  Ved bedømmelsen af henholdsvis den skriftlige  

 prøve og den praktiske prøve giver læreren og de to censorer hver en karakter  

 for henholdsvis den skriftlige og den praktiske prøve.
Stk. 2.  Ved bedømmelsen af den praktiske prøve lægges  

 der vægt på Stk. 3.  Karakteren for den afsluttende eksamen  

 fremkommer som et gennemsnit af karaktererne for den skriftlige prøve, der  

 har vægten 1, og et gennemsnit af karaktererne for den praktiske prøve, der  

 har vægten 2. For at bestå eksamen skal karakteren være mindst 6. Eleven skal  

 i den praktiske prøve have opnået mindst 6.
Stk. 4.  Beregning af karakteren foretages af det  

 faglige udvalg.
Skolen indsender oplysning om de enkelte karakterer, der er  

 givet efter stk. 1, til det faglige udvalg, der kan udarbejde et skema til  

 dette formål.
§ 27.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger prøven påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 28.  Bekendtgørelsen træder i kraft den 20. marts  

 1996, jf. dog stk. 3.
 Stk. 2.  Samtidig ophæves bekendtgørelse nr. 880 af 20.  

 oktober 1994.
Stk. 3.  Elever, der ved bekendtgørelsens ikrafttræden  

 har indgået uddannelsesaftale i uddannelsen til industriarbejder gennemfører  

 uddannelsen efter de hidtidige regler, men kan også i samråd med  

 praktikvirksomheden og skolen vælge at fortsætte uddannelsen efter de nye  

 regler.
Elever, der inden den 15. august 1996 er begyndt på 2. skoleperiode i  

 umiddelbar forlængelse af 1. skoleperiode, kan efter eget valg få medregnet  

 1. skoleperiode i den samlede uddannelsestid.
 Stk. 4.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 8. marts  

 1996 Ole Vig Jensen / Arne Andreasen Bekendtgørelse om uddannelsen til industrioperatør, marts 1996 Bilag 1 Fritagelse for dele af undervisningen, jf. § 6, stk. 2 1): Relevant erhvervserfaring giver merit efter konkret vurdering.
 2: giver merit i 2. skoleperiode.
 2+3: giver merit i 2. og 3. skoleperiode.
