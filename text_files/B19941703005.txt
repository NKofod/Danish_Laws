 I medfør af § 70, § 70 a, § 70 b, § 149, stk. 10, og § 153 stk. 2, i lov  

 om luftfart, jf. lovbekendtgørelse nr. 118 af 12. marts 1993, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 321 af 16. juni 1985 vedrørende ordensreglement for  

 flyvepladser, § 12, stk. 1, følgende:
1. Referencedokumenter 1.1 BL 3-6, Tankning af luftfartøjer m.m., seneste udgave.
 1.2 BL 3-12, Arbejdsaktiviteter på offentlige flyvepladser, seneste  

 udgave.
 1.3 BL 3-15, Bekendtgørelse om forebyggelse af forbrydelser mod  

 luftfartens sikkerhed, seneste udgave.
 1.4 BL 7-1, Lufttrafikregler, seneste udgave.
 1.5 Justitsministeriets bekendtgørelse om vejafmærkning, seneste udgave.
 1.6 Justitsministeriets bekendtgørelse om registrering af motorkøretøjer  

 m.v., seneste udgave.
2. Definitioner AFIS (Aerodrome flight information service):
 Flyvepladsflyveinformationstjeneste.
 Bilpasområde (Vehicle pass area):
 Et på lufthavnen afgrænset område, hvor færdsel med køretøjer kræver  

 særlig tilladelse.
 Bugsering (Towing):
 Slæbning af et luftfartøj ved hjælp af et køretøj.
 Flyvekontroltjeneste (Air traffic control service - ATC):
En tjeneste, der har til opgave a. at forebygge sammenstød mellem luftfartøjer, b. at forebygge sammenstød på manøvreområdet mellem luftfartøjer og  

 hindringer og c. at fremme og regulere lufttrafik.
 Flyvepladsledelse (Aerodrome management):
 Den organisation, som af Statens Luftfartsvæsen er godkendt til at forestå  

 den daglige drift og det daglige tilsyn med pladsen.
 Forplads (Apron):
 Et på lufthavnen afgrænset område, som er beregnet til luftfartøjers  

 ophold under optagning eller afsætning af passagerer eller gods, tankning,  

 parkering eller vedligeholdelse.
 Kontroltårn (Control tower - TWR):
 En enhed, der yder flyvekontroltjeneste for flyvepladstrafik.
 Køretøj (Vehicle):
 En indretning på hjul, bælter, valser, meder eller andet, som er indrettet  

 til kørsel på vej, og som ikke løber på skinner.
 Luftfartøj (Aircraft):
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Lufthavnens afspærrede område (Airside):
 Den del af lufthavnens område, som ved hegnsføring, skiltning m.v. er  

 afgrænset til afvikling af trafik med luftfartøjer samt passager- og  

 godsekspedition.
 Lufttrafiktjeneste (Air traffic service - ATS):
En tjeneste, der har til opgave at a. forebygge sammenstød mellem luftfartøjer, b. forebygge sammenstød på manøvreområdet mellem luftfartøjer og  

 hindringer, c. fremme og regulere lufttrafik, d. give råd og oplysninger af betydning for flyvningers sikre og effektive  

 udførelse og e. underrette henholdsvis kontrolcentral eller flyveinformationscentral og  

 redningscentral om luftfartøjer, der har behov for eftersøgnings- og  

 redningstjeneste, og i nødvendigt omfang assistere disse.
 Lufttrafiktjenesteenhed (Air traffic services unit):
 Fællesbetegnelse omfattende flyvekontrolenhed, flyveinformationscentral,  

 meldekontor for lufttrafiktjeneste og AFIS-enhed.
 Manøvreområde (Manoeuvring area):
 Den del af lufthavnen, der anvendes til luftfartøjers start, landing og  

 kørsel, bortset fra forpladser.
 Serviceområde (Service area):
 Et på lufthavnen afgrænset område, som alene er beregnet til luftfartøjers  

 parkering eller vedligeholdelse, og hvor der ikke må optages eller afsættes  

 passagerer i erhvervsmæssigt øjemed.
 Tankningskøretøj (Fuelling vehicle):
 Tankvogn eller dispenser, der anvendes i forbindelse med tankning af et  

 luftfartøj.
 Tankningsområde (Fuelling area):
 Område, inden for hvilket antændelige brændstofdampe kan forekomme i  

 forbindelse med tankning af et luftfartøj.
 Trafikområde (Traffic area):
 Den del af lufthavnen, der anvendes til luftfartøjers start, landing og  

 kørsel, inklusive manøvreområde og forpladser.
3. Anvendelsesområde 3.1 Denne BL gælder for Thisted Lufthavn, omfattende vej- og  

 parkeringsarealer, lufthavnens afspærrede område samt offentlige områder i  

 terminalen, jf. bilag 1, i det følgende kaldet lufthavnens område.
 3.1.1 De særlige undtagelser fra færdselslovgivningen i afsnit 6 og afsnit  

 8 finder dog ikke anvendelse på vej- og parkeringsarealer uden for det  

 afspærrede område.
4. Adgang 4.1 Kun personer og køretøjer med lovligt ærinde har adgang til  

 lufthavnens afspærrede område.
 4.2 Ind- og udpassage til/fra lufthavnens afspærrede område må kun ske ad  

 de adgangsveje, der er bestemt af flyvepladsledelsen.
 4.3 Flyvepladsledelsen kan kræve, at køretøjer, der bevæger sig på  

 lufthavnens afspærrede område, er forsynet med bilpas.
 4.3.1 Et bilpas skal anbringes efter flyvepladsledelsens anvisninger og  

 således, at det tydeligt kan ses udefra.
4.4 Til forebyggelse af forbrydelser mod luftfartens sikkerhed skal  

 flyvepladsledelsen foretage de foranstaltninger, der er krævet i de til  

 enhver tid udstedte regler om forebyggelse af forbrydelser mod luftfartens  

 sikkerhed og den i medfør heraf udarbejdede og af Statens Luftfartsvæsen  

 godkendte sikkerhedsplan, jf.
BL 3-15, seneste udgave.
 4.4.1 Den, der nægter at underkaste sig eller medvirke til eftersynet,  

 forbydes adgang til lufthavnens område.
5. Ophold 5.1 Enhver, der opholder sig på lufthavnens afspærrede område, er pligtig  

 til på forlangende at afgive oplysninger om sit formål med opholdet.
5.1.1 Personer uden tjenstligt ærinde i det pågældende område samt  

 flypassagerer, der befinder sig uden for de normale passagerområder, skal  

 bortvises af flyvepladsledelsen.
Hvis et pålæg om at forlade området, der er  

 givet af flyvepladsledelsen, ikke efterkommes, skal anmeldelse ske til  

 politiet.
 5.2 Flyvepladsledelsen er berettiget til generelt eller konkret at anvise  

 lufthavnens brugere nærmere angivne områder til passagerers ophold,  

 luftfartøjers og køretøjers tankning, parkering og vedligeholdelse m.m.
 5.2.1 Opstart, varmkøring, motorafprøvning samt opvarmning, køling m.v. af  

 luftfartøjer med hjælpeaggregater (APU) skal foretages med fornøden  

 hensyntagen til nærliggende bygninger, hangarer, kørende og parkerede  

 luftfartøjer m.v. og således, at støjgener m.v. begrænses mest muligt.
 5.3 Flyvepladsledelsen kan fastsætte nærmere direktiver i forbindelse med  

 afviklingen af ekspeditionen af luftfartøjer.
 5.3.1 Hvis sådanne direktiver ikke efterkommes, kan flyvepladsledelsen  

 forbyde vedkommende bruger at anvende pladsen.
 5.4 Luftfartøjer, installationer eller andet, der på grund af brand,  

 havari eller andre forhold, som ikke er omfattet af luftfartslovens § 135 og  

 § 136, er til hindring for lufthavnens anvendelse, kan af flyvepladsledelsen  

 kræves fjernet af brugeren eller ejeren med et efter forholdene fastsat  

 rimeligt varsel.
5.4.1 Efterkommes et påbud, der er meddelt efter bestemmelsen i pkt. 5.4,  

 ikke, er flyvepladsledelsen berettiget til at lade de pågældende luftfartøjer  

 m.v. fjerne på vedkommende brugers eller ejers bekostning.
Brugeren/ejeren og  

 dennes forsikringsselskab skal om muligt forinden underrettes.
6. Færdsel 6.1 Bortset fra bestemmelserne nedenfor i pkt. 6.4 om færdsel med  

 luftfartøjer samt vigepligtsreglerne i pkt. 6.5 gælder den almindelige  

 færdselslovgivning, idet dog de instrukser for lufttrafiktjenesteenheden, der  

 er udarbejdet på vegne af koncessionshaver, skal følges.
6.2 Uden særlig tilladelse fra flyvepladsledelsen er parkering uden for de  

 parkeringsarealer, der er anvist af flyvepladsledelsen, ikke tilladt.
I  

 øvrigt gælder færdselsloven og de bestemmelser vedrørende tegngivning,  

 skiltning, signaler, afstribning, kørestriber m.v., der er fastsat i henhold  

 til færdselsloven.
Flyvepladsledelsen kan dog, for så vidt angår  

 trafikområdet efter samråd med Statens Luftfartsvæsen, fravige  

 Justitsministeriets bekendtgørelse nr. 590 af 24. juni 1992 om vejafmærkning  

 i overensstemmelse med angivelserne i bilag 2.
 6.3 Færdsel på manøvreområdet kræver lufttrafiktjenesteenhedens tilladelse  

 i hvert enkelt tilfælde.
 6.3.1 Lufttrafiktjenesteenheden kan dog efter aftale med  

 flyvepladsledelsen udstede generelle tilladelser til tjenstlig kørsel på  

 manøvreområdet eller dele heraf med køretøjer, der tilhører  

 flyvepladsledelsen eller andre myndigheder, således at køretøjerne alene skal  

 opfylde betingelserne i pkt. 6.3.2.
 6.3.2 Ved færdsel på manøvreområdet skal køretøjer være udstyret med  

 typegodkendt radiotelefonianlæg, og der skal holdes konstant lyttevagt på FM.  

 Køretøjets nærlys og roterende blinklys skal være tændt.
 6.3.2.1 Køretøjer under eskorte af køretøj med godkendt radiotelefonianlæg  

 skal ikke være udstyret med radiotelefonianlæg.
6.4 For luftfartøjer, som manøvrerer ved egen kraft, gælder  

 lufttrafikreglerne, jf.
BL 7-1.
 6.4.1 Luftfartøjer under bevægelse, hvadenten dette sker ved egen kraft  

 eller under bugsering, skal have en lanterneføring i overensstemmelse med BL  

 7-1. Uden for lufthavnens trafikområde kan en sådan lanterneføring dog  

 erstattes af en afmærkning i overensstemmelse med færdselslovens  

 bestemmelser, hvis luftfartøjet er under bugsering, og det ikke er muligt at  

 opfylde bestemmelserne i BL 7-1 om lanterneføring.
 6.4.1.1 Ved bugsering af luftfartøjer på lufthavnen skal det trækkende  

 køretøjs roterende blinklys være tændt.
 6.4.2 Luftfartøjer må ikke køres ind eller ud af en hangar med motor i  

 gang.
 6.4.3 Ind- og udkørsel med luftfartøjer til og fra stand- og  

 parkeringspladser skal foretages med fornøden hensyntagen til nærliggende  

 bygninger, hangarer, kørende og parkerede luftfartøjer m.v. og således, at  

 støjgener begrænses mest muligt.
 6.5 For luftfartøjer, der manøvrerer ved egen kraft, har al anden færdsel  

 ubetinget vigepligt.
 6.5.1 For personer og køretøjer, der vejleder et manøvrerende luftfartøj,  

 har al anden færdsel end den i pkt. 6.5 nævnte ubetinget vigepligt.
 6.5.1.1 Færdsel mellem et manøvrerende luftfartøj og personer eller  

 køretøjer, som vejleder dette, er forbudt.
 6.5.2 For luftfartøjer, der er under bugsering, har al anden færdsel end  

 den, der er nævnt i pkt. 6.5 og pkt. 6.5.1, ubetinget vigepligt.
 6.5.3 For brand- og redningskøretøjer samt lodskøretøjer under udrykning  

 har al anden færdsel end den, der er nævnt i pkt. 6.5, pkt. 6.5.1 og pkt.  

 6.5.2, ubetinget vigepligt.
 6.5.4 Alle andre færdselsarter end færdsel med luftfartøjer skal holde  

 tilbage for gående flypassagerer.
 6.6 Færdsel inden for tankningsområder skal ske i overensstemmelse med BL  

 3-6.
 6.7 Overkørsel af fritliggende forsyningskabler til luftfartøjer er ikke  

 tilladt, medmindre vedkommende handlingsselskab ved egen ekspedition af  

 luftfartøjer finder dette forsvarligt og nødvendigt.
7. Uheld 7.1 Uheld på lufthavnen, der medfører personskade, væsentlig materiel  

 skade eller har betydning for lufthavnens drift, skal snarest meddeles til  

 flyvepladsledelsen (havnekontoret).
 7.1.1 Bestemmelsen i pkt. 7.1 fritager ikke for meddelelsespligten efter  

 luftfartslovens § 137 til Havarikommissionen.
 7.2 Uheld med køretøjer skal dog tillige indberettes til politiet, hvis  

 der foreligger personskade, væsentlig materiel skade, eller uheldet i øvrigt  

 skønnes at give anledning til politimæssig behandling.
 8. Køretøjer m.v.
 8.1 Køretøjer, der anvendes på lufthavnen, skal opfylde de krav til  

 indretning og udstyr m.v., der er fastsat i henhold til færdselsloven,  

 medmindre dispensation er meddelt af Statens Bilinspektion efter de regler,  

 som Justitsministeriet har fastsat herom.
 8.1.1 Færdselslovens bestemmelser om køretøjers største bredde, længde,  

 højde, vægt og akseltryk finder ikke anvendelse for køretøjer, der alene  

 anvendes på lufthavnens område.
 8.2 Køretøjer, der er registreringspligtige efter færdselsloven, fritages  

 efter færdselslovens § 72, stk. 2, for registrering, hvis flyvepladsledelsen  

 giver tilladelse til anvendelse af køretøjerne på lufthavnens område.
8.3 Registreringsfritagelsen sker på de vilkår, der er nærmere fastsat af  

 Centralregisteret for Motorkøretøjer, herunder hvilke nummerplader  

 køretøjerne, bortset fra bagagevogne, skal være forsynet med, inden de tages  

 i brug.
Køretøjer, der fritages for registrering, må kun anvendes til kørsel  

 på lufthavnens område.
Kørsel uden for lufthavnens område kan kun ske ved  

 anvendelse af prøveskilte efter de regler, der gælder herom.
 8.3.1 Reglerne i Justitsministeriets bekendtgørelse nr. 18 af 10. januar  

 1992 om registrering af motorkøretøjer m.v., bortset fra § 46 - § 48, finder  

 anvendelse på køretøjer, der er omfattet af pkt. 8.3.
8.4 Køretøjer, hvortil der efter færdselsloven kræves kørekort, må på  

 lufthavnens område kun føres af personer med gyldigt kørekort til den  

 pågældende køretøjskategori.
Dette gælder også køretøjer, der af  

 Justitsministeriet er fritaget for registrering.
 8.5 Køretøjer, der anvendes på lufthavnens område, skal være  

 ansvarsforsikrede i overensstemmelse med færdselslovens regler.
9. Ordensregler 9.1 På lufthavnens område er det forbudt at udvise støjende, voldelig,  

 anstødelig eller anden adfærd, der er egnet til at forstyrre lufthavnens  

 drift eller den offentlige orden.
9.2 Tobaksrygning og brug af åben ild på tankningsområder, forpladser, i  

 hangarer samt i nærheden af luftfartøjer, brændstofanlæg og lignende steder  

 er forbudt.
Dette forbud omfatter også personer i køretøjer.
 9.3 Brug af åben ild i øvrigt på lufthavnens område, herunder afbrænding  

 af affald og lignende, må kun finde sted efter tilladelse fra  

 flyvepladsledelsen.
 9.4 Henkastning af affald, udtømning af væsker og lignende må kun ske  

 efter flyvepladsledelsens anvisninger.
 9.5 Inden for lufthavnens område er det forbudt uden tilladelse fra  

 flyvepladsledelsen at medbringe eller opbevare brandfarlige stoffer,  

 sprængstoffer, giftstoffer, bakteriekulturer, radioaktive stoffer, ætsende  

 kemikalier, våben samt andre genstande eller stoffer, der ved uforsigtig  

 omgang kan være til fare for sundhed og ejendom, eller som ved ildelugt kan  

 genere omgivelserne.
9.6 Af hensyn til sikkerheden ved radionavigation og kommunikation m.v.  

 kan flyvepladsledelsen forbyde brug af elektriske apparater,  

 transistorradioer m.v. på lufthavnens område.
Et forbud mod anvendelsen skal  

 øjeblikkeligt efterkommes.
 9.7 I lufthavnens afspærrede område samt i lufthavnsbygningen må ingen  

 uden flyvepladsledelsens tilladelse tage ophold i erhvervsøjemed, optage  

 film/video eller fotografere i erhvervsøjemed eller til undervisningsbrug,  

 foretage indsamlinger, omdele tryksager eller opsætte plakater.
 9.7.1 I lufthavnens afspærrede område er fotografering, film- og  

 videooptagelser forbudt, hvor dette ved skiltning er angivet, eller hvor  

 flyvepladsledelsen af sikkerhedsmæssige grunde forbyder dette.
 9.8 Dyr må ikke uden særlig tilladelse medtages inden for lufthavnens  

 afspærrede område eller i offentlige områder i lufthavnsbygningen.
9.9 Enhver arbejdsaktivitet på lufthavnen skal udføres i overensstemmelse  

 med bestemmelserne i BL 3-12, og arbejde inden for lufthavnens afspærrede  

 område skal endvidere udføres under lufthavnens vejledning og opsyn Anm: Endvidere gælder politivedtægtens bestemmelser for områder inden  

 for lufthavnen, hvortil offentligheden har almindelig adgang.
10. Dispensation 10.1 Statens Luftfartsvæsen kan i ganske særlige tilfælde dispensere fra  

 bestemmelserne i pkt. 4.4 og afsnit 6, bortset fra bestemmelserne i pkt. 6.2,  

 pkt. 6.4.2, pkt. 6.4.3, og pkt. 6.7, når det skønnes foreneligt med de  

 hensyn, der ligger til grund for de pågældende bestemmelser.
I pkt. 6.1 kan  

 Statens Luftfartsvæsen kun dispensere fra direktiver udstedt af  

 lufttrafiktjenesteenheden.
10.2 Flyvepladsledelsen kan i ganske særlige tilfælde dispensere fra  

 bestemmelserne i pkt. 4.1 - 4.3 inklusive, afsnit 5, pkt. 6.1, pkt. 6.2, pkt.  

 6.4.2, pkt. 6.4.3, pkt. 6.7 og afsnit 9, når det skønnes foreneligt med de  

 hensyn, der ligger til grund for de pågældende bestemmelser.
I pkt. 6.1 kan  

 flyvepladsledelsen dog kun dispensere fra egne direktiver.
11. Inddragelse Flyvepladsledelsen kan ved grove eller gentagne overtrædelser af  

 bestemmelserne om adgang, ophold og færdsel på lufthavnen, jf. afsnit 4,  

 afsnit 5 og afsnit 6, forbyde adgang til lufthavnen.
12. Klageadgang 12.1 Afgørelser truffet af flyvepladsledelsen efter bestemmelserne i denne  

 BL kan påklages til Statens Luftfartsvæsen.
 12.2 Afgørelser truffet af Statens Luftfartsvæsen efter bestemmelserne i  

 denne BL kan påklages til Trafikministeriet.
13. Straf 13.1 Overtrædelse af bestemmelserne i afsnit 4, afsnit 5, pkt. 6.2, 1.  

 punktum, pkt. 6.3 til pkt. 6.7, og afsnit 9 i denne BL straffes med bøde  

 eller hæfte, medmindre højere straf er forskyldt efter anden lovgivning.
 13.2 For overtrædelser, der begås af aktieselskaber, andelsselskaber eller  

 lignende, kan der pålægges selskabet som sådant bødeansvar, jf.  

 luftfartslovens § 149, stk. 14.
14. Ikrafttræden Denne BL træder i kraft den 1. april 1994.
Statens Luftfartsvæsen, den 7. februar  

 1994 V.K.H.
Eggers /M.
Dambæk Bilag 2 A.
Bemaling på forpladser, perimetre og rulleveje 1. Markering for luftfartøjer (gul farve) Ledelinie for luftfartøjer.
 Udkørselsretning fra standplads.
Tilkørselsmarkering til standplads med standpladsnummer.
Drej, når cockpit  

 er ud for pilen.
 Vejvisning til inder- og yderperimeter.
 Sekundære ledelinier for særlige luftfartøjer.
 Kant af rullevejbelægning.
Stopbjælke.
Stop, når cockpit er ud for linien.
Spærreflade for luftfartøjer.
Orange farve.
Afmærkningen benyttes for at  

 fremhæve ikke bæredygtig skulderbelægning i rullevejskryds og i  

 rullevejssving og steder, hvor det er vanskeligt at skelne kantafmærkningen  

 fra rullevejscenterlinien.
 Afmærkning anvendes også på manøvreområdet.
2. Sikkerhedslinier og spærrefelter (orange farve) Sikkerhedslinie mod standplads.
 Intet grej eller personel må overskride linien, sålænge luftfartøjet  

 bevæger sig på standpladsen.
Sikkerhedszone under bevægelige passagerbroer.
Grej og personel holdes  

 uden for zonen, når passagerbroen opererer.
 Passage under passagerbroerne med køretøjer samt parkering af alle slags  

 køretøjer og grej i zonen er forbudt.
 Spærreflade.
 Parkering og henstilling af grej forbudt.
 Sikkerhedslinie mod forpladsrullevej.
 Intet grej eller personel må overskride linien, når rullevejen er  

 trafikeret af luftfartøjer.
 På standpladser skal grej og personel holdes inden for linien under  

 handling af luftfartøj.
 Spærreflade mellem standpladser.
 Arealet skal rømmes, når der foregår operationer på en af de tilstødende  

 standpladser.
 Sikkerhedslinie omkring brændstofhydrantpit og elbrønd.
3. Markeringer til handlingspersonale og marshaller  

 (blå farve) Blå bugseringslinie.
 Gul standpladscenterlinie med blå næsehjulsstopmarkering.
 Gul ledelinie med blå næsehjulsstopmarkering til placering af luftfartøjer  

 under opstart af motorer.
Gul ledelinie med blå drejemarkering for drejning af luftfartøj under  

 tilbageskubning.
Drejning skal startes, når næsehjulet passerer markeringen.
 Cirkelmarkering til placering af passagerbro ude af drift.
 Gul ledelinie med blå næsehjulsstopmarkering for stop ved tilbageskubning.
 Gul ledelinie med blå drejepil til bugserpersonale i traktor.
 Cirkelmarkering til placering af passagerbro under service.
4. Vejafmærkning Vejafmærkning generelt i henhold til færdselsloven.
 Hvid farve.
 Bred ubrudt kantlinie: Vejen krydser flytrafikerede områder.
 Kantlinien må normalt ikke overskrides af motorkøretøjer.
 Reservation ved skiltning.
 Henstillingsområde for grej.
 Parkering af motorkøretøjer.
 Smal ubrudt kantlinie: Øvrige veje på forpladsområdet.
 Orange farve.
 Trekantsymboler med luftfartøjer.
 Ubetinget vigepligt for luftfartøjer.
 Trekantsymboler.
 Ubetinget vigepligt for luftfartøjer.
 Gul farve.
 Stoppositionsmarkering for CAT II.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at krydse stopbarren og til at køre  

 ind i manøvreområdet.
 Stoppositionsmarkering på rullevej.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at krydse markeringen.
 Rullevejskryds.
 Enkelt stiplet linie tværs over rullevejen.
B.
Færdselstavler og skilte Færdselstavler og skilte generelt i henhold til færdselsloven.
Særlige lufthavnsfærdselstavler og skilte Vigepligtstavle med luftfartøj.
 Ubetinget vigepligt for luftfartøj.
 Bilpas påbudt.
 Færdsel med privat motorkøretøj i området må kun ske med særlig  

 tilladelse, som skal anbringes synligt i motorkøretøjet.
 Kørsel i begge retninger forbudt.
 Ærindekørsel dog tilladt.
 CAT II område.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at køre forbi skiltet og til at  

 køre ind i manøvreområdet.
 Forbudstavle ved startbane.
 Adgang forbudt uden tilladelse fra kontroltårnet.
 Bane og ILS-område.
 Zone 1, 2, 3 og 4 for baner og rulleveje.
 Radiolyttepligt.
 Eksempel på stoppositionsmarkering på rullevej.
 Radiokontakt med kontroltårnet skal tilvejebringes og opretholdes.
 Kontroltårnet skal give tilladelse til at køre forbi skiltet.
 Eksempel på henvisningstavle.
