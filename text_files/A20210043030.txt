 Lov om ændring af lov om almene boliger m.v.
(Frafald af tillægskøbesum) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om almene boliger m.v., jf. lovbekendtgørelse nr. 1203 af 3. august 2020, som ændret senest ved § 74 i lov nr. 285 af 27. februar 2021, foretages følgende ændring:
 1. I § 27 b indsættes før stk. 1 som nyt stykke:
»Kommunalbestyrelsen kan beslutte at undlade at opkræve en tillægskøbesum eller dele heraf ved ændret anvendelse eller merudnyttelse af en almen boligafdelings ejendom beliggende uden for et udsat boligområde, jf. § 61 a, stk. 1, med henblik på etablering af almene boliger, private boliger eller erhverv.« Stk. 1 bliver herefter stk. 2.
§ 2 Loven træder i kraft den 1. april 2021.
Givet på Christiansborg Slot, den 16. marts 2021 Under Vor Kongelige Hånd og Segl MARGRETHE R.
