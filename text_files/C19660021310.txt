(Til overpræsidenten i København,  

 amtmændene og rigsombudsmanden på Færøerne) Efter justitsministeriets indstilling er den for overpræsidenten i  

 København og amtmændene gældende pligt til kvartalsvis at indsende akterne  

 vedrørende de i kvartalets løb gennem overøvrighederne udleverede kongelige  

 bevillinger til revision i justitsministeriet ved kongelig resolution af 15.  

 oktober 1966 ophævet med virkning fra den 1. oktober 1966.
Der er ikke herved sket nogen ændring i den ordning, der gælder for  

 overøvrighedernes aflæggelse af regnskab for statens administrationsområde,  

 jfr. afsnit 2, litra c, stk. 2, i indenrigsministeriets cirkulære nr. 63 af  

 25. marts 1961 om regnskabsvæsenet m.m. ved amterne.
Det påhviler derfor  

 fortsat overøvrighederne at aflægge regnskab hvert kvartal over for  

 justitsministeriet over de udleverede bevillinger og at opgive beholdningen  

 af bevillingsblanketter ved kvartalets slutning, ligesom eventuelle  

 makulerede bevillingsblanketter skal medsendes.
Derimod bortfalder pligten  

 til at indsende en fortegnelse over de udleverede bevillinger.
Dette gælder  

 dog ikke for adoptionsbevillingernes vedkommende, hvorfor en fortegnelse over  

 disse bevillinger skal vedlægges bevillingsregnskabet som hidtil.
 Justitsministeriet, den 26. oktober  

 1966.
 P.M.V.
 Vilhelm Boas.
 /Gersing.
