Nr LSF 141 Forslag til Lov om ændring af lov om byfornyelse og boligforbedring Fremsat af Kirsten Jacobsen (FP) Kim Behnke (FP) Pia Kjærsgaard (FP) den 8. februar 1991 § 1 I lov om byfornyelse og boligforbedring, jf. lovbekendtgørelse nr. 498 af  

 28. juni 1990, foretages følgende ændring:
 I § 33 indsættes efter stk. 6 som nyt stykke:
» Stk. 7. Boligministeren skal godkende kommunalbestyrelsens  

 beslutning efter stk. 1, når ejendommen er ejet af kommunen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Bestemmelsen om, at en enkelt ejendom kan være et selvstændigt  

 byfornyelsesprojekt, er blevet misbrugt af en række kommuner til at byforny  

 deres egne ubrugelige og usælgelige erhvervsejendomme, såsom gamle  

 kommunekontorer, ubrugelige stationsbygninger og gamle skoler.
Da det er  

 kommunerne, der har kompetencen til at godkende projekter, er der opstået den  

 uheldige situation, at man skulle godkende projekter i egne ejendomme.
Det  

 har givet anledning til, at projekter er godkendt, ikke af  

 byfornyelseshensyn, men på grund af, at kommunerne ad denne vej kunne få  

 afsat ejendomme, som ellers var enten ubrugelige eller usælgelige.
Det kan ikke være meningen, at kommuner kan favorisere sig selv på  

 bekostning af private grundejere.
Det kan heller ikke være meningen at lægge  

 beslag på byfornyelsesmidler på grund af andre kriterier end byfornyelse.
Såfremt kommuner ønsker at byforny egne ejendomme, skal de først have  

 projektet godkendt af andre end dem selv.
Den eneste myndighed, der kan være  

 tale om, er Boligministeriet.
