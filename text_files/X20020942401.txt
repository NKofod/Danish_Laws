Klage over nægtet sambeskatning Der klages over en af ligningsmyndigheden nægtet sambeskatning for  

 selskabet A  og datterselskabet B for indkomståret 2000.
 Den 3. marts 2000 stiftede to personer hver et anpartsselskab D og E.
Da selskaber under stiftelse ikke kan stifte endnu et selskab, valgte D og  

 E - begge under stiftelse - den 13. marts 2000 at købe et fælles  

 selskab (skuffeselskab), der 14. marts 2000 fik navnet  A.
Sidstnævntes  

 første regnskabsår løb fra 1. juli 1999 - 31. december  

 2000. Indkomståret 2000 var således på 18  

 måneder.
 Af aftale, dateret 28. marts 2000, om overdragelse af den samlede  

 aktiekapital i B fra en tidligere ejer - selskabet C - til  A fremgår,  

 og at overdragelsen sker med virkning fra 1. januar 2000. B´s  

 regnskabsår er kalenderåret.
Repræsentantens begrundelse for den ansøgte sambeskatning er,  

 at A fra den 1. juli 1999 - 31. december 1999 har været uden  

 erhvervsmæssig aktivitet.
Der bør derfor indrømmes  

 sambeskatning.
Det anføres, at der i nærværende sag er tale om den i  

 forhold til Selskabsskatteloven og cirkulæret "modsatte situation,  

 nemlig moderselskabet, der er erhvervet som et skuffeselskab.
I tiden 1. juli  

 1999 - til selskabet handles, er det kun indskudskapitalen, der er blevet  

 forrentet.
Begge selskabers regnskabsår udløber samtidig." Det er repræsentantens opfattelse, at de samme hensyn som ved  

 køb af datterselskab som skuffeselskab gør sig gældende  

 her.
Repræsentanten mener derfor, at der også  i denne situation  

 bør indrømmes sambeskatning.
 Ligningsrådets afgørelse:
 De gældende betingelser og vilkår for sambeskatning  

 fremgår af Selskabsskattelovens § 31 sammenholdt med de af  

 Ligningsrådet fastsatte vilkår - for indkomståret 2000  

 angivet i cirkulære nr. 209 af 23. december 1999 (TSS-cirkulære  

 1999-46).
 De for afgørelsen af nærværende sag relevante  

 bestemmelser fremgår af cirkulærets betingelser 1.1 og 1.2.
 A har kun ejet B i en del af moderselskabets regnskabsår - ligesom  

 ejerskabskravet ikke lempes via af de under betingelse 1.2 angivne  

 undtagelsesbestemmelser.
 Den eksisterende lovgivning og de af Ligningsrådet fastsatte  

 betingelser og vilkår for sambeskatning, giver ikke hjemmel til at  

 meddele tilladelse til sambeskatning i nærværende sag.
 Tilladelse til sambeskatning kan derfor ikke bevilges.
