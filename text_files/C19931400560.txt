Indhold Baggrund 10 Kapitel 14 10.1 Ikrafttræden og overgangsbestemmelser m.m.
Baggrund Lovligheden af anlæg Bekendtgørelsen trådte i sin oprindelige form i kraft 1. februar 1986. De  

 oprindelige bekendtgørelser kan have betydning for vurderingen af lovligheden  

 af anlæg, der er opført, henholdsvis i perioden 1. februar 1986 til 31.  

 oktober 1987 og perioden 1. november 1987 til 7. oktober 1988.
Opbevaringskapacitet Ved bekendtgørelse nr. 259 af 14. maj 1987 om ændring af bekendtgørelse  

 nr. 15 af 24. januar 1986 om husdyrgødning og ensilage m.v. blev der indført  

 et krav om 9 måneders opbevaringskapacitet for husdyrgødning på ejendomme,  

 der har 31 dyreenheder og derover, eller som oplagrer husdyrgødning.
 Dette var en ændring af den oprindelige § 5, stk. 1, der krævede 6  

 måneders opbevaringskapacitet på ejendomme, der havde 20 dyreenheder og  

 derover, eller som oplagrer husdyrgødning fra andre ejendomme, og 5 måneders  

 opbevaringskapacitet for ejendomme med 15 - 19 dyreenheder.
Overgangsbestemmelser Det blev samtidig fastsat i overgangsbestemmelserne, at visse ejendomme,  

 der allerede havde foretaget skridt med henblik på etablering af 6 måneders  

 opbevaringskapacitet, kunne nøjes med denne opbevaringskapacitet frem til et  

 ejerskifte eller en udvidelse eller ændring af dyreholdet.
Forlængelse Ved bekendtgørelse nr. 568 af 22. september 1988 blev fristen for  

 opførelse af tilstrækkelig kapacitet forlænget for de store husdyrhold (31  

 dyreenheder og derover), således at fristen nu var 31. december 1992, uanset  

 antallet af dyreenheder.
Lokaliseringsbestemmelsen Ved bekendtgørelse nr. 11 af 3. januar 1992 om erhvervsmæssigt dyrehold,  

 husdyrgødning, ensilage m.v. blev husdyrgødningsbekendtgørelsen ændret på  

 flere punkter.
Således blev der indført bestemmelser om lokalisering af  

 erhvervsmæssigt dyrehold, idet kun svine- og fjerkræfarme med en kapacitet  

 til mere end 250 dyreenheder i svin og fjerkræ er godkendelsespligtige efter  

 miljøbeskyttelseslovens kapitel 5.
 Bekendtgørelsen er nu afløst af bekendtgørelse nr. 1121 af 15. december  

 1992 om erhvervsmæssigt dyrehold, husdyrgødning, ensilage m.v., hvori der er  

 fastsat nye bestemmelser om kapacitet til gødningsopbevaringsanlæg og  

 anvendelse af husdyrgødning og ensilagesaft samt nye ikrafttrædelses- og  

 overgangsbestemmelser.
Vejledningen erstatter den tidligere vejledning af 14. november 1988 om  

 husdyrgødning og ensilage m.v. 1 Miljømæssigt forsvarlig opbevaring Hovedformålet med bekendtgørelsen om erhvervsmæssigt dyrehold,  

 husdyrgødning, ensilage m.v. (husdyrgødningsbekendtgørelsen), er at sikre en  

 miljømæssigt forsvarlig opbevaring af husdyrgødning, ensilage, ensilagesaft  

 og visse former for spildevand samt en mindre forurenende anvendelse af  

 husdyrgødning m.v.
Gener Herudover skal husdyrgødningsbekendtgørelsen sikre, at nye/ændrede stalde  

 og gødningsanlæg samt anvendelse af husdyrgødning ikke giver anledning til  

 væsentlige gener for omboende.
Ændringer Specielt er reglerne for udbringning og opbevaring af husdyrgødning ændret  

 og anvendelsesområdet er udvidet.
 Derudover er vejledningen uddybet de steder, hvor der har været behov for  

 yderligere vejledning.
 Det øvrige vejledningsstof er så vidt muligt bibeholdt.
1.1 Bekendtgørelsens område Anvendelse, § 1 Husdyrgødningsbekendtgørelsen regulerer erhvervsmæssige dyrehold.
Desuden  

 anvendes den på en ejendom, hvis der på ejendommen anvendes eller opbevares  

 husdyrgødning svarende til produktionen fra et erhvervsmæssigt dyrehold,  

 selvom ejendommen ikke har et erhvervsmæssigt dyrehold.
Ikke-erhvervsmæssige dyrehold Ved ikke-erhvervsmæssige dyrehold, jf. bekendtgørelse nr. 366 af 10. maj  

 1992 om ikke-erhvervsmæssigt dyrehold, uhygiejniske forhold m.m. § 3, stk. 1,  

 forstås dyrehold til og med:
 Kommunalbestyrelsen kan ud fra en konkret vurdering afgøre, om dyreholdet  

 anses som erhvervsmæssigt, hvis dyreholdet består af flere af de under nr. 1  

 - 4 nævnte former for dyr, selvom antallet af dyr under det enkelte punkt i  

 definitionen ikke overskrides, jf. førnævnte bekendtgørelses § 3, stk. 2.
Listevirksomheder Husdyrgødningsbekendtgørelsens § 1, stk. 3, har til formål at  

 standardisere vilkårene med hensyn til anvendelse og opbevaring af  

 husdyrgødning for virksomheder, der er godkendt i henhold til  

 miljøbeskyttelseslovens kapitel 5. For disse sker udskiftning af de tidligere  

 givne vilkår i takt med reglerne i husdyrgødningsbekendtgørelsens  

 ikrafttræden i øvrigt, jf. §§ 36 og 37. Se i øvrigt bemærkningerne til § 36 i  

 vejledningens kapitel 10 om ikrafttræden og overgangsbestemmelser m.m.
 Dog vil godkendte virksomheder, der har fået vilkår om større  

 opbevaringskapacitet end opgjort efter de nye regler være underlagt dette  

 vilkår, indtil godkendelsen ophører, jf. § 1, stk. 3, nr. 1.
Mere vidtgående vilkår, § 1, stk. 4 Ved § 1, stk. 4, tydeliggøres kommunalbestyrelsens adgang til i en kapitel  

 5 godkendelse at fastsætte mere vidtgående vilkår end bestemmelserne i  

 husdyrgødningsbekendtgørelsen.
Der kan ikke stilles lempeligere vilkår, men  

 det er dog i særlige tilfælde muligt at anvende  

 husdyrgødningsbekendtgørelsens dispensationsbestemmelser.
Pelsdyrfarme Gødningshåndtering på pelsdyrfarme er omfattet af  

 husdyrgødningsbekendtgørelsen, jf. § 1, stk. 5, hvorimod drift m.v. reguleres  

 i bekendtgørelse nr. 12 af 3. januar 1992 om pelsdyrfarme.
På pelsdyrfarme  

 kan der i øvrigt meddeles påbud vedrørende gødningsopbevaring eller  

 håndtering, jf. miljøbeskyttelseslovens § 42.
Smitsomme husdyrsygdomme Bestemmelsen i husdyrgødningsbekendtgørelsens § 1, stk. 6, vil finde  

 anvendelse, hvor forebyggelse og bekæmpelse af smitsomme husdyrsygdomme  

 nødvendiggør særlige forskrifter vedrørende gødningshåndteringen.
Samtlige  

 led i håndteringen af husdyrgødningen, herunder såvel transporten som  

 udspredningen, indebærer en risiko for spredning af husdyrsygdomme mellem  

 besætninger og kan derfor blive pålagt veterinære restriktioner.
Herunder kan  

 forbud mod fjernelse af gødning fra den ejendom, hvor den er produceret,  

 komme på tale.
1.2 Bekendtgørelsens definitioner Ajle, § 2 Ajle separeres normalt fra den faste gødning i selve stalden.
Separationen  

 kan dog også ske ved riste i udmugningskanalen eller ved transportøren.  

 Uanset hvornår og hvordan husdyrgødningen deles i en fast og en flydende del,  

 vil den flydende del normalt skulle betragtes som ajle og opbevares i en  

 lukket beholder.
Risteseparationsanlæg En undtagelse herfra er risteseparationsanlæg, jf. byggeblad nr. 102.16-21  

 for separationsriste godkendt af Miljøstyrelsen, jf.  

 husdyrgødningsbekendtgørelsens § 34, hvor ajle samt en del af den faste  

 gødning skilles fra.
Den fraseparerede del kan betragtes som gylle.
Gylle Gylle dannes ved sammenblanding af fast gødning og ajle i stalden eller i  

 udmugningsanlægget.
Der er kun tale om gylle, hvis tilledningen omfatter  

 samhørende mængder af fast og flydende gødning.
Gyllebeholder Ved en gyllebeholder forstås enhver beholder - herunder gyllekældre og  

 gyllekanaler - hvor mindst 30 % af den samlede tilledning udgøres af gylle.
 Ved beregning af om der tilledes mere eller mindre end 30 % gylle til en  

 beholder, regnes vaskevand, drikkevandsspild, mælkerumsvand, regnvand og  

 lignende ikke som gylle.
 Da fast og flydende gødning skal være blandet for at være gylle, er en  

 beholder med f.eks. en kegle af fast gødning, omgivet af flydende gødning,  

 ikke en gyllebeholder.
Møddingsaft Møddingsaft er en blanding af det regnvand, der falder på møddingstedet,  

 og den væske, der løber fra fast gødning under opbevaring på en mødding,  

 efter at der er sket en effektiv fraseparering af ajle.
Denne væske kan,  

 ligesom ensilagesaft og spildevand, opbevares i en åben beholder.
Spildevand Bekendtgørelsen omfatter også visse former for spildevand, som typisk  

 findes på landbrugsejendomme.
Det drejer sig om mælkerumsvand, dvs. fra  

 rengøring af malkeanlæg, samt vand fra rengøring af produkter og lignende,  

 samt fra rengøring af foderrekvisitter.
Endelig kan vaskevand fra nedvaskning  

 af fjerkræstalde betegnes som spildevand.
Hvor der i  

 husdyrgødningsbekendtgørelsen omtales spildevand, er det alene disse former  

 for spildevand, der tænkes på.
Kvæg- og svinebrug Der skelnes i definitionerne mellem kvægbrug og svinebrug.
I begge  

 tilfælde er der tale om husdyrbrug, dvs. landbrug, hvor en væsentlig del af  

 omsætningen skyldes animalsk produktion.
Et planteavlsbrug, der har en mindre  

 del af omsætningen fra kvæghold, regnes således ikke som et kvægbrug og skal  

 ved modtagelse af husdyrgødning fra naboer eller andre overholde  

 udbringningsgrænsen som brug uden husdyr, jf. § 28.
Dyreenheder I bilaget til husdyrgødningsbekendtgørelsen er angivet omregningsfaktorer  

 for beregning af dyreenheder.
Der omregnes enten fra det normale antal  

 benyttede staldpladser (årsdyr) eller antal dyr, produceret pr. år.  

 Udgangspunktet ved beregning af antallet af dyreenheder bør for slagtesvin og  

 slagtekvæg være producerede enheder pr. år.
Omregning Omregning fra arter og typer af dyr, der ikke er med i bilaget, sker ud  

 fra gødningsproduktionen, idet der som retningslinje kan regnes med, at en  

 dyreenhed svarer til en årlig gødningsproduktion ab lager på 100 - 110 kg  

 kvælstof afhængig af produktionsforholdene, jf.
Plantedirektoratets  

 bekendtgørelse nr. 1096 af 10. december 1992 om behov for tilførelse af  

 kvælstof og indhold af kvælstof i husdyrgødning.
For visse dyrearter, f.eks.  

 kødædende pelsdyr og fjerkræ, kan det være nødvendigt også at tage hensyn til  

 gødningens indhold af fosfor ved omregning til dyreenheder.
Fodermængde Er det ikke muligt at få oplyst de pågældende dyrs gødningsproduktion, kan  

 der i stedet tages udgangspunkt i den årlige fodermængde, idet der kan regnes  

 med ca. 6.000 foderenheder pr. dyreenhed til malkekvæg og svin samt ca. 5.000  

 foderenheder pr. dyreenhed for de øvrige dyr.
Kaniner Følgende beregning kan lægges til grund for beregningen af antal  

 dyreenheder ved kaninhold.
 - 25 avlstæver kaniner med opdræt af 750 slagtekaniner udgør årligt en  

 dyreenhed.
DE i ajle/fast gødning I sager, hvor fast gødning, henholdsvis ajle fra samme dyrehold, udbringes  

 på forskellige ejendomme, kan det være nødvendigt at beregne antallet af  

 dyreenheder separat for de to gødningstyper.
Man kan for et kvæg- eller  

 svinebrug gå ud fra, at ca. 2/3  af det samlede antal dyreenheder  

 repræsenteres af den faste gødning og ca. 1/3 af ajlen.
2 Kapitel 2 2.1 Lokalisering af erhvervsmæssigt dyrehold Byzone- og sommerhusområde, § 3 Ifølge § 3 er erhvervsmæssigt dyrehold ikke tilladt i byzone- og  

 sommerhusområde.
Bestemmelsen er en videreførelse af kapitel 2.1.1. i  

 bekendtgørelse om reglement om miljøbeskyttelse.
Dispensation Dog kan kommunalbestyrelsen meddele dispensation, særligt til bestående  

 landbrugsejendomme.
Specielt for ejendomme beliggende i landzone, der  

 inddrages til byzone- eller sommerhusområde, kan det være aktuelt.
Miljøbeskyttelseslovens kapitel 5 Med ændringen af miljøbeskyttelsesloven ved lov nr. 358 af 6. juni 1991  

 (ikrafttrædelse den 1. januar 1992), er kun svine- og fjerkræfarme, med en  

 kapacitet til mere end 250 dyreenheder, reguleret gennem  

 miljøbeskyttelseslovens kapitel 5.
 Derfor er der indført faste afstandskrav, jf.  

 husdyrgødningsbekendtgørelsens § 4, stk. 3 og 4, om lokalisering af  

 husdyrhold med mere end 15 DE, dog ikke husdyrbrug med mere end 250 DE i svin  

 og fjerkræ.
 For husdyrbrug med mindre end 15 DE gælder kun de afstandskrav, der er  

 anført i husdyrgødningsbekendtgørelsens § 6.
 For husdyrbrug med mere end 15 DE skal afstanden til nabobeboelse skal som  

 udgangspunkt være mindst 50 m, og afstanden regnes fra nærmeste gavl til  

 selve det beboede hus.
Godkendelse, § 4 Kommunalbestyrelsen kan godkende etableringer, udvidelser og ændringer af  

 husdyrbrug, herunder stalde og gødningsopbevaringsanlæg inden for de i § 4,  

 stk. 3 og 4, nævnte afstande.
Sådanne godkendelser kan påklages til  

 Miljøstyrelsen, jf. § 33.
 Såfremt kommunalbestyrelsen godkender etableringer, udvidelser eller  

 ændringer inden for de i stk. 3 og 4 nævnte afstande, anbefales det, at  

 kommunalbestyrelsen tager hensyn til den meddelte afgørelse ved revisionen  

 og/eller tilvejebringelsen af lokalplanlægningen.
Vilkår Af § 4, stk. 2, fremgår det, at godkendelse inden for de i § 4, stk. 3,  

 nævnte afstande skal være ledsaget af sådanne vilkår, at risikoen for  

 forurening eller ikke-uvæsentlige gener for omgivelserne begrænses.  

 Godkendelse bør derfor ikke meddeles, såfremt det på grundlag af de  

 foreliggende oplysninger om virksomheden i forbindelse med ansøgningen, ikke  

 er muligt at fastsætte rimelige vilkår, til opnåelse heraf.
 Vilkårene bør omfatte bl.a. lugt, støj, støv og fluer.
 Såfremt kommunalbestyrelsen meddeler dispensation efter § 3, stk. 2,  

 godkendelse til etablering, udvidelse eller ændring af husdyrbrug i medfør af  

 § 4, stk. 1, eller dispensation efter § 5, stk. 3, indebærer dette, at  

 etableringen det pågældende sted er endeligt afgjort under forudsætning af,  

 at vilkårene overholdes.
Vilkårene kan herefter ikke ændres af kommunalbestyrelsen, medmindre  

 forureningen eller generne går ud over det, der blev lagt til grund ved  

 godkendelsen eller tilladelsen.
Meddelelse af påbud kan ske, jf. § 42 i  

 miljøbeskyttelsesloven.
Underretning Godkendelse i henhold til § 4, stk. 1, og § 5, stk. 3, i  

 husdyrgødningsbekendtgørelsen kræver ikke annoncering.
Berørte naboer skal  

 dog underrettes om meddelte godkendelser og dispensationer, jf.  

 miljøbeskyttelseslovens kapitel 10.
Klage Kommunalbestyrelsens afgørelse kan påklages til Miljøstyrelsen, som er  

 endelig klageinstans, jf. undtagelserne i husdyrgødningsbekendtgørelsens §  

 33, stk. 2.
Uden godkendelse I § 4 bestemmes endvidere, at etableringer, udvidelser og ændringer uden  

 for de i stk. 3 nævnte afstande kan ske uden godkendelse, medmindre der er  

 tale om listevirksomheder (svine- og fjerkræbrug med en kapacitet til mere  

 end 250 dyreenheder).
Ved etablering, udvidelse eller ændring af en virksomhed uden for de  

 fastsatte afstande kræves der, jf. § 29, kun en anmeldelse til  

 kommunalbestyrelsen i henhold til byggeloven.
Giver en sådan etablering,  

 udvidelse eller ændring anledning til forurening eller gener, kan der gribes  

 ind efter miljøbeskyttelseslovens § 42.
 Såfremt et eksisterende husdyrbrug er beliggende helt eller delvist  

 indenfor de nævnte afstande, og hvor udvidelsen/ændringen foretages uden for  

 de faste afstandskrav, kræves der ikke kommunalbestyrelsens godkendelse.
 Udvidelser og ændringer inden for de faste afstandskrav kan tillige ske  

 uden tilladelse, såfremt det ikke medfører forøget forurening.
Sker der f.eks. en udvidelse af gødningsopbevaringsanlægget til opfyldelse  

 af kravet om opbevaringskapacitet for husdyrgødning inden for de nævnte  

 afstande, vil det almindeligvis ikke kræve godkendelse efter § 4, stk. 1, da  

 udvidelsen normalt ikke vil give anledning til forøget forurening eller  

 gener.
Godkendelsen kan dog være påkrævet, såfremt gødningsanlægget placeres  

 tættere ved en nabo end det eksisterende, eller hvis gødningshåndteringen  

 omlægges fra fast gødning/ajle til gylle.
 Tabel 1 Afstande for lokalisering af husdyrbrug med mere end 15 DE  

 (dyreenheder).
Det skal bemærkes, at afstanden regnes fra det sted, hvor der etableres,  

 udvides eller ændres.
Med hensyn til svine- og fjerkræbrug med en kapacitet  

 til mere end 250 DE fastsættes lokaliseringen i den samlede godkendelse.
Erhvervsmæssigt hundehold, § 5 Ved etablering, udvidelse og ændring af erhvervsmæssigt hundehold skal  

 bygninger og åbne arealer - udendørs hundegårde -til luftning m.v. af hunde  

 samt møddinger og ajlebeholdere mindst overholder de i § 5, stk. 1, nr. 1 og  

 2, nævnte afstandskrav.
Indretning af stalde m.v., § 7 Bygninger og lignende indretninger til hunde skal overholde § 7 om  

 indretning af stalde m.v.
Afløb fra bygninger skal ledes til en ajlebeholder.
Gødningsopbevaring og -anvendelse Bestemmelserne i husdyrgødningsbekendtgørelsens kapitel 5, 7 - 10 om  

 opbevaring og anvendelse m.v. af gødning, finder også anvendelse for  

 erhvervsmæssigt hundehold.
Dispensation, § 5, stk. 3 Ved mindre udvidelser og ændringer af eksisterende erhvervsmæssige  

 hundehold er der i § 5, stk. 3, hjemmel for kommunalbestyrelsen til efter  

 ansøgning at meddele dispensation for afstandskravene i stk. 1.
Vilkår Dispensationer skal altid være ledsaget af vilkår således, at der ikke  

 opstår risiko for forurening eller gener for omgivelserne.
 Vilkår bør almindeligvis omhandle indretning af hundegårde, renholdelse  

 samt støjreducerende tiltag.
Støjvilkår med faste grænseværdier for støj vil være uhensigtsmæssigt til  

 imødegåelse af støj fra et erhvervsmæssigt hundehold, jf.
Miljøstyrelsens  

 vejledning nr. 5/1984 »Ekstern støj fra virksomheder«, kap. 2.2.4.  

 - Forurenende virksomheder med dyrehold.
Anden lovgivning Endvidere skal der gøres opmærksom på, at lokaliseringen kan kræve  

 tilladelse efter anden lovgivning, f.eks. naturbeskyttelsesloven og  

 planloven, jf. vejledningens kapitel 11.
 2.2 Placering af stalde, møddinger m.v.
Vandindvindingsanlæg, § 6 Ved fælles vandindvindingsanlæg forstås vandindvindingsanlæg, der forsyner  

 eller har til formål at forsyne mindst 10 ejendomme, jf. definitionen af  

 almene vandforsyningsanlæg i vandforsyningslovens § 3, stk. 3. Øvrige  

 vandindvindingsanlæg, herunder markvandingsboringer, betegnes som enkelt  

 vandindvindingsanlæg.
Offentlig vej Privat vej Afstanden til offentlig vej måles fra anlæg til skellet, hvor den  

 offentlige vej begynder.
Afstandskravet er ikke gældende til privat  

 fællesvej.
Dispensation Kommunalbestyrelsen kan ifølge bestemmelsen i  

 husdyrgødningsbekendtgørelsens § 6, stk. 3, dispensere fra afstandskravene,  

 såfremt overholdelse af afstandskravene ikke er mulig, og anlægget ikke  

 derved giver forøget risiko for gener eller forurening.
Der kan ikke uden  

 videre dispenseres fra afstandskravene, blot fordi en bygning eller et  

 opbevaringsanlæg kommer til at ligge lidt mindre hensigtsmæssigt for driften.  

 Driftsmæssige hensyn kan dog tillægges større betydning, hvor der er tale om  

 dispensation fra afstand til naboskel mod åbne marker i landzone.
Der vil normalt kunne gives dispensation efter stk. 3 til genopførelse af  

 et nedbrændt anlæg, når det nye anlæg opføres i samme form som det tidligere  

 og på samme plads, såfremt denne placering ikke indebærer risiko for  

 forurening af omgivelserne.
Er der tale om et brug, der er optaget på listen  

 over særligt forurenende virksomheder, og som ikke tidligere er godkendt, vil  

 en genopførelse kræve godkendelse i henhold til miljøbeskyttelseslovens  

 kapitel 5.
Vilkår Der kan ved alle dispensationer efter husdyrgødningsbekendtgørelsens § 6,  

 stk. 3, stilles vilkår for indretning og drift, således at ulemper og gener  

 eller forurening forebygges.
Ved dispensationer fra nr. 1 - 3 skal der altid  

 stilles sådanne vilkår.
Det bemærkes i denne forbindelse, at afstandskravene  

 især er stillet med henblik på at mindske risikoen for overfladisk  

 tilstrømning til de nævnte anlæg eller vandløb og søer.
Et vilkår kunne  

 f.eks. være etablering af en vold eller en grav omkring et  

 gødningsopbevaringsanlæg.
 Det bemærkes, at kommunalbestyrelsens afgørelser efter § 6, stk. 3 og 4,  

 er endelige, jf. § 33, stk. 2. Som en følge heraf er der pålagt  

 kommunalbestyrelsen en begrænset høringspligt i forbindelse med afgørelser,  

 truffet efter § 6, stk. 3 og 4, jf. § 33, stk. 3. Se endvidere vejledningens  

 kapitel 9.1 om beslutninger og klager.
Påbud om placering Kommunalbestyrelsen har adgang til at påbyde, at et anlæg placeres mere  

 hensigtsmæssigt, jf. § 6, stk. 4. Bestemmelsen kan anvendes, når  

 kommunalbestyrelsen i medfør af § 29 får indsendt forhåndsanmeldelse af et  

 byggeri og i den forbindelse konstaterer, at et anlæg vil blive placeret på  

 en måde, der ikke er miljømæssigt hensigtsmæssig.
Kommunalbestyrelsen må i de  

 tilfælde, inden 14 dage fra modtagelsen af anmeldelsen, meddele den  

 pågældende, at arbejdet ikke må påbegyndes, idet kommunen ønsker at påbyde,  

 at anlægget skal placeres et andet sted end påtænkt.
Bestemmelsen finder  

 således ikke anvendelse over for anlæg, der allerede er placeret på et givent  

 sted, herunder anlæg, der undergår visse mindre reparationer.
 Opmærksomheden henledes på at man ikke kan tilsidesætte høringspligten i  

 forbindelse med dispensation fra afstandskravene, uanset om en dispensation  

 meddeles i forbindelse med en godkendelse efter §§ 4 og 5 eller efter  

 miljøbeskyttelseslovens kapitel 5.
Forhåndsvarsel Kommunalbestyrelsen har i øvrigt pligt til at give den ansvarlige  

 (brugeren) et forhåndsvarsel om påbudet, jf. miljøbeskyttelseslovens § 75.
Lovligt placerede anlæg Husdyrgødningsbekendtgørelsens § 6, stk. 5, sikrer, at lovligt placerede  

 anlæg kan forblive liggende på samme sted.
Ved lovligt placeret forstås, at  

 anlægget, da det blev opført, overholdt de gældende bestemmelser i  

 miljøreglementet eller i sundhedsvedtægterne.
Giver et sådant anlæg anledning  

 til ikke-uvæsentlige gener eller forurening, kan kommunalbestyrelsen påbyde  

 afhjælpende foranstaltninger eller kræve anlægget flyttet eller taget ud af  

 drift, jf. miljøbeskyttelseslovens § 42.
Reparation Bestående anlæg kan repareres, uden at de herved opfattes som nye.
Derimod  

 medfører udvidelser og ombygninger, f.eks. ændring af en kostald til en  

 svinestald, at anlægget må betragtes som nyt.
3 Kapitel 3 3.1 Indretning af stalde m.v.
Gulve, § 7 Gulve i stalde og lignende skal være udført således, at de kan modstå  

 påvirkningerne - ikke blot fra dyrene - men også fra de redskaber, der  

 anvendes i stalde.
Sådanne redskaber kan f.eks. være udmugningsanlæg,  

 traktorer eller lignende.
Krav Kommunalbestyrelsen kan gå ud fra, at kravene til staldgulve normalt kan  

 anses for opfyldt, når et anlæg udføres i overensstemmelse med byggeblade,  

 som er udarbejdet efter 1. februar 1986, enten af Statens Jordbrugstekniske  

 Forsøg eller Landbrugets Rådgivningscenters afdeling for bygninger.
 Bestemmelserne gælder også for stalde opført før 1. februar 1986, og  

 kommunalbestyrelsen må i de konkrete tilfælde afgøre, om de er forsvarligt  

 indrettede, eller kan give anledning til forurening.
Løbegårde Det skal bemærkes, at løbegårde, f.eks. åbne foderpladser i forbindelse  

 med stalde, er omfattet af begrebet stalde og lignende indretninger.
De skal  

 således have fast bund og afløb.
 Løbegårde kan vejledende beskrives som arealer af begrænset størrelse med  

 en høj koncentration af dyr, og hvor næringsstofferne fra husdyrgødningen  

 ikke kan udnyttes på arealet.
4 Kapitel 4 4.1 Kapacitet af gødningsopbevaringsanlæg Hvilke ejendomme, § 8 Reglerne om opbevaringskapacitet gælder for alle ejendomme med  

 erhvervsmæssigt husdyrhold, samt for alle ejendomme hvor der oplagres  

 husdyrgødning fra andre ejendomme og den oplagrede gødningsmængde, svarende  

 til gødningsmængden fra et erhvervsmæssigt dyrehold.
Ikrafttrædelse, § 9 Alle ejendomme skal senest den 31. december 1994 have etableret den  

 tilstrækkelige kapacitet.
For ejendomme, hvor dyrehold i perioden den 1.  

 januar 1993 til den 31. december 1994 udvides eller nyetableres, skal  

 opbevaringskapaciteten dog etableres straks.
Det skal bemærkes, at reglerne for udbringning af husdyrgødning samt  

 Landbrugsministeriets krav til udnyttelse af husdyrgødning er trådt i kraft  

 henholdsvis den 1. juli 1993 og den 1. august 1993, hvilket kan få  

 konsekvenser for kapacitetskravet.
I øvrigt henvises der til vejledningens  

 kapitel 10 om overgangsbestemmelser m.m.
Samdrift Ved en ejendom forstås i ovennævnte sammenhænge en ejendom, der i  

 matriklen er noteret som en landbrugsejendom.
Dvs., at hvis flere ejendomme  

 drives i samdrift, er de at opfatte som flere ejendomme.
Det samme gør sig  

 gældende, hvis der til en ejendom er forpagtet yderligere ejendomme eller  

 dele heraf.
Grundlag for kapaciteten Reglerne om opbevaringskapacitet er grundlæggende ændret.
Fremover er det  

 kravene til udnyttelse af næringsstoffer i husdyrgødning, jf.  

 Landbrugsministeriets bekendtgørelse om grønne marker, sædskifte- og  

 gødningsplaner samt gødningsregnskaber i jordbruget, og reglerne om  

 udbringning i husdyrgødningsbekendtgørelsen, der skal danne udgangspunkt for  

 individuelle beregninger af den tilstrækkelige opbevaringskapacitet for hver  

 enkelt bedrift.
Minimumskapacitet Som minimum skal der dog altid være kapacitet til 6 måneders tilførsel,  

 med mindre der foreligger specielle forhold som angivet i  

 husdyrgødningsbekendtgørelsens § 8, stk. 3.
Normal behov På grund af udnyttelseskravene og de skærpede regler for udbringning vil  

 behovet for den tilstrækkelige opbevaringskapacitet normalt svare til mindst  

 9 måneders tilførsel, dog kun mindst 7 måneders tilførsel for kvægbrug, hvor  

 dyrene går ude i sommerhalvåret.
Specielle forhold § 8, stk. 3 Specielle forhold på en ejendom, som f.eks. hvis dyrene går ude  

 hovedparten af året, kan begrunde en mindre opbevaringskapacitet end de  

 nævnte 6 mdr.
Opbevaringskapaciteten skal dog minimum svare til den periode,  

 hvor dyrene er på stald, jf. § 8, stk. 3.
Som udgangspunkt skal beholdere, der udelukkende modtager møddingsvand,  

 have minimum 6 mdr. kapacitet.
Der kan dog forekomme specielle tilfælde,  

 f.eks. hvis møddingsvandet har et meget lille indhold af næringsstoffer, og  

 hvor det vil være muligt at indrette en markplan, således at behovet for  

 opbevaringskapacitet for netop denne gødningstype kan reduceres.
 Opgørelse af den tilstrækkelige opbevaringskapacitet for  

 møddingsaftbeholdere foretages i disse tilfælde på baggrund af  

 udbringningsreglerne, idet der ikke stilles krav til udnyttelse af  

 næringsstofferne i møddingsvand.
 Ved opgørelse af kapaciteten for beholdere, der udelukkende anvendes til  

 ensilagesaft eller spildevand, skal man specielt være opmærksom på de  

 skærpede regler for udbringning af ensilagesaft, jf.  

 husdyrgødningsbekendtgørelsens kapitel 10.
 Det bemærkes endvidere, at der ikke kan ydes miljøstøtte til anlæg med  

 opbevaringskapacitet til mindre end 6. mdr.
Lagerkapacitet i staldene Når lagerkapaciteten fra et opbevaringsanlæg skal beregnes, medregnes  

 foruden de ydre anlæg, dvs. ajlebeholder, møddingsaftbeholder, gyllebeholder  

 og møddingplads, også lagerkapaciteten i staldene, f.eks. gyllekanaler og  

 -kældre og oplag af dybstrøelse.
Når kapaciteten af oplagring af dybstrøelse  

 inde i stalden skal beregnes, skal der tages hensyn til  

 udmugningshyppigheder.
Ved beregning af møddingpladsens kapacitet henledes  

 opmærksomheden på § 22, stk. 2, hvorfor randbelægningen ikke kan medregnes i  

 lagerkapaciteten.
 Tilførsel Det er landmanden, der over for kommunalbestyrelsen skal  

 dokumentere, hvor stor en tilførsel, der sker til  

 gødningsopbevaringsanlægget.
 Vejledende værdier for gødningsproduktion fremgår af Plantedirektoratets  

 bekendtgørelse om behov for tilførsel af kvælstof og indhold af kvælstof i  

 husdyrgødning.
Konkret vurdering Det er vanskeligt at fastsætte standardværdier for, hvor stor en  

 tilførsel, der forekommer ved forskellige produktionssystemer.
Det vil derfor  

 i hver enkelt tilfælde være nødvendigt med en konkret vurdering af, om de  

 vejledende værdier kan ligge til grund for beregning af tilførslen.
Gødningsmængden vil afhænge af dyreart, race og fodring m.v.
Tilførslen  

 fra stalde kan endvidere omfatte strøelse, foderspild, drikkevandsspild,  

 vaskevand fra rengøring af stalde og mælkerum m.v.
Endelig kan der til  

 gødningsopbevaringsanlæg ledes ensilagesaft.
Ved åbne beholdere skal der  

 herudover medregnes nedbør.
Det kan anslås, at 1 ton gødning m.v. fylder 1 (m3). For slagtekyllinger  

 på dybstrøelse vil 1 ton gødning dog typisk svare til 1,7 (m3). For  

 møddingpladser gælder, at kapaciteten bl.a. afhænger af  

 gødningssammensætningen og udmugningsmetoden.
For kegleformede møddinger kan  

 der regnes med, at møddingen i nogle tilfælde rummer helt op til 2 (m3)  

 gødning pr. (m2) møddingareal.
Opbevaring på anden ejendom Opfyldes kravet om opbevaringskapacitet ved opbevaring af gødning på anden  

 ejendom eller levering til fælles biogasanlæg, gødningsbehandlingsanlæg eller  

 gødningsopbevaringsanlæg, jf. husdyrgødningsbekendtgørelsens § 8, stk. 5,  

 skal der foreligge en skriftlig aftale, som indsendes til  

 kommunalbestyrelsen.
Såfremt den ejendom, der modtager gødningen, ligger i en  

 anden kommune, skal kommunalbestyrelsen også her orienteres om aftalen.
Aftalernes udformning Kommunalbestyrelsen kan fastsætte nærmere krav til aftalernes udformning,  

 jf. stk. 5. Såfremt kommunalbestyrelsen vedtager krav til aftalernes  

 udformning, anbefales det, at landmændene underrettes herom, da  

 tilsidesættelse af sådanne krav til aftalernes udformning er  

 strafsanktioneret, jf. § 35, stk. 1, nr. 1 og 5.
Standardkontrakter Kommunalbestyrelsen kan f.eks. beslutte, at der skal anvendes særlige  

 standardkontrakter til aftalen.
Landskontoret for Landboret har i samarbejde  

 med Kommunernes Landsforening og Miljøstyrelsen udarbejdet forslag til  

 standardkontrakter.
Andre aftaler Hvis der til en ejendom er tilforpagtet en eller flere ejendomme, hvor  

 overskydende gødning kan opbevares tilfredsstillende, kan forpagtningsaftalen  

 f.eks. anvendes som gødningsaftale.
For ejendomme, der drives i samdrift, kan  

 en erklæring fra ejeren tilsvarende anvendes.
Minimumskapacitet på ejendommen Selv om en aftale om gødningsopbevaring omfatter hele  

 gødningsproduktionen, skal der på ejendommen, hvor gødningen produceres, være  

 visse muligheder for opbevaring af gødningen, bl.a. for at sikre mod  

 svigtende afhentning.
Denne minimumskapacitet bør normalt overstige  

 afhentningsintervallet med mindst en måned.
Opgørelse af kapacitet På baggrund af sædskifte- og gødningsplaner for den enkelte bedrift kan  

 man opgøre den længste periode, i hvilken der ifølge planerne ikke må  

 udbringes husdyrgødning, ved overholdelse af udnyttelseskravene og  

 udbringningsreglerne, samt den opbevaringskapacitet, der skal være til  

 rådighed.
 For yderligere vejledning vedrørende opgørelse af kapacitetsbehovet  

 henvises der til Plantedirektoratets retningslinier vedrørende beregning af  

 den tilstrækkelige opbevaringskapacitet for husdyrgødning.
Ejendomme mindre end 10 ha Ejendomme med mindre end 10 ha er ikke omfattet af Landbrugsministeriets  

 bekendtgørelse nr. 1095 af 10. december 1992 om grønne marker, sædskifte- og  

 gødningsplaner samt gødningsregnskaber i jordbruget, og dermed heller ikke  

 kravet om udnyttelse af næringsstofferne, med mindre ejendommen har en større  

 gødningsproduktion end der i henhold til harmonibestemmelsen kan udbringes på  

 bedriftens eget areal, herunder tilforpagtede arealer.
For de ejendomme, der ikke er omfattet af Landbrugsministeriets  

 bekendtgørelse om grønne marker, danner udbringningsreglerne alene grundlag  

 for opgørelsen af den tilstrækkelige kapacitet.
Opbevaringsanlægget skal dog  

 mindst have kapacitet til 6 mdr. tilførsel, medmindre der foreligger  

 specielle forhold som omtalt ovenfor.
Kontrol og tilsyn En opgørelse over kapaciteten skal senest den 31. december 1994 indsendes  

 til kommunalbestyrelsen.
For ejendomme, hvor dyreholdet udvides eller  

 nyetableres inden denne dato, træder kapacitetskravet i kraft straks, og der  

 skal indsendes en opgørelse i forbindelse med byggeanmeldelsen.
Såfremt der  

 efter 1. januar 1995 foretages driftsmæssige ændringer, der medfører et øget  

 behov for opbevaringskapacitet, skal der indsendes en ny opgørelse til  

 kommunalbestyrelsen.
 Opgørelsen danner grundlag for kommunens almindelige kontrol og tilsyn med  

 bedriften efter miljøbeskyttelsesloven.
 Er opgørelsen ledsaget af en erklæring fra f.eks. landbrugets  

 konsulenttjeneste, er det tilstrækkeligt, at opgørelsen indeholder  

 oplysninger om størrelsen af opbevaringsanlægget, samt oplysninger om,  

 hvorvidt der er indgået aftaler om opbevaring af husdyrgødning på anden  

 ejendom, herunder levering til fælles biogasanlæg m.v.
 Konsulenten skal i så fald erklære, at ejendommens husdyrgødning, med den  

 opgjorte kapacitet, kan anvendes i overensstemmelse med kravene til  

 udnyttelse af næringsstoffer og regler om udbringning.
Nødvendig dokumentation Såfremt der ikke foreligger en erklæring fra f.eks. landbrugets  

 konsulenttjeneste, eller såfremt kommunalbestyrelsen vurderer, at der ikke er  

 tilstrækkelig dokumentation, kan kommunalbestyrelsen med hjemmel i  

 miljøbeskyttelseslovens § 72 anmode den ansvarlige for virksomheden om  

 nødvendig dokumentation for, at den opgjorte kapacitet er tilstrækkelig til  

 at opfylde reglerne.
Dokumentationen kan være en erklæring herom fra f.eks.  

 landbrugets rådgivningstjeneste eller relevante gødnings- og sædskifteplaner.  

 Det kan også være en opgørelse, der angiver produktion af husdyrgødning måned  

 for måned.
5 Kapitel 5 - 9 Indretningskrav Bekendtgørelsens kapitel 5 - 8 omhandler indretningskrav til anlæg for  

 opbevaring af husdyrgødning, spildevand, ensilage og ensilagesaft.
Der  

 stilles således krav om tæthed, styrke og bestandighed af materialer og  

 konstruktioner, der indgår i anlæggene.
Reglerne er udformet som generelt  

 formulerede funktionskrav.
DS-normer For nykonstruktioner er disse krav her uddybet, bl.a. med henvisninger til  

 Dansk Ingeniørforenings normer (DS-normer).
Byggeblade Kommunalbestyrelsen kan gå ud fra, at indretningskravene er opfyldt, hvis  

 et anlæg er udformet i overensstemmelse med byggeblade, som er udarbejdet  

 efter 1. februar 1986, som f.eks.
SBI's landbrugsbyggeri nr. 67,  

 »Beholdere til gylle, ajle, møddingsaft og ensilagesaft«.
Se i  

 øvrigt bemærkningerne i vejledningens kapitel 3.1 om indretning af stalde  

 m.v.
Dokumentation For alle konstruktioner og materialer, der ikke er beskrevet i de nævnte  

 byggeblade eller DS-normerne, bør kommunalbestyrelsen kræve, at bygherren  

 fremskaffer fornøden dokumentation for, at anlægget opfylder kravene.
En  

 sådan dokumentation kan være en vurdering fra en anerkendt institution.
For beholdere til flydende husdyrgødning, der opføres under den nu  

 gennemførte gødningsbeholderkontrolordning (GBK) kan man normalt gå ud fra,  

 at kravene er opfyldt.
For beholdere, der ikke opføres under denne ordning,  

 bør det overvejes, om der skal kræves yderligere dokumentation.
 Kommunalbestyrelsen bør kræve, at et projekt ledsages af en detaljeret  

 arbejdsbeskrivelse med angivelse af materialer, udførelse og kontrol.
5.1 Opbevaring af fast gødning Kompost, § 11 Der skelnes i husdyrgødningsbekendtgørelsens § 11 mellem kompost og  

 markmødding.
Det er kun tilladt at anvende markmødding i særlige tilfælde,  

 jf. stk. 2, hvorimod kompost må oplagres i marken, hvis den har et  

 tørstofindhold på mindst 30 %. Komposten skal være overdækket under  

 opbevaringen således, at regnvand ikke kan trænge gennem oplaget, hvilket  

 f.eks. kan gøres med halm.
 De fastsatte afstandskrav skal overholdes, og stakken bør højest ligge  

 samme sted i 12 måneder og ikke samme sted igen før efter 5 år.
Ved kompost forstås her husdyrgødning, som undergår en  

 komposteringsproces, dvs. at den findeles og beluftes, dels før opsætning i  

 kompostbunker, dels under opbevaring.
Kompostering er en almindelig  

 gødningsbehandlingsmetode på økologiske og biodynamiske jordbrug.
I praksis sker kompostering ved sammenblanding af husdyrgødning og  

 plantemateriale, f.eks. halm, til et ensartet fint materiale.
Fra dyr på  

 dybstrøelse kan strøelse og gødning på forhånd være sammenblandet.
Opsætning Efter at husdyrgødning og plantemateriale er sammenblandet, opsættes det i  

 stakke (miler), der beluftes.
Beluftningen sker aktivt, f.eks. ved  

 omstikning, eller passivt ved at opretholde en struktur, som tillader  

 luftpassage.
Milerne skal være af en passende størrelse, dvs. ca. 2 m brede i  

 bunden og ca. 1,5 m høje for at sikre en god lufttilgang til alle dele af  

 materialet under den videre kompostering.
Dybstrøelse Dybstrøelse, der har ligget i en stald i mindst 3 - 4 måneder, vil ofte  

 være så kompostlignende, at det kan opbevares i marken som kompost.  

 Dybstrøelse fra fjerkræstalde kan være kompostlignende allerede efter 1 - 2  

 måneder.
 Det vil ikke altid være nødvendigt med en yderligere sammenblanding og  

 beluftning før dybstrøelsen opsættes, hvilket stadig skal ske i miler af  

 passende størrelse for at sikre lufttilgangen til stakken.
Undtagelse En undtagelse er svin, der går på dybstrøelse.
De fordeler ikke naturligt  

 gødningen over hele måtten, som f.eks. kvæg.
Dybstrøelse fra slagtesvin kan  

 således ikke betragtes som så kompostlignende, at det uden videre kan  

 opbevares i marken som kompost, selvom der er gået 3-4 måneder fra  

 indsættelse af grisene.
Det vil i så tilfælde være nødvendigt at sammenblande  

 gødningen grundigt inden opsætning i miler, f.eks. ved at køre det igennem en  

 møgspreder for at sikre, at tørstofprocenten er mindst 30 % for ethvert  

 delparti.
 Dybstrøelse anvendes oftest i forbindelse med kvæg i løsdriftstalde, i  

 fårestalde samt hvor fjerkræ holdes på gulv.
Fast gødning Fast gødning fra bindestald eller ædepladsen i en løsdriftstald kan ikke  

 betegnes som kompost.
Tørstofindhold Komposten skal have et tørstofindhold på mindst 30 % i ethvert delparti,  

 hvis den lovligt skal kunne opbevares i marken.
Pelsdyr Det skal bemærkes, at kompostering af gødning fra pelsdyr kun er tilladt  

 på et møddingsted, der er indrettet i overensstemmelse med § 10, idet  

 pelsdyrfarme ikke er omfattet af § 11.
Markmødding  Siden 1. januar 1990 har det været forbudt at anvende  

 markmøddinger til opbevaring af fast gødning.
Er det i en landsby af  

 pladsmæssige eller genemæssige årsager ikke muligt at indrette et  

 tilstrækkeligt stort møddingsted i forbindelse med staldene, kan  

 kommunalbestyrelsen, jf. § 11, stk. 2, meddele tilladelse til at anvende  

 markmødding.
Så vidt muligt skal der dog i forbindelse med staldene indrettes  

 et møddingsted, der tillader opbevaring af gødningen en vis tid, inden den  

 udkøres til markmødding.
Opmærksomheden henledes på, at man også kan anlægge  

 et permanent møddingsted, jf. §§ 12 og 13, uden at det har tilknytning til  

 staldene.
Vilkår Kommunalbestyrelsens tilladelse til anvendelse af markmødding skal, jf. §  

 11, stk. 3, være ledsaget af sådanne vilkår for placering, indretning og  

 drift, så det sikres, at der ikke opstår risiko for forurening eller gener  

 for omkringboende.
Der bør stilles vilkår om, at markmøddingen højest må være  

 placeret 1 år samme sted, og at dette sted tidligst må anvendes igen efter 5  

 år.
Endvidere bør der stilles krav om overdækning, f.eks. med halm, således  

 at møddingen sikres mod, at regnvand trænger igennem.
Indretning, § 12 Siden 1. januar 1990 skal alle møddinger være indrettet således, at vand  

 fra tage og befæstede arealer ikke kan tilledes møddingen, ligesom  

 møddingsaft skal ledes til en beholder for flydende husdyrgødning.
Tæthed, § 13 Der stilles ikke krav om, at møddingbund og sidebegrænsning skal være  

 udført i beton, men tætheden skal svare til mindst 10 cm vandtæt beton i  

 henhold til DS 411. Asfalt, betonelementer sammenkittet med asfalt og  

 lignende konstruktioner vil også kunne opfylde tæthedskravet.
For møddinger,  

 etableret før 1. oktober 1974, må kommunalbestyrelsen i hvert enkelt tilfælde  

 vurdere, om konstruktionerne er tætte.
Det kan ikke udelukkes, at gamle møddinger med brostensbelægning kan være  

 tætte, så længe brostensbelægningerne ikke brydes op på grund af mekanisk  

 påvirkning.
Også disse møddinger skal have sidebegrænsning og afløb til  

 opsamlingsbeholder, jf. husdyrgødningsbekendtgørelsens § 13, stk. 1 og 2.
Nye møddingbunde Nye møddingbunde og randzoner skal generelt dimensioneres for lasten af  

 køretøjer med indtil 12.000 kg totalvægt, jf.
DS 410, Dansk Ingeniørforenings  

 norm for last på konstruktioner.
De kan dog tillades dimensioneret for lasten  

 af lettere køretøjer end nævnt ovenfor, såfremt dette angives ved tydelig  

 mærkning.
5.2 Opbevaring af ensilage Ensilage, § 14 Siden 1. januar 1990 må saftgivende ensilage, dvs. normalt ensilage, som  

 ved indlægning har et tørstofindhold på under 25 - 30 %, ikke længere  

 ensileres i markstakke.
Dette vil i praksis bl.a. gælde roetop,  

 sukkerroeaffald og ikke-forvejret græs.
Saftafløbet fra roetop er normalt ca.  

 400 l pr. (m3) indlagt roetop.
For ikke-fortørret græs er mængden tilsvarende  

 100 - 350 l pr. (m3).
 Landbrugets Rådgivningscenter har udarbejdet notat om hvilke  

 ensilagetyper, der kan betegnes som henholdsvis saftgivende og  

 ikke-saftgivende.
Tårn- og plansiloer, § 16 Nye tårn- og plansiloer skal dimensioneres og udføres efter DS 409 og 410,  

 Dansk Ingeniørforenings normer for sikkerhedsbestemmelser og for last på  

 konstruktioner, samt efter gældende materialenormer (vedrørende  

 betonkonstruktioner, f.eks.
DS 411 for vandtæt beton). Der skal regnes med  

 normal sikkerhedsklasse og aggressiv miljøklasse.
Silobunde Silobunde skal dimensioneres for lasten fra uvejret ensilage med densitet,  

 som angivet i DS 410, samt for lasten fra køretøjer, der benyttes under  

 indlægning og udtagning af ensilage.
Der skal tages hensyn til eventuelt ydre  

 vandtryk.
Silovægge Silovægge skal dimensioneres for lasten fra uvejret ensilage med densitet,  

 som angivet i DS 410, samt for lasten fra forvejret ensilage med densitet,  

 som anført i DS 410, samt lasten fra køretøjer i siloen under komprimering.
 Siloen bør være mærket tydeligt med de maksimalt tilladte vægte af de  

 anvendte køretøjer.
 For siloer, der er opført før 1. februar 1986, må kommunalbestyrelsen i  

 hvert enkelt tilfælde skønne, om de er miljømæssigt forsvarligt indrettet.
5.3 Opbevaring af flydende husdyrgødning samt ensilagesaft og  

 spildevand Nye beholdere, § 17 Nye gyllebeholdere, ajlebeholdere, møddingsaftbeholdere,  

 spildevandsbeholdere og ensilagesaftbeholdere skal dimensioneres og udføres  

 efter DS 409 og 410 samt efter de gældende materialenormer (vedrørende  

 betonkonstruktioner, f.eks.
DS 411). Der regnes med normal sikkerhedsklasse  

 og aggressiv miljøklasse.
Densitet Disse beholdere skal dimensioneres for lasten fra gylle med densitet, jf.  

 DS 410, under hensyntagen til de i husdyrgødningsbekendtgørelsen nævnte  

 kræfter fra fyldning, tømning, omrøring m.v.
Fundering Funderingen skal ske til frostfri dybde (jf.
DS 415), og der skal i  

 fornødent omfang gennemføres foranstaltninger til imødegåelse af udvendigt  

 vandtryk.
 Til beholdere af beton skal der anvendes vandtæt beton i henhold til DS  

 411.
 Sider og bund skal forsynes med armering til imødegåelse af revnedannelse.
Omfangsdræn De fleste gyllebeholdere skal forsynes med et omfangsdræn for at modstå et  

 ydre vandtryk.
Der bør stilles krav om en inspektionsbrønd med henblik på at  

 kunne kontrollere beholderens tæthed.
 Der kræves ikke tilladelse til at lede vandet fra brønden til beholderen.  

 Derimod kræves kommunalbestyrelsens tilladelse, hvis brønden ønskes afledt  

 til en recipient, jf. miljøbeskyttelseslovens § 28, stk. 2.
Spændebånd Udvendige spændebånd af stål i jord skal beskyttes mod korrosion, mindst  

 svarende til korrosionsklasse 4, jf.
Dansk Ingeniørforenings anvisning for  

 korrisionsbeskyttelse af stålkonstruktioner.
Spændebånd i luft skal beskyttes  

 svarende til korrosionsklasse 3.
Andre materialer end beton Nye beholdere, der udføres af andre materialer end beton, skal være af en  

 tæthed og styrke, der svarer til ovenstående for betonbeholdere.
De skal være  

 effektivt beskyttede mod korrosion i henhold til gældende normer.  

 Kommunalbestyrelsen kan forlange, at bygherren fremskaffer den fornødne  

 dokumentation.
 Der bør endvidere kræves dokumentation for, at konstruktionens statiske  

 egenskaber er beregnede og fundet forsvarlige.
Gyllelaguner Gyllelaguner med kunststofmembraner og lignende konstruktioner anses  

 generelt ikke for at kunne modstå påvirkninger fra omrøring og tømning over  

 en længere periode.
Gamle olietanke anses ikke for anvendelige på grund af  

 muligheden for korrosion.
Fejlbetjening Kommunalbestyrelsen bør søge sikret, at kontakter til gødningspumper og  

 lignende er anbragt således, at fejlbetjening undgås.
For beholdere, der er  

 opført før 1. februar 1986, må kommunalbestyrelsen i de konkrete tilfælde  

 afgøre, om beholderne er forsvarlige.
Tæt overdækning, § 18 Beholdere for flydende husdyrgødning skal være lukkede med en tæt  

 overdækning.
 Kravet om overdækning og bestandighed kan for gyllebeholdere være opfyldt  

 med tæt flydelag, der er dannet naturligt eller ved tilførsel af snittet  

 halm, letklinker m.v.
 Det bemærkes, at den midlertidige fjernelse af flydelaget, der sker i  

 forbindelse med udbringning af gylle, ikke indebærer en overtrædelse af  

 kravet om flydelag.
Ajlebeholdere Tilsvarende gælder ikke for ajlebeholdere, idet de ikke danner et  

 naturligt tæt flydelag og det vil ikke være muligt at opstille praktisk  

 anvendelige metoder, der ved tilførsel af andet materiale kan sikre  

 etablering af et tæt og bestandigt flydelag på ajlebeholdere til opfyldelse  

 af kravet om overdækning.
 Ajlebeholdere skal derfor fortsat være lukkede med betonlåg eller anden  

 overdækning, der kan dokumenteres at være tæt og bestandig.
 Der henvises i øvrigt til byggeblad fra Landbrugets byggetjeneste  

 vedrørende overdækning af beholdere for opbevaring af flydende husdyrgødning.
I husdyrgødningsbekendtgørelsens § 18, stk. 3, er det endvidere fastsat,  

 at beholdere, der udelukkende anvendes til opbevaring af møddingsaft,  

 ensilagesaft eller spildevand, kan være åbne.
Derimod skal beholdere, der  

 anvendes til f.eks. både møddingsaft og ajle, være lukkede, jf. stk. 1.
Andre fyldningssystemer Med andre fyldningssystemer i § 18, stk. 2, tænkes bl.a. på snegle- og  

 skrabertransportører.
I de tilfælde, hvor sådanne fyldningssystemer anvendes  

 til vanskeligt pumpbar gødning (mere end ca. 10 % tørstof), kan gødningen  

 tilføres gyllebeholderen uden anvendelse af dykket indløb.
Dog skal  

 gødningstilførslen til beholderen ske således, at flydelaget kun brydes i et  

 begrænset område.
I andre tilfælde skal brud på flydelaget begrænses ved  

 hjælp af en passende indretning, f.eks. et lodret rør, der fastholdes under  

 transportøren og udmunder et stykke over bunden.
Spjæld Siden 1. november 1987 har nye beholdere ikke måttet være udstyret med  

 spjæld eller lignende forbindelser til fortank, idet disse i mange tilfælde  

 har givet anledning til ulykker.
5.4 Indretning af afløb Spildevand, § 20 Med § 20, stk. 2, tillades visse former for spildevand, der ofte findes på  

 landbrugsejendomme, og som har et lavt indhold af næringsstoffer, tilledt  

 beholdere for flydende husdyrgødning eller separate beholdere.
Som en følge  

 heraf må det også udbringes på landbrugsjord uden særlig tilladelse, når  

 udbringningsreglerne i husdyrgødningsbekendtgørelsens kapitel 10 overholdes.  

 Sanitært spildevand må ikke tilledes gødningsbeholdere.
5.5 Drift og vedligeholdelse Vedligeholdelse, § 23 De nævnte anlæg skal vedligeholdes, således at de til stadighed bevarer  

 deres tæthed og styrke.
Særlig opmærksomhed bør rettes mod beskyttelse mod  

 tæring.
Kontrol I § 23, stk. 2, er det pålagt landbrugere at lade deres beholdere for  

 flydende husdyrgødning, ensilagesaft og spildevand kontrollere mindst hvert  

 10. år.
Udgifter i forbindelse med kontrollen afholdes af landmanden.
Denne  

 særlige kontrolpligt indskrænker i øvrigt ikke landmandens almindelige  

 forpligtelser til at føre tilsyn med sine beholderes tilstand.
Beholdere opført før 1. november 1987 Beholdere opført før 1. november 1987 skal således være kontrollerede  

 senest 31. oktober 1997.
 Miljøstyrelsen vil udarbejde en nærmere procedure vedrørende kontrollen.
Undersøgelser Kommunalbestyrelsen kan i øvrigt pålægge landmanden yderligere  

 undersøgelser i det omfang, det er nødvendigt, jf. miljøbeskyttelseslovens §  

 72.
6 Kapitel 10 6.1 Anvendelse af husdyrgødning og ensilagesaft Husdyrgødningsbekendtgørelsens kapitel 10 indeholder regler om udbringning  

 af husdyrgødning, ensilagesaft og spildevand på jord.
Formålet er at begrænse  

 forurening af overfladevand, grundvand og luft med næringssalte og organisk  

 stof.
Der henvises i øvrigt til de generelle bestemmelser i  

 miljøbeskyttelseslovens §§ 19 og 27.
Gødskningsformål, § 24 I henhold til husdyrgødningsbekendtgørelsens § 24 må husdyrgødning,  

 ensilagesaft og spildevand, der tilføres jord, kun anvendes til  

 gødskningsformål.
Gødningen må således spredes på arealer, der indgår i  

 normal landbrugsdrift, herunder arealer til afgræsning eller produktion af  

 pyntegrønt og frugt.
Gødningen må normalt ikke udbringes i skove.
Som noget nyt er der  

 imidlertid åbnet mulighed for, at gødning kan udspredes på pyntegrønt- og  

 skovrejsningsarealer, hvor beplantningen er mindre end 10 år gammel.
I følge  

 § 28, stk. 7, må der dog kun udspredes begrænsede mængder gødning på disse  

 arealer.
Endvidere skal det iagttages, at gødningen udbringes på sådanne steder og  

 tidspunkter og i sådanne mængder, at plantenæringsstofferne - især kvælstof -  

 kan optages og udnyttes i planteproduktionen.
Således sætter § 28 alene  

 grænser for, hvor meget husdyrgødning, der må udbringes inden for en ejendom,  

 mens § 24 betyder, at gødningen også på de enkelte marker skal anvendes  

 miljømæssigt forsvarligt.
 Regler for opgørelse af behovet for tilførsel af kvælstof til de enkelte  

 afgrøder er fastsat i Plantedirektoratets bekendtgørelse nr. 1096 af 10.  

 december 1992 om behov for tilførsel af kvælstof og indhold af kvælstof i  

 husdyrgødning.
Gylleudbringning, § 25 § 25,  stk. 1, forbyder på bestemte dage udbringning  

 af gylle inden for 200 m fra forskellige områder.
Af stk. 2 følger, at  

 udbringning af husdyrgødning ikke må give anledning til unødige gener.
Der  

 kan i øvrigt gribes ind over for sådanne gener med påbud efter  

 miljøbeskyttelseslovens § 42.
Flydende gødning, § 26 Udbringning af flydende husdyrgødning om efteråret er væsentlig begrænset.  

 På længere sigt bør den flydende husdyrgødning af miljømæssige grunde  

 udbringes om foråret.
Det er således kun generelt tilladt at udbringe flydende husdyrgødning i  

 perioden fra 1. februar og frem til høst.
Fra høst til 1. oktober må den kun  

 udbringes på etablerede, overvintrende græsarealer, der tidligst ompløjes det  

 følgende forår, samt på arealer hvor der er vinterraps den følgende vinter,  

 jf. husdyrgødningsbekendtgørelsens § 26, stk. 1.
 Ved etablerede græsarealer forstås arealer, der er udlagt senest i  

 forbindelse med forårssåningen samme år.
Fast gødning/ensilagesaft § 27  Fast gødning og ensilagesaft må fortsat  

 udbringes om efteråret.
Fast gødning kan udbringes fra høst til 20. oktober  

 på arealer, hvor der er etableret eller skal etableres en vinterafgrøde, jf.  

 § 26, stk. 2. Efter 20. oktober må fast husdyrgødning også udbringes på sort  

 jord, jf. dog § 27, stk. 2, hvor der stilles krav om umiddelbar nedpløjning.
 Hvis ensilagesaft udbringes fra høst til 1. november, skal det ske på  

 arealer, hvor der er etableret en efterafgrøde, eller arealer, hvor der er  

 eller skal etableres en vinterafgrøde, jf. § 26, stk. 3. Efter 1. november må  

 den også udbringes på sort jord, jf. dog § 27, stk. 1, med krav om  

 nedbringning hurtigst muligt og inden 12 timer.
Spildevand, jf. § 2, stk. 1 Spildevand kan føres til beholder for flydende  

 husdyrgødning, og må som følge heraf udbringes på landbrugsjord uden særlig  

 tilladelse.
 Spildevand kan, når det er tilledt særskilt beholder, udbringes hele året  

 med de begrænsninger, der følger af § 27, stk. 3.
Nedbringning Ubevoksede arealer Ved nedbringning forstås nedpløjning, nedharvning,  

 direkte nedfældning eller anden metode, hvor gødningen bringes ned i jorden.  

ubevoksede arealer Ved ubevoksede arealer forstås afhøstede arealer,  

 som endnu ikke er tilsået med den efterfølgende afgrøde.
Uforudseelige omstændigheder De uforudseelige omstændigheder, der nævnes i § 27, stk. 1, kan f.eks.  

 være alvorlig sygdom, eller at de maskiner, der skal bruges til nedbringning,  

 pludselig bryder sammen, og at der ikke kan skaffes andre inden 12 timer,  

 f.eks. fra en maskinstation.
Pludseligt omslag i vejret i form af kraftig nedbør kan også være  

 uforudseligt og forhindre nedbringning.
Det understreges, at frost eller  

 snedækning, som umuliggør nedbringning, normalt ikke kan opfattes som  

 uforudselige omstændigheder, jf. § 27, stk. 1.
Risiko for afstrømning § 27,  stk. 3, tager sigte på at begrænse risikoen for  

 overfladisk afstrømning af husdyrgødning og ensilagesaft til vandløb, søer  

 m.v.
 Risikoen for afstrømning er bl.a. afhængig af afstanden til vandløbet  

 m.v., terrænets hældning, jordoverfladens beskaffenhed og vandmætning samt  

 mængden af gødning.
Bestemmelsen i § 27, stk. 3, gælder også for fast gødning.
Overtrædelse af  

 § 27, stk. 3, vil som regel også være overtrædelse af miljøbeskyttelseslovens  

 § 27. Dræn er efter vandløbsloven defineret som vandløb.
 Man skal i øvrigt være opmærksom på, at selv om udbringning på et tyndt  

 lag is eller sne, der ikke hindrer nedbringning inden 12 timer, ikke er i  

 strid med husdyrgødningsbekendtgørelsens § 27, stk. 2, kan det efter  

 omstændighederne være en overtrædelse af § 27, stk. 3.
Harmonireglen, § 28 På grundlag af antallet af dyreenheder er der i § 28 fastsat en grænse  

 for, hvor meget husdyrgødning, der må udbringes inden for en ejendom, jf.  

 definitionen på en ejendom i vejledningens kapitel 4.1 om kapacitet af  

 gødningsopbevaringsanlæg. § 28 regulerer således ikke tilførslen til den  

 enkelte mark.
Affald Såfremt der indgår affaldsprodukter i den samlede tilførsel af  

 næringsstoffer, skal disse indgå i beregningerne af hvor meget husdyrgødning  

 der må udbringes på ejendommen.
Der henvises til § 14 i Miljøministeriets  

 bekendtgørelse nr. 736 af 26. oktober 1989 om anvendelse af slam, spildevand  

 og kompost m.v. til jordbrugsformål.
 Heraf fremgår, at kun såfremt der er mere end 75 % husdyrgødning skal  

 affaldsproduktet udbringes efter reglerne herom i  

 husdyrgødningsbekendtgørelsen.
 Opmærksomheden henledes på at i alle tilfælde, hvor affald indgår i det  

 produkt der udbringes, skal næringsstofindholdet fremgå af deklarationen og  

 den samlede tilførte mængde af næringsstoffer skal omregnes til DE i  

 overensstemmelse i § 14, stk. 3, i slambekendtgørelsen.
Opgørelse af jordtilliggende Ved opgørelse af en ejendoms jordtilliggende til brug for vurdering af om  

 § 28, stk. 1, er overholdt, skal der i det landbrugsnoterede areal fraregnes  

 befæstede arealer, bortforpagtede arealer samt arealer, der ikke må gødskes i  

 henhold til husdyrgødningsbekendtgørelsen eller anden lovgivning.
Forpagtet  

 areal medregnes til ejendommens jordtilliggende, jf. § 28, stk. 3. Når  

 samdrevne ejendomme indgår i et driftsfællesskab, vil en sådan samdrift kunne  

 sidestilles med en forpagtning.
Samdrevne arealer De samdrevne arealer medregnes til de arealer, der er til rådighed for  

 udbringning, og udbringningen kan ske med de mængder, der følger af en  

 udregning efter § 28, stk. 1, når der tages højde for driften, både af selve  

 ejendommen og tilforpagtede/samdrevne ejendomme.
 Når f.eks. fredede arealer, der ikke må gødes, afgræsses af kreaturer, kan  

 kreaturernes gødning i afgræsningsperioden fraregnes ved opgørelse af  

 arealbehovet.
Listevirksomhed For landbrugsvirksomheder, som er godkendelsespligtige i henhold til  

 miljøbeskyttelseslovens kapitel 5, kan der om gødningsmængde pr. arealenhed  

 fastsættes miljømæssigt begrundede vilkår, som er mere vidtgående end kravene  

 i husdyrgødningsbekendtgørelsens § 28, stk. 1, jf. § 1, stk. 4. I en  

 miljøgodkendelse kan der også fastsættes mere detaljerede vilkår, f.eks. kan  

 der fastsættes særlige vilkår for enkelte arealer indenfor en ejendom.
Overskydende gødning Hvis en landbrugsejendom har et husdyrhold, der er for stort i forhold til  

 ejendommens areal, skal den overskydende gødning afsættes til anden side, jf.  

 § 28, stk. 3. Før sådan afsætning skal der foreligge skriftlige aftaler, der  

 skal indsendes til kommunalbestyrelsen.
Hvis leverandør og modtagerejendom  

 ligger i forskellige kommuner, skal der sendes kopi til begge kommuner.
Aftalerne skal gælde for mindst 1 år regnet fra 1. august.
Der skal føres  

 regnskab over gødningsleverancerne med anførelse af modtager, mængde  

 gødningstype samt tidspunkt for levering.
Er der til en ejendom tilknyttet mere end 3 gødningsaftaler skal en kopi  

 af regnskabet tilsendes kommunen senest 1. august.
Er der mindre end 3  

 aftaler skal tilsynsmyndigheden blot have adgang til regnskabet.
Aftaler Kommunalbestyrelsen skal ikke foretage en egentlig godkendelse, men  

 aftalen indgår i grundlaget for kommunens tilsynsarbejde.
Dette indebærer  

 bl.a., at kommunalbestyrelsen i første omgang skal påse, at indgåede aftaler  

 er i overensstemmelse med husdyrgødningsbekendtgørelsens regler, herunder med  

 hensyn til de aftalte mængder og modtagerens mulighed for lovligt at udbringe  

 gødningen.
 Aftaler må derfor indeholde de nødvendige oplysninger om husdyrhold og  

 jordtilliggende, samt hvad der i øvrigt tilføres af husdyrgødning, slam og  

 spildevand på såvel den leverende som den modtagende ejendom.
 Er en kommunalbestyrelse i en konkret sag i tvivl om en aftales  

 overholdelse, kan den under henvisning til miljøbeskyttelseslovens § 72  

 forlange yderligere dokumentation for, at gødningen afsættes i  

 overensstemmelse med den indgåede aftale.
Standardkontrakter Kommunalbestyrelsens kan bestemme, at der skal anvendes  

 standardkontrakter.
Landskontoret for Landboret har udarbejdet forslag til  

 standardkontrakter i samarbejde med Kommunernes Landsforening og  

 Miljøstyrelsen.
Gødningsleveringsaftaler Gødningsleveringsaftaler indgås normalt direkte mellem den ejendom, der  

 har gødningsoverskud, og den ejendom, hvor gødningen skal udbringes.
Aftale  

 om gødningslevering kan dog også indgås med en tredje part, f.eks. et fælles  

 biogasanlæg, fælles komposteringsvarmeanlæg eller en gødningsformidler, der  

 så igen skal have aftaler med modtagere af gødning.
7 Kapitel 11 7.1 Forhåndsanmeldelse Forhåndsanmeldelse, § 29 Bestemmelserne om forhåndsanmeldelse i husdyrgødningsbekendtgørelsens § 29  

 er baserede på anmeldelsesreglerne i kapitel 13.9.5, vedrørende avls- og  

 driftsbygninger, i det af Byggestyrelsen udstedte bygningsreglement i  

 december 1982 (publikation nr. 54) med senere ændringer (jf. tillæg 4).
 En anmeldelse efter denne regel i bygningsreglementet kan - suppleret med  

 de i husdyrgødningsbekendtgørelsens § 29, stk. 2, krævede oplysninger -  

 samtidig tjene som forhåndsanmeldelse.
 Anmeldes et byggeri på en ejendom, hvor der samtidig sker en udvidelse  

 eller nyetablering af dyrehold, skal der sammen med byggeanmeldelsen indgives  

 en opgørelse af den tilstrækkelige kapacitet, jf.  

 husdyrgødningsbekendtgørelsens § 9, stk. 1.
Landzone Det bemærkes dog, at bygningsreglementets kapitel 13.9.5 kun omfatter  

 avls- og driftsbygninger, beliggende i landzone, og som ikke kræver  

 tilladelse efter lov nr. 388 af 6. juni 1991 om planlægning med senere  

 ændringer.
Bestemmelsen i husdyrgødningsbekendtgørelsens § 29 ændrer ikke  

 byggelovgivningens krav om en egentlig byggesagsbehandling for byggeri  

 (f.eks. beliggende i byzone), der er omfattet af bygningsreglementets  

 almindelige krav i kapitlerne 1 - 12 eller kapitel 13.9.1 - 13.9.4.
Planlovgivningen Det skal bemærkes, at der i husdyrgødningsbekendtgørelsens § 29, stk. 2,  

 er tilføjet, at anmeldelse skal indeholde angivelse af eksisterende eller i  

 følge kommuneplanen fremtidigt udlagte byzone- og sommerhusområder samt  

 områder, der i kommuneplanen er udlagt til boligformål eller blandet bolig og  

 erhverv.
 Det skal desuden bemærkes, at der kræves tilladelse for så vidt angår  

 beliggenhed og udformning af bygninger, der opføres uden tilknytning til  

 ejendommens hidtidige bebyggelsesarealer, jf. §§ 35 og 36 i lovbekendtgørelse  

 nr. 383 af 14. juni 1993 om planlægning.
Indsigelser Husdyrgødningsbekendtgørelsens § 29, stk. 5, angiver kommunens beføjelser  

 til at komme med indsigelser over for byggeriet.
Da en indsigelse medfører,  

 at landmanden ikke må påbegynde bygge- og anlægsarbejder, giver den  

 kommunalbestyrelsen frist til at undersøge forholdene nærmere, til vurdering  

 af under hvilke betingelser projektet kan gennemføres.
 Denne bestemmelse har i øvrigt betydning i de sager, hvor  

 kommunalbestyrelsen påtænker at meddele et påbud om, at et anlæg eller en  

 beholdere skal placeres et andet sted end påtænkt, jf. § 6, stk. 4.
8 Kapitel 12 8.1 Tilsyn Tilsyn, § 30 Tilsynet med overholdelse af husdyrgødningsbekendtgørelsen er henlagt til  

 kommunalbestyrelsen, medmindre der er tale om en kommunal drevet virksomhed.  

 De i husdyrgødningsbekendtgørelsens kapitel 12 givne regler er et supplement  

 til miljøbeskyttelseslovens regler om tilsyn.
Det skal bemærkes, at de særskilte regler om påbud og tilsyn i tidligere  

 husdyrgødningsbekendtgørelser er ophævet.
Påbud vedrørende lovlige forhold  

 gives efter miljøbeskyttelseslovens § 42 og tilsynet udføres efter de  

 generelle regler i miljøbeskyttelseslovens kapitel 9.
Der henvises til Miljøstyrelsens vejledning nr. 12, 1992 om  

 »Håndhævelse af miljøbeskyttelsesloven« angående de generelle  

 regler om tilsyn.
Her er det blandt andet nærmere beskrevet, hvordan  

 kommunalbestyrelsen skal reagere ved konstatering af ulovlige forhold.
 Det kan nævnes, at kommunalbestyrelsen skal føre tilsyn med:
 - Lokalisering af virksomheden, jf. husdyrgødningsbekendtgørelsens §§ 4, 5  

 og 6.
 - At opbevaringsanlæg til husdyrgødning har en tilstrækkelig kapacitet i  

 henhold til § 8.
 - At der indgives en opgørelse af den tilstrækkelige kapacitet, jf. § 9.
 - At opbevaringsanlæg opfylder bestemmelserne i kapitel 9 vedrørende drift  

 og vedligeholdelse.
 - At udbringningsreglerne i kapitel 10 overholdes.
 Kommunalbestyrelsen skal desuden påse:
 - Overholdelse af indretningskravene for stalde m.v., jf. § 7.
 - Overholdelse af kravene til opbevaringsanlæg til husdyrgødning,  

 ensilage/-saft og spildevand, jf. kapitel 5 - 7.
 - At diverse afløb opfylder bestemmelserne i kapitel 8.
 I den udstrækning kommunalbestyrelsen ikke har den nødvendige  

 dokumentation til at vurdere, om den opgjorte kapacitet er tilstrækkelig til  

 at overholde udbringningsreglerne og kravene til udnyttelse af  

 næringsstofferne i husdyrgødningen, kan kommunalbestyrelsen kræve, at der  

 fremlægges den nødvendige dokumentation for anlæggets tilstrækkelighed.
Miljøbeskyttelseslovens § 72 Hjemlen til at kræve dokumentation for tilstrækkelig kapacitet findes i  

 miljøbeskyttelseslovens § 72. Dokumentationskravet meddeles her i form af et  

 påbud til den enkelte ejendom.
Det følger heraf, at påbudet skal varsles og  

 efterfølgende kan påklages.
Støtte Opmærksomheden henledes i øvrigt på, at såfremt der søges støtte til  

 etablering af den tilstrækkelige kapacitet, skal der foreligge dokumentation  

 for anlæggets tilstrækkelige kapacitet i form af en konsulenterklæring, jf.  

 støttereglerne.
Sammen med projektbeskrivelsen vedlægges erklæring om  

 tilstrækkelig kapacitet, samt om, at opbevaringsanlægget, hvortil der søges  

 om tilskud, tillige med eventuelt allerede etablerede anlæg har en kapacitet,  

 der er i overensstemmelse med tilstrækkelig kapacitet, jf. § 14 i  

 Landbrugsministeriets bekendtgørelse nr. 1173 af 16. december 1992 vedrørende  

 støtte til miljøforbedrende investeringer i mindre landbrug m.v.
Oplagt misforhold Bliver tilsynsmyndigheden ved tilsyn opmærksom på, at der er et oplagt  

 misforhold mellem antallet af dyreenheder og den kapacitet, der er til  

 rådighed på ejendommen, kan kommunalbestyrelsen kræve oplysninger om og  

 dokumentation for, hvorledes opbevaringen af gødningen på ejendommen  

 håndteres, herunder om der er indgået aftaler om levering til fælles  

 biogasanlæg eller andet.
Påbudet skal gives med hjemmel i  

 miljøbeskyttelseslovens § 72.
 Hvis der ikke er tilstrækkelig dokumentation for, at gødningen håndteres  

 forsvarligt, kan kommunalbestyrelsen efter en konkret vurdering give påbud om  

 afhjælpende foranstaltninger efter miljøbeskyttelseslovens § 42, stk. 2.
Underretning af anden myndighed Bliver kommunalbestyrelsen ved tilsyn opmærksom på forhold, der er  

 ulovlige i forhold til anden lovgivning eller som kan influere på muligheden  

 for at overholde anden lovgivning, bør kommunalbestyrelsen efter almindelige  

 forvaltningsretlige regler underrette den rette myndighed herom.
8.2 Håndhævelse Nærliggende risiko for sprængning eller lignende Kommunalbestyrelsen har pligt til umiddelbart at meddele et påbud om  

 afhjælpning eller forbud mod brug af en beholder, hvor der er konstateret  

 nærliggende risiko for sprængning eller lignende, f.eks. hvis der er større  

 revnedannelser eller ydre tegn på korrosion af armeringen.
Påbud Som eksempler på påbud kan nævnes: Tømning, forbud mod anvendelse,  

 opførelse af en vold eller en grav, der kan dæmme op for et udslip, eller  

 afstivning.
 Sådanne påbud vil, når der er fare for sundheden eller øjeblikkelig  

 indgriben er nødvendigt, kunne meddeles mundtligt, jf.  

 miljøbeskyttelseslovens § 74, stk. 3. Et mundtligt påbud skal dog snarest  

 muligt tillige meddeles skriftligt.
Selvhjælp Det bemærkes i øvrigt, at kommunalbestyrelsen selv kan lade foretage  

 fornødne foranstaltninger uden påbud og for den ansvarliges regning i  

 tilfælde af overhængende alvorlig fare for sundheden samt i tilfælde, hvor  

 øjeblikkelig indgriben er påkrævet for at afværge væsentlig forurening eller  

 forureningens udbredelse, jf. miljøbeskyttelseslovens § 70.
 Efter husdyrgødningsbekendtgørelsens § 30, stk. 2, kan kommunalbestyrelsen  

 meddele påbud om særlige foranstaltninger i tilfælde, hvor beholderens  

 beliggenhed er således, at de generelle afstandskrav i § 6 ikke skønnes at  

 give tilstrækkelig sikkerhed mod alvorlig forurening af vandløb og søer ved  

 et eventuelt driftsuheld eller lignende.
 Ved overtrædelse af regler, der er direkte strafsanktioneret, jf. § 35,  

 bør man forud for politianmeldelse og strafforfølgelse indskærpe reglerne  

 overfor den ansvarlige.
Politianmeldelse Kommunalbestyrelsen bør dog altid indskærpe reglerne uanset om sagen giver  

 anledning til politianmeldelse.
Er der gener/forurening fra  

 gødningsanvendelse, uden at reglerne overtrædes, kan der gives påbud om  

 afhjælpende foranstaltninger efter miljøbeskyttelseslovens § 42. Sådanne  

 påbud skal varsles efter miljøbeskyttelseslovens § 75.
 Se i øvrigt Miljøstyrelsens vejledning nr. 12, 1992 om »Håndhævelse  

 af miljøbeskyttelsesloven«, hvor håndhævelsesmidlerne og deres  

 anvendelse er gennemgået i detaljer.
9 Kapitel 13 9.1 Beslutninger og klager Endelige afgørelser, § 33 I husdyrgødningsbekendtgørelsens § 33, stk. 2, er visse afgørelser gjort  

 endelige.
Det drejer sig om afgørelser efter § 6, stk. 3 og 4, om  

 dispensationer fra afstandskrav eller påbud om en mere miljømæssig forsvarlig  

 placering.
Hertil kommer afgørelser efter § 28, stk. 3, om fastsættelse af  

 krav til udformning af aftaler om afsætning af overskydende husdyrgødning.
 Endvidere er også kommunalbestyrelsens afgørelser efter § 29 om anvendelse  

 af et specielt skema, jf. stk. 3, om indsigelse mod et påtænkt byggeri, jf.  

 stk. 4, og om fastsættelse af betingelser for gennemførelse af et projekt,  

 jf. stk. 5, endelige.
Høringspligt Som følge af, at afgørelser efter § 6, stk. 3 og 4, er gjort endelige, er  

 det i § 33, stk. 3, fastsat, at kommunalbestyrelsen, inden sådanne afgørelser  

 træffes, skal gøre berørte naboer bekendt med sagen og give dem adgang til at  

 udtale sig inden en frist på 2 uger.
Tilsvarende skal amtet høres i sager  

 vedrørende ændring af de i § 6, stk. 1, nr. 1 - 3, omtalte afstandskrav.
Da høringsforpligtelsen skal sikre, at sagerne bliver belyst fra flere  

 sider, er det af afgørende betydning, at en høring gennemføres.
Undladelse af  

 høring vil efter omstændighederne kunne medføre, at en afgørelse må betragtes  

 som ugyldig.
Godkendelse af generelle anlægstyper, § 34 Miljøstyrelsen vil kun gøre brug af § 34 efter indstilling fra Statens  

 Jordbrugstekniske Forsøg eller Landbrugets Rådgivningscenters afdeling for  

 bygninger, når der er tale om godkendelse af generelle anlægstyper.
9.2 Straf Overtrædelse, § 35 Overtrædelse af bestemmelserne om placering, konstruktion og kapacitet  

 m.v. (husdyrgødningsbekendtgørelsens kapitel 2 - 8) er direkte  

 strafsanktionerede, jf. § 35.
 Ved overtrædelse af indretningsbestemmelserne kan det anbefales, at  

 adressaten skriftligt underrettes om sagen, jf. miljøbeskyttelseslovens § 75.
 Om indgivelse af politianmeldelse m.v. henvises der til Miljøstyrelsens  

 vejledning nr. 12, 1992, om »Håndhævelse af  

 miljøbeskyttelsesloven«.
10 Kapitel 14 10.1 Ikrafttræden og overgangsbestemmelser m.m.
Ikrafttrædelsesdato, § 36 Den generelle ikrafttrædelsesdato for husdyrgødningsbekendtgørelsen er 1.  

 januar 1993.
 Hvis der ikke foretages nyetableringer eller udvidelse af dyreholdet, skal  

 den tilstrækkelige opbevaringskapacitet senest være etableret ved udgangen af  

 1994. Man skal imidlertid være opmærksom på, at reglerne for udbringning af  

 husdyrgødning trådte i kraft 1. juli 1993, jf. § 36, stk. 3. Opmærksomheden  

 henledes også på, at kravene til udnyttelse af husdyrgødning, jf.  

 Landbrugsministeriets bekendtgørelse nr. 1095 af 10. december 1992 om grønne  

 marker, sædskifte- og gødningsplaner samt gødningsregnskaber i jordbruget  

 trådte i kraft 1. august 1993.
Ikrafttrædelsen af kravene til udbringning og anvendelse af  

 husdyrgødningen fra sommeren 1993 betyder, at den enkelte ejendom i  

 realiteten allerede fra samme tidspunkt skal have rådighed over tilstrækkelig  

 kapacitet.
Såfremt denne kapacitet opnås ved nyetablering eller udvidelse,  

 træder kapacitetskravet i kraft straks, jf. husdyrgødningsbekendtgørelsens §  

 36, stk. 2, og der skal samtidig foreligge en opgørelse heraf, jf. § 9.
 Den tilstrækkelige kapacitet kan også opnås gennem aftaler om levering af  

 husdyrgødning til opbevaring på anden ejendom m.v., jf. § 8 stk. 5. I  

 tilfælde af, at en ejendom ikke selv har tilstrækkelig kapacitet og inden 1.  

 januar 1995 indgår en frivillig aftale om opbevaring på en anden ejendom, kan  

 kommunalbestyrelsen ikke stille krav om, at sådanne opbevaringsaftaler skal  

 have en varighed af mindst 5 år før efter 1. januar 1995.
 Dispensationer til mindre end 9 mdr. kapacitet eller krav om mere end 9  

 mdr. kapacitet, meddelt i henhold til § 6 i den tidligere  

 husdyrgødningsbekendtgørelse (nr. 11 af 3. januar 1992), er gældende senest  

 frem til 31. december 1994, jf. § 36, stk. 1.
Vilkår om f.eks. udbringningsmængder og -tidspunkter i meddelte  

 dispensationer erstattes af de nye krav til udbringning og udnyttelse af  

 næringsstoffer i husdyrgødningen.
Mens andre vilkår fortsat er gældende,  

 indtil kapacitetskravet er opfyldt, dvs. senest den 31. december 1994.
