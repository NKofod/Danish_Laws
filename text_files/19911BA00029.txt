Nr BSF 29 Forslag til folketingsbeslutning om nedsættelse af udvalg til undersøgelse  

 af eventuelle misbrugsmuligheder i andelsbeskatningen Fremsat af skatteministeren (Fogh Rasmussen) den 26. november 1991 Folketinget pålægger Regeringen at nedsætte et bredt sammensat udvalg med henblik på at analysere, om der opstår misbrugsmuligheder ved samspillet mellem andelsbeskatningen og andre beskatningsformer.
 Der skal endvidere foretages en analyse af beskatningen efter  

 selskabsskattelovens § 1, stk. 1, nr. 6, med henblik på at klarlægge, om  

 beskatningen efter denne bestemmelse giver særlige problemer.
 Udvalgsarbejdet skal afsluttes, således at Regeringen på baggrund af  

 udvalgets konklusioner kan fremsætte eventuelle forslag om lovændringer i  

 begyndelsen af folketingssamlingen 1992-93.
Bemærkninger til forslaget + + jhs stat lovf - side Andelsbeskatningen adskiller sig fra resten af  

 skattesystemet ved, at indkomstopgørelsen foretages som en procentdel af  

 andelsselskabets formue.
Denne særlige opgørelsesmetode skal ses som et  

 udtryk for, at andelsselskabets virksomhed kan betragtes som en direkte  

 fortsættelse af andelshavernes virksomhed.
Alle udbetalinger fra  

 andelsselskaberne til andelshaverne anses derfor som personlig skattepligtig  

 indkomst hos disse.
 Andelsbeskatningen er i sig selv et udtryk for en rimelig og  

 hensigtsmæssig måde at beskatte denne særlige form for virksomhed på.
Samspillet mellem andelsbeskatningens indkomstopgørelse og personers og  

 aktieselskabers indkomstopgørelse kan muligvis give problemer og være årsag  

 til utilsigtede virkninger.
F.eks. vil en latent skattebyrde, der påhviler et  

 aktieselskab, ikke komme til direkte beskatning ved en skattefri fusion  

 mellem et andelsselskab og et aktieselskab.
Tilsvarende kan der ved  

 transaktioner mellem et andelsselskab og et aktieselskab være en anderledes  

 holdning til fordelingen af en købesum på de enkelte aktiver, end der ville  

 være ved handel mellem aktieselskaber indbyrdes eller andelsselskaber  

 indbyrdes.
Dette skyldes, at forskellene i indkomstopgørelserne vil medføre,  

 at parterne ikke har de sædvanlige modstående skattemæssige interesser.
 På denne baggrund bør det undersøges tilbundsgående, om samspillet mellem  

 den særlige andelsbeskatning og den almindelige indkomstbeskatning giver  

 mulighed for misbrug eller andre utilsigtede virkninger.
Andelsselskaber vil også kunne være omfattet af andre beskatningsregler  

 end den egentlige kooperationsbeskatning.
Eksempelvis vil andelsselskaberne  

 kunne være omfattet af den særlige regel om beskatningen af bl.a. foreninger  

 i selskabsskattelovens § 1, stk. 1, nr. 6. Det bør tilsvarende undersøges, om  

 beskatningen efter denne bestemmelse giver mulighed for misbrug eller andre  

 utilsigtede virkninger.
For at opnå det bedst mulige beslutningsgrundlag er der et behov for et  

 udredningsarbejde.
Såfremt det må konstateres, at der er et behov for en  

 justering af reglerne, må der anvises løsninger på de problemer, der  

 afdækkes.
 Beslutningsforslaget indeholder derfor et pålæg om, at Regeringen  

 nedsætter et bredt sammensat udvalg til at forestå denne udredning og  

 eventuelt at foreslå ændringer af andelsbeskatningen.
 Udvalget bør i hvert fald have repræsentanter fra de berørte dele af  

 erhvervslivet, eksterne sagkyndige samt sagkyndige fra ministerierne,  

 specielt Skatteministeriet, der også forudsættes at yde sekretærbistand til  

 udvalget.
Regeringen vil bistå med den konkrete udformning af udvalgets kommissorium  

 under forslagets behandling i Folketingets Skatteudvalg.
Ligeledes vil  

 Regeringen medvirke til, at den konkrete udvalgssammensætning også afklares  

 forinden forslagets endelige vedtagelse ved 2. behandling.
Efter 2. behandling den 27. februar 1992 Folketinget pålægger regeringen at nedsætte et bredt sammensat udvalg med henblik på at analysere, om der opstår misbrugsmuligheder ved samspillet mellem andelsbeskatningen og andre beskatningsformer.
 Der skal endvidere foretages en analyse af beskatningen efter  

 selskabsskattelovens § 1, stk. 1, nr. 6, med henblik på at klarlægge, om  

 beskatningen efter denne bestemmelse giver særlige problemer.
 Udvalgsarbejdet skal afsluttes, således at regeringen på baggrund af  

 udvalgets konklusioner kan fremsætte eventuelle forslag om lovændringer i  

 begyndelsen af folketingsåret 1992-93.
