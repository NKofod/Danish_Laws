Nr LSF 247 Forslag til Lov om ændring af lov om afgift af vin og frugtvin m.m.
Fremsat af ministeren for skatter afgifter den 30. april 1986 § 1 I lov om afgift af vin og frugtvin m.m., jfr. lovbekendtgørelse nr.
371 af 1. juli 1982, som ændret ved § 3 i lov nr. 149 af 11. april 1984 og lov nr. 153 af 21. marts 1986, foretages følgende ændringer:
 1. § 2, stk. 1, affattes således:
 »Afgiften udgør pr. liter:
 1) for varer med et ethanolindhold under 8,5 rumfangsprocent (pct.
vol.) 8 kr. 15 øre 2) for varer med et ethanolindhold på mindst 8,5, men under 15 rumfangsprocent (pct. vol.) 12 kr. 60 øre 3) for varer med et ethanolindhold på mindst 15 rumfangsprocent (pct.
 vol.) 23 kr. 40 øre«.
 2. I § 2 indsættes efter stk. 1 som nyt stykke:
»Stk. 2. For varer, der har et overtryk på mindst 3 bar ved 20 grader C, opkræves en tillægsafgift på 10 kr. 80 øre pr. liter.« Stk. 2 bliver herefter stk. 3.
3. I § 2, stk. 2, der bliver stk. 3, ændres »stk. 1« til:  

 »stk. 1 og 2«.
§ 2 Stk. 1. Loven træder i kraft den 1. januar 1987.
Stk. 2. Afgiftssatserne i § 1 finder anvendelse på vin og frugtvin m.m., som efter lovens ikrafttræden udleveres fra registrerede virksomheder, banderoleres af registrerede virksomheder eller angives til fortoldning.
Oprindeligt fremsat lovforslag Blad nr 804 § 1 I lov om afgift af vin og frugtvin m.m., jfr. lovbekendtgørelse nr.
371 af 1. juli 1982, som ændret ved § 3 i lov nr. 149 af 11. april 1984 og lov nr. 153 af 21. marts 1986, foretages følgende ændringer:
 1. § 2, stk. 1, affattes således:
 2. I § 2 indsættes efter stk. 1 som nyt stykke:
»Stk. 2. For varer, der har et overtryk på mindst 3 bar ved 20½ C, opkræves en tillægsafgift på 10 kr. 80 øre pr. liter.«.
 Stk. 2 bliver herefter stk. 3.
3. I § 2, stk. 2, der bliver stk. 3, ændres »stk. 1« til:  

 »stk. 1 og 2«.
§ 2 Stk. 1. Loven træder i kraft den 1. januar 1987.
Stk. 2. Afgiftssatserne i § 1 finder anvendelse på vin og frugtvin m.m., som efter lovens ikrafttræden udleveres fra registrerede virksomheder, banderoleres af registrerede virksomheder eller angives til fortoldning.
BEMÆRKNINGER TIL LOVFORSLAGET Bestemmelserne om vinafgift er optrykt som lovbekendtgørelse nr. 371 af 1. juli 1982 om afgift af vin og frugtvin m.m., der senest er ændret ved lov nr. 153 af 21. marts 1986.
Efter loven beskattes druevin og frugtvin efter vintype med en afgift pr. liter.
Afgiftssatserne for frugtvin er lavere end for druevin.
Dette system med forskellig afgift for drue- og frugtvin er blevet kritiseret af EF-kommissionen, som har gjort gældende, at det strider imod EF-traktaten.
Kommissionen har derfor indbragt sagen for EF-domstolen med påstand om, at Danmark ved at opretholde en højere beskatning af druevin end af frugtvin har undladt at opfylde de forpligtelser, der påhviler det i henhold til EØF-traktatens art. 95, der indeholder et forbud mod diskriminerende eller beskyttende interne afgifter.
EF-domstolen har afsagt dom i sagen den 4. marts 1986. Ved dommen gives der Kommissionen medhold i, at frugtvin og druevin (både af bordvinstype og hedvinstype) må anses som lignende varer.
Det er herefter nødvendigt, at det bestående afgiftssystem ændres.
Ved lovforslaget foreslås det afgiftspligtige område på grundlag af varernes alkoholindhold opdelt i 3 grupper med hver sin afgiftssats.
Afgiftssatsen for afgiftsklasse 1 svarer til den gældende afgift af bordvin af frugtvinstype.
Afgiftsklassen vil omfatte mousserende frugtvin, idet det antages, at der vil ske en mindre regulering af alkoholindholdet, da visse af varerne i dag har et alkoholindhold lige over 8,5 pct.
Under afgiftsklassen vil winecoolers (en blanding af vin og mineralvand/ juice), som kan ventes markedsført i Danmark, desuden henhøre.
Afgiftssatsen for afgiftsklasse 2 svarer til den gældende afgift af druebordvin.
Til afgiftsklassen henhører al bordvin, såvel druevin som frugtvin, samt mousserende vin.
Afgiftsklassen vil desuden omfatte såvel udenlandsk druehedvin som dansk frugtvin af hedvinstype, i den udstrækning alkoholindholdet i disse varer er under 15 pct.
Afgiftssatsen for afgiftsklasse 3 svarer til den gældende afgift af druehedvin.
Afgiftsklassen vil omfatte druehedvin og frugtvin af hedvinstype, i det omfang alkoholindholdet i disse varer er mindst 15 pct.
For mousserende varer med et overtryk på mindst 3 bar foreslås en tillægsafgift, der svarer til forskellen mellem den gældende afgift af mousserende druevin og druebordvin.
 Provenuet af vinafgiften er for 1986 budgetteret til 1.450 mill. kr.
Det foreliggende lovforslag tilsigter ingen ændring af provenuet, men det nye afgiftssystem vil kunne medføre justeringer i varernes alkoholindhold eller fremkomst af nye varer, der vil kunne indebære mindre afvigelser i forhold til det nuværende provenu.
Gennemførelsen af lovforslaget vil medføre engangsudgifter for toldvæsenet på skønsmæssigt 500.000 kr.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 2, stk. 1, affattes således:
 »§ 2. Afgiften udgør pr. liter:
 2. I § 2 indsættes efter stk. 1 som nyt stykke:
»Stk. 2. For varer, der har et overtryk på mindst 3 bar ved 20½ C, opkræves en tillægsafgift på 10 kr. 80 øre pr. liter.«.
 Stk. 2 bliver herefter stk. 3.
3. I § 2, stk. 2, der bliver stk. 3, ændres »stk. 1« til:  

 »stk. 1 og 2«.
--/ § 2. Afgiften udgør pr. liter:
1. For varer, der omfattes af § 1, stk. 1, nr. 1 og 3, 2. For varer, der omfattes af § 1, stk. 1, nr. 2, Stk. 2. For varer, der indføres i flasker og lignende beholdere, opkræves  

 efter nærmere af ministeren for skatter og afgifter fastsatte regler et  

 udligningstillæg på 1,5 pct. af afgiften efter stk. 1.
