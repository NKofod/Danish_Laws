Nr LSF 114 Forslag til Lov om ændring af lov om autorisation af elinstallatører m.v.  

 og lov om gasinstallationer og installationer i forbindelse med vand- og  

 afløbsledninger (Gebyrlettelser) Fremsat af boligministeren (Ole Løvig Simonsen) den 3. december 1997 Vedtaget ved tredjebehandling den 19. december 1997 Lov nr. 1084 af 29/12/1997 § 1 I lov om autorisation af elinstallatører m.v., jf. lovbekendtgørelse nr.  

 534 af 25. juni 1993, som ændret ved § 4 i lov nr. 386 af 22. maj 1996,  

 foretages følgende ændringer:
 1. § 3, stk. 3, ophæves.
 2. I § 6, stk. 2, udgår », samt hvis den i § 3, stk.  

 3, nævnte årlige afgift efter påkrav ikke bliver betalt«.
 3. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 4. § 17, stk. 2, ophæves.
 Stk. 3 bliver herefter stk. 2.
§ 2 I lov nr. 250 af 8. juni 1978 om gasinstallationer og installationer i  

 forbindelse med vand- og afløbsledninger, som ændret ved § 5 i lov nr. 936 af  

 27. december 1991 og § 6 i lov nr. 386 af 22. maj 1996, foretages følgende  

 ændringer:
 1. § 3, stk. 4, ophæves.
 2. I § 7, stk. 1, udgår »eller undlader efter påkrav  

 at indbetale afgift for autorisation efter § 3, stk. 4«.
 3. I § 18 udgår », bortset fra udgifter, der dækkes i  

 henhold til § 3«.
 4. § 19, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Stk. 1 . Loven træder i kraft den 1. januar 1998.
 Stk. 2. Gebyr for opretholdelse af autorisation som elinstallatør  

 for perioden 1. juli 1997- 30. juni 1998 tilbagebetales ikke.
Oprindeligt fremsat forslag § 1 I lov om autorisation af elinstallatører m.v., jf. lovbekendtgørelse nr.  

 534 af 25. juni 1993, som ændret ved § 4 i lov nr. 386 af 22. maj 1996,  

 foretages følgende ændringer:
 1. § 3, stk. 3, ophæves.
 2. I § 6, stk. 2, udgår: », samt hvis den i § 3, stk.  

 3, nævnte årlige afgift efter påkrav ikke bliver betalt« .
 3. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 4. § 17, stk. 2, ophæves.
 Stk. 3 bliver herefter stk. 2.
§ 2 I lov nr. 250 af 8. juni 1978 om gasinstallationer og installationer i  

 forbindelse med vandledninger og afløbsledninger, som ændret ved § 5 i lov  

 nr. 936 af 27. december 1991 og § 6 i lov nr. 386 af 22. maj 1996, foretages  

 følgende ændringer:
 1. § 3, stk. 4, ophæves.
 2. I § 7, stk. 1 , udgår: »eller undlader efter påkrav  

 at indbetale afgift for autorisation efter § 3, stk. 4«.
 3. I § 18 udgår: », bortset fra udgifter, der dækkes i  

 henhold til § 3«.
 4. § 19, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Stk. 1 . Loven træder i kraft den 1. januar 1998.
 Stk. 2. Gebyr for opretholdelse af autorisation som elinstallatør  

 for perioden 1. juli 1997 - 30. juni 1998 tilbagebetales ikke.
Bemærkninger til lovforslaget Almindelige bemærkninger Som led i regeringens fortsatte bestræbelser på at gøre det nemmere for  

 små og mellemstore virksomheder at drive virksomhed, foreslås det på  

 Boligministeriets område fra finansåret 1998 at afskaffe gebyrer, for så vidt  

 angår autorisation af elinstallatører og autorisationer af gas-, vand- og  

 sanitetsmestre og kloakmestre.
Autorisationsgebyrerne, der især retter sig mod små og mellemstore  

 virksomheder, opkræves i forbindelse med elinstallatørautorisation med  

 hjemmel i lov nr. 161 af 15. marts 1989 om autorisation af elinstallatører  

 m.v. (elinstallatørloven). Gebyret består dels af et oprettelsesgebyr på 500  

 kr. samt et årligt gebyr på 350 kr. for at bevare autorisationen.
Gebyret er  

 det samme uanset virksomhedens størrelse og dækker Elektricitetsrådets  

 administration af autorisationsordningen.
Gebyrerne blev indført i 1989 i forbindelse med ændringen af  

 elinstallatørloven, hvor man dels centraliserede udstedelsen af  

 autorisationer, dels gjorde disse landsdækkende, således at der ikke skulle  

 søges om et stort antal tillægsautorisationer hos de enkelte elselskaber.
Den  

 samlede indtægt for disse gebyrer er i 1998 budgetteret til 1,4 mill. kr.
For så vidt angår udstedelse af autorisationer til gas-, vand- og  

 sanitetsmestre og kloakmestre opkræves gebyrerne i medfør af lov nr. 250 af  

 8. juni 1978 om gasinstallationer og installationer i forbindelse med vand-  

 og afløbsledninger (gasloven). Gebyrerne, der opkræves årligt, udgør 335 kr.  

 Gebyrerne blev indført i 1978 i gasloven samtidig med implementeringen af en  

 ny autorisationsordning på området, hvorved autorisationerne blev  

 landsdækkende.
Gebyrerne dækker Danmarks Gasmateriel Prøvnings omkostninger i  

 forbindelse med administrationen af ordningen.
Den samlede indtægt for  

 gebyrerne er i 1998 budgetteret til 2,1 mill. kr.
 Den foreslåede gebyrlettelse i henholdsvis elinstallatørloven og gasloven  

 indebærer dels en mindre administrativ lettelse for allerede etablerede små  

 og mellemstore virksomheder, dels en administrativ lettelse for nye, små og  

 mellemstore virksomheder i forbindelse med etableringen af ny virksomhed.
Administrative og økonomiske konsekvenser Afskaffelsen af gebyret for autorisation af gas-, vand- og sanitetsmestre  

 (VVS-installatører) og kloakmestre vil medføre offentlige mindreindtægter på  

 2,1 mill. kr. i 1998 og hvert år fremover.
 Afskaffelsen af gebyrerne for autorisation af elinstallatører skønnes at  

 medføre offentlige mindreindtægter på 1,4 mill. kr. i 1998 og hvert år  

 fremover.
Elektricitetsrådets registrering af autoriserede installatører har hidtil  

 været knyttet sammen med gebyrbetalingerne.
Bortfaldet heraf betyder, at  

 Elektricitetsrådet ad anden vej må indhente de nødvendige oplysninger.  

 Forslaget nødvendiggør af denne grund en omlægning af Elektricitetsrådets  

 nuværende edb-system samt merudgifter til den løbende ajourføring af rådets  

 register.
 Merudgifterne i forbindelse med omlægningen af Elektricitetsrådets  

 administrationssystem og den løbende ajourføring af registret forudsættes  

 afholdt inden for Elektricitetsrådets eksisterende budgetteringsramme ved en  

 overførsel fra øvrig drift til lønsum på 0,2 mill. kr. i 1998 og hvert år  

 fremover.
 Forslagets samlede økonomiske konsekvenser fremgår af nedenstående skema.  

 De samlede skønnede mindreindtægter beløber sig til 3,5 mill. kr. i 1998 og  

 hvert år fremover.
Mindreindtægter som følge af forslaget Efter aftale mellem Boligministeriet og Erhvervsministeriet finansieres  

 mindreindtægterne af Erhvervsministeriet ved overførsel fra konto 26.31.79.  

 Reserver og budgetregulering.
Erhvervsøkonomiske konsekvenser De foreslåede gebyrlettelser indebærer en administrativ såvel som en  

 økonomisk lettelse for de små og mellemstore virksomheder, som i dag er  

 omfattet af gebyrerne.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås, at oprettelsesgebyret for elinstallatørautorisation, som i  

 1997 udgør kr. 500, samt det årlige gebyr for opretholdelse af  

 autorisationen, som i 1997 udgør kr. 350, afskaffes.
Til nr. 2 og 4 Der er tale om en ændring, der er en konsekvens af forslagets § 1, nr. 1.
Til nr. 3 Ved lov nr. 474 af 12. juni 1996 om ændring af straffeloven er der  

 gennemført generelle bestemmelser om strafansvar for juridiske personer  

 (kollektivt ansvar).
 Ved vedtagelsen af den omtalte lov var forudsat, at der så vidt muligt  

 bliver gennemført ensartede regler på dette område i særlovgivningen.
 Forslaget er en konsekvens af de nævnte ændringer i straffeloven.
Til § 2 Til nr. 1 Det foreslås, at det årlige gebyr for autoriserede gas-, vand- og  

 sanitetsmestre og kloakmestre, der i 1997 udgør kr. 335, afskaffes.
Til nr. 2 og 3 Der er tale om en ændring, der er en konsekvens af forslagets § 2, nr. 1.
Til nr. 4 Ved lov nr. 474 af 12. juni 1996 om ændring af straffeloven er der  

 gennemført generelle bestemmelser om strafansvar for juridiske personer  

 (kollektivt ansvar).
 Ved vedtagelsen af den omtalte lov var forudsat, at der så vidt muligt  

 bliver gennemført ensartede regler på dette område i særlovgivningen.
 Forslaget er en konsekvens af de nævnte ændringer i straffeloven.
Til § 3 Det foreslås, at loven træder i kraft den 1. januar 1998.
Det årlige gebyr for opretholdelse af autorisation som elinstallatør  

 opkræves for perioden 1. juli - 30. juni.
Gebyret for første halvår af 1998  

 er således allerede opkrævet og indbetalt.
Forslaget om afskaffelse af dette  

 gebyr foreslås derfor at få virkning fra den 1. juli 1998.
Skriftlig fremsættelse (3. december 1997) Boligministeren (Ole Løvig Simonsen):
 Jeg tillader mig herved for Folketinget at fremsætte:
 Forslag til lov om ændring af lov om autorisation af elinstallatører  

 m.v. og lov om gasinstallationer og installationer i forbindelse med  

 vandledninger og afløbsledninger. (Gebyrlettelser).
(Lovforslag nr.
L 114).
 Det foreslås som et led i regeringens fortsatte bestræbelser på at gøre  

 det lettere for små og mellemstore virksomheder at drive virksomhed fra  

 finansåret 1998 på Boligministeriets område at afskaffe gebyrer, for så vidt  

 angår autorisation af elinstallatører og autorisationer af gas-, vand- og  

 sanitetsmestre og kloakmestre.
 Autorisationsgebyrerne retter sig især mod små og mellemstore  

 virksomheder.
Gebyret i forbindelse med elinstallatørautorisation består dels af et  

 oprettelsesgebyr på 500 kr., dels et årligt gebyr på 350 kr. for at bevare  

 autorisationen.
Gebyrerne dækker Elektricitetsrådets administration af  

 autorisationsordningen, og den samlede indtægt for disse gebyrer er i 1998  

 budgetteret til 1,4 mill. kr.
 For så vidt angår udstedelse af autorisationerne til gas-, vand- og  

 sanitetsmestre og kloakmestre udgør gebyrerne, der opkræves årligt, 335 kr.  

 Gebyrerne dækker Danmarks Gasmateriel Prøvnings omkostninger i forbindelse  

 med administrationen af ordningen.
 De samlede skønnede økonomiske mindreindtægter i forbindelse med  

 afskaffelsen af autorisationsgebyrerne beløber sig til 3,5 mill. kr. i 1998  

 og hvert år fremover.
Afskaffelsen af gebyrerne for autorisation af elinstallatører skønnes  

 således at medføre offentlige mindreindtægter på 1,4 mill. kr. i 1998 og  

 hvert år fremover.
Afskaffelsen af gebyrerne for autorisation af gas-, vand-  

 og sanitetsmestre og kloakmestre skønnes at medføre offentlige  

 mindreindtægter på 2,1 mill. kr. i 1998 og hvert år fremover.
 Forslaget har ingen miljømæssige konsekvenser, ligesom det ikke indeholder  

 EU-retlige aspekter.
 For så vidt angår de erhvervsøkonomiske konsekvenser, indebærer de  

 foreslåede gebyrlettelser en administrativ som en økonomisk lettelse for de  

 små og mellemstore virksomheder, som i dag er omfattet af gebyrerne.
 Idet jeg i øvrigt henviser til lovforslaget og de bemærkninger, der  

 ledsager det, skal jeg anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om autorisation af elinstallatører m.v., jf. lovbekendtgørelse nr.  

 534 af 25. juni 1993, som ændret ved § 4 i lov nr. 386 af 22. maj 1996,  

 foretages følgende ændringer:
 1. § 3, stk. 3, ophæves.
 § 3. Autorisation i henhold til § 2 meddeles af  

 Elektricitetsrådet.
 Stk. 2. Trafikministeren fastsætter efter samråd med  

 Elektricitetsrådet, Danske Elværkers Forening og Elektroinstallatørernes  

 Landsforening ELFO regler for:
 1) Fremgangsmåden ved ansøgning om autorisation.
 2) De vilkår, der skal gælde for autorisationen, herunder hvorledes  

 forbindelsen skal være mellem den autoriserede og det personale, der udfører  

 arbejde under autorisationen.
 3) De ordensmæssige forskrifter for udøvelse af virksomheden som  

 autoriseret elinstallatør.
 Stk. 3. For at opnå og bevare autorisationen betales en årlig  

 afgift, hvis størrelse fastsættes af trafikministeren efter indstilling fra  

 Elektricitetsrådet.
 2. I § 6, stk. 2, udgår: », samt hvis den i § 3, stk.  

 3, nævnte årlige afgift efter påkrav ikke bliver betalt« .
§ 6. Hvis indehaveren af en autorisation afgår ved døden eller  

 bliver fysisk eller retligt ude af stand til at udøve virksomheden,  

 bortfalder autorisationen.
Efter ansøgning fra dødsboet, konkursboet eller  

 den, der i øvrigt handler på den autoriseredes vegne, kan Elektricitetsrådet  

 dog give tilladelse til midlertidig videreførelse af virksomheden under  

 tilsyn og ansvar af en anden autoriseret elinstallatør.
Sådan tilladelse kan  

 kun gives for 1 år.
Når særlige omstændigheder foreligger, kan  

 Elektricitetsrådet dog forlænge fristen med indtil 6 måneder.
 Stk. 2. En autorisation tilbagekaldes af Elektricitetsrådet, når  

 indehaveren ikke længere opfylder kravet i § 4, stk. 1, nr. 2, om fast  

 forretningssted med telefon, samt hvis den i § 3, stk. 3, nævnte årlige  

 afgift efter påkrav ikke bliver betalt.
 3. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 15. Med bøde straffes den, der 1) udfører arbejde, som er omfattet af denne lov uden at være berettiget  

 hertil i medfør af denne lov, 2) lader sådanne arbejder udføre af personer, som ikke efter denne lov er  

 berettiget dertil, 3) overtræder §§ 12 og 13.
 Stk. 2. I forskrifter, der fastsættes i medfør af § 3, stk. 2, og  

 § 4, stk. 2, kan der fastsættes straf af bøde for overtrædelse af  

 forskrifterne.
 Stk. 3. For overtrædelser begået af juridiske personer, herunder  

 selskaber, foreninger, fonde, kommuner og staten, kan der pålægges den  

 juridiske person som sådan bødeansvar.
 4. § 17, stk. 2, ophæves.
 § 17. Autorisationer udstedt efter den før 1. juli 1989 gældende  

 lovgivning vedbliver at have gyldighed indtil den 30. juni 1994 med de  

 begrænsninger, der måtte være fastsat i de enkelte autorisationer.
 Stk. 2. Personer, der er indehavere af autorisationer udstedt  

 efter den hidtidige lovgivning, skal fra lovens ikrafttræden betale den i §  

 3, stk. 3, nævnte årlige afgift.
 Stk. 3. Trafikministeren fastsætter overgangsbestemmelser,  

 herunder om ombytning af autorisationer udstedt efter den hidtidige  

 lovgivning med nye udstedt efter denne lov samt om pligt for  

 elforsyningsforetagender til at give Elektricitetsrådet oplysning om  

 ikraftværende autorisationer, som de har udstedt.
 Stk. 3 bliver herefter stk. 2.
§ 2 I lov nr. 250 af 8. juni 1978 om gasinstallationer og installationer i  

 forbindelse med vandledninger og afløbsledninger, som ændret ved § 5 i lov  

 nr. 936 af 27. december 1991 og § 6 i lov nr. 386 af 22. maj 1996, foretages  

 følgende ændringer:
 1. § 3, stk. 4, ophæves.
 § 3. Autorisation i henhold til § 2 meddeles af et af ministeren  

 for offentlige arbejder dertil bemyndiget organ.
 Stk. 2. Ministeren for offentlige arbejder fastsætter regler om  

 fremgangsmåden ved ansøgning om autorisationer samt om de vilkår, der skal  

 gælde for en autorisation.
 Stk. 3. Efter forhandling med Kommunernes Landsforening samt  

 Københavns og Frederiksberg kommuner fastsætter ministeren for offentlige  

 arbejder ordensmæssige forskrifter for udøvelse af virksomhed som autoriseret  

 mester.
 Stk. 4. For indehavelse af autorisation opkræves afgifter, hvis  

 størrelse fastsættes af ministeren for offentlige arbejder.
 2. I § 7, stk. 1 , udgår: »eller undlader efter påkrav  

 at indbetale afgift for autorisation efter § 3, stk. 4«.
 § 7. En autorisation bortfalder uden særskilt tilbagekaldelse, når  

 indehaveren dør eller ophører med at drive forretning som autoriseret mester  

 eller kommer under konkurs eller undlader efter påkrav at indbetale afgift  

 for autorisation efter § 3, stk. 4.
 Stk. 2. Den autorisationsudstedende myndighed kan efter  

 indstilling fra vedkommende kommunalbestyrelse tillade videreførelse i indtil  

 2 år af en virksomhed, hvor indehaveren af autorisationen er afgået ved døden  

 eller i øvrigt bliver ude af stand til at varetage de funktioner, der ved  

 autorisationens udfærdigelse er forudsat bestridt af den pågældende.  

 Tilladelsen forudsætter, at virksomhedens arbejder udføres under tilsyn og  

 ansvar af en anden autoriseret mester.
 3. I § 18 udgår: », bortset fra udgifter, der dækkes i  

 henhold til § 3«.
 § 18. Ministeren for offentlige arbejder fastsætter afgifter, der  

 af gasleverandører samt af fabrikanter og forhandlere af gasmateriel skal  

 betales til dækning af udgifterne ved det rådgivende gasudvalgs virksomhed  

 samt ved drift af Danmarks Gasmateriel Prøvning, bortset fra udgifter, der  

 dækkes i henhold til § 3.
 4. § 19, stk. 3, affattes således:
»Stk. 3 . Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 19. Med bøde, straffes den, der 1) udfører arbejde ved de i § 2 omhandlede installationer og ledninger uden at være berettiget dertil i medfør af reglerne i denne lov, 2) lader sådant arbejde udføre af personer, der ikke efter denne lov er  

 berettiget dertil, 3) overtræder §§ 12 og 13.
 Stk. 2. I forskrifter, der fastsættes i medfør af § 2, § 3, stk. 2  

 og 3, § 4 og § 15, kan der fastsættes straf af bøde for overtrædelse af  

 bestemmelser i forskrifterne.
 Stk. 3. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 Stk. 4. Forældelsesfristen for strafansvaret ved overtrædelse af  

 forskrifter fastsat i henhold til § 15 er 10 år.
§ 3 Stk. 1 . Loven træder i kraft den 1. januar 1998.
 Stk. 2. Gebyr for opretholdelse af autorisation som elinstallatør  

 for perioden 1. juli 1997 - 30. juni 1998 tilbagebetales ikke.
