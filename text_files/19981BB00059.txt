Fremsat den 24. november 1998 af  

 Peter Skaarup (DF), Kristian Thulesen Dahl (DF)&nbsp  

 ;og Pia Kjærsgaard (DF) Forslag til folketingsbeslutning om øget brug af samfundstjeneste for unge kriminelle  

 og om nedsættelse af den kriminelle lavalder til 12 år Folketinget pålægger regeringen inden udgangen  

 af indeværende folketingsår at fremsætte de fornødne  

 lovforslag og foretage de fornødne ændringer i  

 bekendtgørelser, cirkulærer og andre administrative forskrifter  

 med det formål at øge brugen af samfundstjeneste for unge  

 kriminelle samt at nedsætte den kriminelle lavalder til 12  

 år.
Bemærkninger til forslaget Forslagsstillerne ønsker den  

 kriminelle lavalder nedsat fra de nuværende 15 år til 12  

 år.
Unge i alderen 12 til 15 år, hvis handlinger i dag er  

 straffrie, skal kunne dømmes for forbrydelser på linje med unge  

 i alderen 15 til 18 år.
Strafudmålingen, sanktionerne og de  

 øvrige foranstaltninger, der i dag foretages over for gruppen af 15-  

 til 18-årige, skal efter forslagsstillernes opfattelse også kunne  

 iværksættes over for unge i alderen 12 til 15 år.
Det er vigtigt, at den unge mærker en konsekvens af  

 gentagne lovovertrædelser.
Straffen kunne meget vel være en eller  

 anden form for samfundstjeneste, hvor den unge blev pålagt nyttigt og  

 samfundsgavnligt arbejde.
Eksempelvis at møde på den lokale  

 politistation eller den lokale brandstation for at vaske og polere politiets  

 eller brandvæsenets biler, vaske graffiti af på lokale kommunale  

 og statslige ejendomme, samle affald op i parker og på strande,  

 gøre rent på skoler og lignende.
Et hårdt stykke arbejde,  

 som får den unge til at tænke:
En straf i form af samfundstjeneste er efter  

 forslagsstillernes opfattelse klart at foretrække frem for en  

 løftet pegefinger fra de sociale myndigheder.
Det er vigtigt, at der  

 er en klar konsekvens af den første lovovertrædelse, som ofte i  

 den alder er graffiti, smårapserier i forretninger,  

 hærværk, cykeltyveri og lign.
Men der er også mange  

 overtrædelser af den lokale politivedtægt, og sådanne  

 lovovertrædelser medfører i dag ofte kun en løftet  

 pegefinger fra politiet.
Sådanne overtrædelser kunne  

 medføre et bødeforelæg på f.eks. 500 kr., som ville  

 betyde, at den unge i stedet for at bruge lommepenge og optjente penge fra  

 reklameomdeling og andet på sig selv må bruge pengene til at  

 betale en bøde til politiet.
Både dumt, surt og træls og  

 forhåbentlig noget, der kunne få de fleste til at tænke sig  

 om og ændre adfærd.
Den generalpræventive virkning af forslaget vil  

 forhåbentlig være den største: At der bliver en gruppe af  

 12-, 13- og 14-årige, som tænker sig om en ekstra gang, inden de  

 begår smårapserier i forretninger, hugger en cykel, maler  

 graffiti etc., for nu kan de straffes.
Tanken om at skulle trækkes  

 gennem systemet vil forhåbentlig jage en større skræk i de  

 unge.
At skulle afhøres af politiet til rapport, at skulle møde  

 i retten, hvor en anklager med alvor oplæser navnene på synderne,  

 og slutteligt, at en dommer idømmer en straf med samfundstjeneste i x  

 antal timer på den lokale politistation, vil forhåbentlig have en  

 præventiv virkning.
Forslaget åbner også mulighed for, at unge  

 mellem 12 og 15 år skal kunne idømmes straf, som Der har de seneste år vist sig en tendens til, at  

 unge over 15 år styrer unge under 15 år og får dem til at  

 begå kriminalitet.
De unge under 15 år er bevidste om, at de ikke  

 kan straffes, da de er under den kriminelle lavalder.
Hvis en gruppe af unge  

 antastes af politiet, er det altid på de unge under 15 år, at  

 tyvekosterne findes, og altid en af de unge under 15 år, der er leder  

 af gruppen.
De unge over 15 år har De unge under 15 år, der er domineret, styret,  

 kontrolleret og ser op til unge over 15 år, udnyttes ofte af netop den  

 situation.
Den unge under 15 år har ingen mulighed for at sige fra over  

 for den unge over 15 år.
Der er ingen undskyldning for at sige nej til  

 at begå kriminalitet, for Generelt er bandekriminaliteten desværre stigende  

 herhjemme, og i en del af gadebanderne findes børn og/eller unge.  

 Erfaringerne med bandekriminaliteten er blevet samlet fra alle politikredse i  

 rapporten Af rapporten Gadebander kan erfaringsmæssigt  

 være sammensat på flere forskellige måder.
Nogle har en  

 løs og skiftende struktur, mens andre er mere fasttømrede.
En  

 sådan fasttømring forekommer typisk på et senere/sent  

 stadium i en gruppes udvikling.
Ofte består gadebander af børn  

 og unge af fremmed herkomst, hvor den etniske baggrund synes at være et  

 kriterium for tilhørsforholdet til gadebanden.
Men der findes  

 også gadebander, som udelukkende består af danske børn og  

 unge, ligesom der findes gadebander, som består af børn og unge,  

 der finder sammen på tværs af national oprindelse.
Inden for  

 rammerne af ovenstående karakteristika findes der endvidere flere typer  

 af gadebander, jf.
 Om gadebandernes alder, sociale og nationale baggrund,  

 mobilitet og kriminalitetens karakter fremgår følgende af  

 rapporten:
Hovedparten af medlemmerne er fra 15 til 20 år, men  

 der er også eksempler på bandemedlemmer - og her er der  

 hovedsagelig tale om kernegruppemedlemmer - på op til 33 år.  

 Endvidere er der en klar tendens til, at medlemmerne i rand- og  

 medløbergrupperne bliver yngre, endda helt ned til 8-9 år.
I  

 Glostrup politikreds har analyser af kriminaliteten fordelt på alder  

 vist, at kernegruppemedlemmernes kriminalitet og uroskabende virksomhed  

 aftager i 18-20-års-alderen.
Det er dog vanskeligt at vurdere, om der  

 her er tale om en generel tendens.
Et andet væsentligt forhold kan  

 være, at deres kriminalitet ikke længere er så synlig eller  

 skifter karakter til at være egentlig organiseret kriminalitet.
Grupperingerne består i overvejende grad af  

 børn og unge med indvandrerbaggrund.
Der er imidlertid også  

 eksempler på blandingsgrupperinger og rene danske grupperinger.
I mange af indberetningerne - især fra de  

 største politikredse - peges der på, at de unge med anden  

 baggrund end den danske typisk kommer fra hjem, hvor familien har ingen eller  

 dårlige danskkundskaber, og hvor familien er dårligt integreret.  

 Mange af familierne er bosat i større sociale boligbyggerier i de  

 største danske byer.
De unge danske gruppemedlemmer kommer typisk fra  

 meget svage eller opløste familier med misbrug i hjemmet.
 Generelt kan det konstateres, at problemet synes  

 størst i storbyområder, hvor der er ghettodannelser i sociale  

 bebyggelser, og hvor der synes at være et utilstrækkeligt tilbud  

 på klub- og fritidsaktivitetsområdet.
Navnlig i det storkøbenhavnske område, men  

 også i flere jyske politikredse og på Fyn ses flere grupper at  

 være meget mobile.
De benytter både egne og stjålne biler  

 samt tognettet.
Der er endvidere et veludviklet kommunikationsnet, idet flere  

 gruppemedlemmer er udstyret med mobiltelefoner.
Mobiltelefonerne anvendes  

 ofte til at tilkalde sympatisører, således at helt banale  

 politiforretninger hurtigt kan udvikle sig til voldsomme konfrontationer  

 mellem bandemedlemmerne og politiet.
Den udøvede kriminalitet spænder vidt, helt  

 fra chikanerier i form af tilråb, provokerende opførsel og grov  

 uorden over tyveri og hærværk til trusler mod vidner, ulovlig  

 frihedsberøvelse, mishandling, vold, narkotikahandel, brandstiftelse,  

 narkotikakriminalitet, drabsforsøg og drab.
De typiske  

 kriminalitetsformer er dog gadeuorden, trusler, hærværk, tyveri,  

 overfald og vold.
Der er eksempler på trusler og røverilignende  

 forhold mod skoleelever, ligesom der er eksempler på trusler,  

 hærværk og drabsforsøg mod politifolk.
 Der er set et eksempel på et landevejsrøveri,  

 som tilskrives gadebandevirksomhed, ligesom nogle af de såkaldte  

 rambuktyverier også kan tilskrives medlemmer af gadebander, jf.
 Om status over situationen i politikredsene hedder det i  

 rapporten:
København: Den foreløbige,  

 meget målrettede indsats mod kernegruppemedlemmer på  

 Nørrebro, hvor man har haft de mest markante problemer, har skabt ro  

 og øget tryghed blandt beboerne i lokalområdet.
Indsatsen  

 fortsætter, og man afventer at kunne konstatere langtidsvirkningen af  

 indsatsen.
Århus: Man kender til et større antal  

 bandedannelser, der for hovedpartens vedkommende har udgangspunkt i de store  

 sociale boligområder.
Man har generelt store kriminalitetsproblemer og  

 problemer med bandevirksomhed.
Man fremhæver dog, at det er lykkedes at  

 dæmme op for en del af denne kriminalitet ved en målrettet  

 indsats, ligesom man fremhæver et godt samarbejde med  

 socialforvaltningen, ungdomsklubber og skoler.
Problemerne er dog ikke  

 løst, idet man også i Århus ser tilgang af nye og yngre  

 bandemedlemmer.
Ålborg: Man kender til problemer med  

 narkotikamisbrug blandt de helt unge.
Problemerne koncentrerer sig især  

 om bymidten samt nogle af de store boligområder.
Man har haft voldelige  

 sammenstød mellem unge danskere og somaliere.
Man lægger stor  

 vægt på samarbejdet med de sociale myndigheder i relation til den  

 kriminalpræventive indsats.
Der er lagt en strategi, hvor man  

 prioriterer tryghedsskabende patruljering og synlighed i gadebilledet  

 højt.
Der er nedsat en specialgruppe, som har fået til opgave at  

 varetage informationsindsamling, analyse og efterforskning i forhold til  

 gadebandekriminaliteten.
Glostrup: Man har siden efteråret 1996 periodevis  

 oplevet et generelt stigende antal politimæssige hændelser, der  

 er karakteriseret ved, at større og mindre grupper af drenge og unge  

 mænd af fremmed herkomst optræder aggressivt, ordensforstyrrende  

 og uroskabende, ligesom en del gadekriminalitet kan henføres til samme  

 personkreds.
Disse grupperinger har karakter af begyndende bandedannelser og  

 er præget af betydelig mobilitet og højt handlingsberedskab med  

 et aktivitetsområde over flere politikredse.
Gennem energisk  

 politiindsats, en åben og målrettet medieanvendelse og en  

 række socialpædagogiske tiltag i SSP-rammer er der dæmmet  

 op for problemerne, som man imidlertid forventer vil eksistere i en  

 årrække og indimellem med opsigtsvækkende udslag.
Odense: Man har konstateret, at antallet af problematiske  

 grupper og enkeltpersoner tilsyneladende ikke er nedbragt, men snarere er  

 stigende.
Dette skal ikke mindst ses i lyset af en stadig tilgang af nye  

 flygtninge og indvandrere til lokalområdet, men er også begrundet  

 i den kendsgerning, at tredje generation fra markante indvandrerfamilier -  

 desværre - følger i deres storebrødres fodspor.  

 Problemerne har spredt sig, hvilket henføres til gruppernes mobilitet  

 i egne og brugsstjålne køretøjer.
Grupperne har taget ny  

 teknologi i brug i form af bl.a. mobiltelefoner, der ofte benyttes til at  

 tilkalde hinanden ved sammenstimlen og slagsmål.
Telefonerne samt  

 politiscannere bruges samtidig til orientering og advarsel om politiets  

 indsats, jf.
 Man kan af rapporten drage den hovedkonklusion, at  

 bandekriminalitet bliver et stadig større problem herhjemme, og  

 samtidig bliver medlemmerne af gadebanderne stadig yngre, ofte under den  

 nuværende kriminelle lavalder.
 At den kriminelle lavalder nedsættes til 12  

 år, er efter forslagsstillernes opfattelse ikke ensbetydende med, at  

 unge skal sidde i fængsel sammen med hærdede kriminelle, men de  

 unge skal have undervisning og oplysning i en aflukket institution, en  

 opdragelsesanstalt, så der er tale om en følelig straf for  

 gentagen kriminalitet.
 Forslagsstillerne håber og tror, at en  

 nedsættelse af den kriminelle lavalder til 12 år vil betyde en  

 større bevidsthed og ansvarlighed hos gruppen af 12- til  

 15-årige samt deres forældre og medvirke til, at  

 lovovertrædelsernes antal falder.
Enhver fornuftig ung og enhver ansvarlig forælder  

 vil naturligvis være klar over konsekvensen af en kriminel lavalder  

 på 12 år: At det kan få konsekvenser at opføre sig  

 forkert og dumt, at tiden er løbet fra uansvarlighed, og at man i  

 værste fald ødelægger fremtiden for sig selv.
Det signal  

 er måske det vigtigste at sende.
Forslagsstillerne har en  

 forhåbning om, at en kriminel lavalder på 12 år vil betyde  

 færre unge i en kriminel løbebane.
Der hviler et stort ansvar  

 på forældre og skole for at fortælle og lære unge, at  

 kriminalitet, også små overtrædelser, skal man holde sig  

 fra.
Men der hviler også et stort ansvar på de myndigheder, der  

 opdager og pågriber unge i kriminalitet.
Hvis ikke der skrides ind med  

 det samme, mister den unge respekten for andre mennesker, for samfundet og  

 dets institutioner som helhed og i sidste ende for sig selv.
 Det er forslagsstillernes opfattelse, at kriminalitet skal  

 forebygges, og når den er begået, skal den pådømmes.  

 For unge mellem 12 og 15 år må straffen naturligvis være i  

 den milde ende, men alligevel være konsekvent og mærkbar.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget brug af  

 samfundstjeneste for unge kriminelle og om nedsættelse af den  

 kriminelle lavalder til 12 år.
(Beslutningsforslag nr.
B 59).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
