 § 1. Statens Kåringsudvalg for Landskabsplanter, kaldt udvalget, er  

 nedsat efter § 4, stk. 5, i Landbrugsministeriets bekendtgørelse nr. 150 af  

 31. marts 1981 om handel med forstligt formeringsmateriale.
 Stk. 2. Udvalget foretager kåring af grundmateriale for  

 formeringsmateriale med henblik på miljø- og landskabsformål.
Udvalgets sammensætning § 2. Udvalget består af 6 medlemmer, der udnævnes af landbrugsministeren  

 for en 3-årig periode efter indstilling således:
 Stk. 2. Landbrugsministeriet udpeger blandt udvalgets medlemmer en  

 formand.
 Udvalget vælger selv en næstformand.
Stk. 3. Statens forstlige Kåringsudvalg kan udpege en observatør til at  

 deltage i udvalgets møder uden stemmeret.
Statens Kåringsudvalg for  

 Landskabsplanter kan udpege en observatør til at deltage i Statens forstlige  

 Kåringsudvalgs møder.
 Stk. 4. Udvalget vælger 2 medlemmer til Statens Udvalg for kontrol med  

 forstligt formeringsmateriale.
Udvalgets sekretariat § 3. Udvalgets sekretariatsforretninger varetages af Statens  

 Planteavlsforsøg.
Udvalgets opgaver § 4. Udvalget foretager registrering og vurdering af bevoksninger med  

 henblik på kåring samt kåring af velegnede bevoksninger efter bestemmelserne  

 i den til enhver tid gældende bekendtgørelse om handel med forstligt  

 formeringsmateriale.
 Stk. 2. Udvalget kan nedsætte synsgrupper til at foretage den i stk. 1  

 nævnte registrering og vurdering af bevoksninger og fastsætter nærmere  

 kriterier herfor.
 Stk. 3. Udvalget kan tilbagekalde en kåring, såfremt bevoksningen viser  

 sig ikke at besidde de forventede egenskaber, eller produktionen heraf volder  

 problemer i øvrigt.
 Stk. 4. Udvalget underretter Herkomstkontrollen med Skovfrø om foretagne  

 kåringer og tilbagekaldelser af kåringer til brug for kåringsfortegnelsen.
Udvalgets arbejdsform § 5. Udvalgets sager behandles almindeligvis på møder.
Udvalget holder  

 møde efter behov, dog mindst 2 gange årligt, efter formandens beslutning.
 Stk. 2. Udvalgets sager kan afgøres efter skriftlig høring af  

 medlemmerne.
 Stk. 3. De i § 4, stk. 2, nævnte synsgrupper og særligt sagkyndige kan  

 indkaldes til at deltage i udvalgets møder.
Stk. 4. Udvalget træffer sine afgørelser ved simpel flertalsbeslutning.
I  

 tilfælde af stemmelighed er formandens stemme afgørende.
 Udvalget er kun beslutningsdygtigt, såfremt mindst 4 medlemmer er  

 tilstede.
 Stk. 5. Forud for møderne udsendes en af formanden og sekretariatet  

 udarbejdet dagsorden.
 Stk. 6. Udvalgets forhandlinger ledes af formanden eller i dennes fravær  

 næstformanden.
 Stk. 7. Sekretariatet udarbejder referat af udvalgets møder og udsender  

 dette til medlemmerne.
Udvalgets udgifter § 7. Udgifterne ved medlemmernes deltagelse i udvalgets arbejde afholdes  

 af de indstillende organisationer og institutioner.
Landbrugsministeriet, den 10. maj 1983 P.M.V.
 E.B.
