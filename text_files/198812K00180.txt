Nr LSF 180 Forslag til Lov om ændring af lov om arbejdsskadeforsikring Fremsat af Taanquist (S) Hanne Andersen (S) Jytte Andersen (S) Pernille  

 Forchhammer (S) Jytte Hilden (S) Grete Schødts (S) den 17. januar 1989 § 1 I lov om arbejdsskadeforsikring, jf. lovbekendtgørelse nr. 450 af 25. juni  

 1987, som ændret ved lov nr. 871 af 23. december 1987 og lov nr. 743 af 7.  

 december 1988, foretages følgende ændringer:
 1. I § 52 indsættes efter stk. 1 som nyt stykke:
»Stk. 2. De i stk. 1 nævnte selskaber, forbund og kommuner skal yde  

 et årligt bidrag til delvis dækning af det offentliges udgifter til  

 forebyggelse af arbejdsskader.
Bidraget skal svare til 5 pct. af  

 præmieindtægterne.« 2. I § 52, stk. 2, som bliver stk. 3, affattes 1. pkt.  

 således:
»Bidragenes størrelse efter stk. 1 og stk. 2 fastsættes af  

 socialministeren efter indstilling fra Sikringsstyrelsen.« § 2 Loven træder i kraft den 1. januar 1991.
Bemærkninger til lovforslaget For at styrke indsatsen for et bedre arbejdsmiljø foreslås det, at  

 forsikringsselskaberne bidrager til udgifterne til det forebyggende arbejde.  

 Det ekstra provenu tilføres Arbejdstilsynets budget.
 Lovforslaget har til formål dels at styrke det forebyggende arbejde, dels  

 at styrke fællesinteressen mellem forsikringsselskaberne (der udbetaler  

 erstatninger for arbejdsskader) og arbejdsgiverne (som har ansvaret for  

 arbejdsmiljøet og muligheden for at forbedre det).
 Forslagsstillerne har taget udgangspunkt i den canadiske model (Workers  

 Compensation Board, British Columbia, Canada), hvor arbejdsgiverne gennem  

 deres forsikringer finansierer såvel udgifter til sundhedsvæsenet som det  

 forebyggende arbejde.
 Erfaringen viser, at en forebyggende indsats hurtigt tjenes ind i form af  

 lavere udgifter til behandling og erstatninger, og lovforslaget ventes derfor  

 ikke - på lidt længere sigt - at medføre øgede udgifter for  

 forsikringsselskaber eller arbejdsgivere.
