(Til de højere uddannelsesinstitutioner  

 og Styrelsen for Statens Uddannelsesstøtte) En arbejdsgruppe bestående af repræsentanter fra  

 universitetslovsinstitutionerne og fra Undervisningsministeriets  

 Økonomiafdeling har gennemgået ministeriets regler om løn- og  

 ansættelsesforhold på universitetsområdet med henblik på en oprydning og  

 regelsanering.
 Gruppen har peget på, at universitetslovsinstitutionerne - ikke mindst  

 efter vedtagelsen af universitetsloven - nu er så selvstyrende, at de i  

 princippet bør have alt videredelegeret til sig, som Finansministeriet har  

 delegeret til Undervisningsministeriet.
 De tilfælde, hvor Undervisningsministeriet har modtaget en kompetence, men  

 hvor delegering til universitetslovsinstitutionerne og Styrelsen for Statens  

 Uddannelsesstøtte ikke finder sted, foreslår gruppen oplistet på en  

 »negativliste«.
 På denne baggrund fastsætter ministeriet følgende med virkning fra 1.  

 april 1994.
 Undervisningsministeriet bemyndiger herved de højere  

 uddannelsesinstitutioner og Statens Uddannelsesstøtte til at træffe  

 afgørelser, herunder indgå aftaler, i sager om løn- og ansættelsesforhold  

 inden for institutionernes ressort samt til at udøve de beføjelser, som  

 Finansministeriet efter gældende cirkulærer har tillagt  

 Undervisningsministeriet, idet dog særligt bemærkes, at kompetencen til  

 omklassificering af stillingsgrupper samt til klassificering af nyoprettede  

 stillinger i lønramme 37 og derover og omklassificering af stillinger inden  

 for samme lønrammer ligger hos Finansministeriet.
 For så vidt angår administrationen af lønreglerne, skal ministeriet i det  

 hele henvise til den Personaleadministrative Vejledning, der er udsendt af  

 Finansministeriet.
 Der fastsættes dog følgende undtagelser fra den generelle  

 delegering:
 1. Fastsættelse af tillæg af cheflønspuljen til  

 rektorer, institutionschefer og administrationschefer.
 For så vidt angår øvrige administrative chefer er kompetencen foreløbig  

 forblevet i Universitetsafdelingen.
2. Honorering af merarbejde til rektorer,  

 institutionschefer og administrationschefer 3. Ansættelse af tjenestemænd i lønramme 36 og derover  

 (Bekendtgørelse om delegering af kompetencen til at ansætte tjenestemænd i  

 lønrammerne 1-35 er udstedt den 28. april 1994 med virkning fra den 15. maj  

 1994. - Vil snarest blive udsendt.) 4. Afsked af kongeligt udnævnte tjenestemænd samt  

 uansøgt afsked af øvrige varigt ansatte og åremålsansatte tjenestemænd 5. Ansættelse på overenskomstvilkår og anden ikke  

 tjenestemandsansættelse i stillinger i lønramme 38 og derover samt i  

 administrative chefstillinger i lønramme 3 Ansættelse af professorer og valgte ledere på overenskomstvilkår foretages  

 imidlertid af institutionen selv, jf. særskilt bemyndigelse 6. Oprettelse af åremålsstillinger, jfr. pkt. 5 og 7 7. Bevilling af tjenestefrihed uden eller med løn samt  

 nedsat tjenestetid til rektorer, institutionschefer og administrationschefer 8. Beslutning om suspension, disciplinærforfølgning og  

 injuriesøgsmål i henhold til tjenestemandslovens kapitel 4 9. Afgørelse af sager om tilbagebetaling og  

 efterbetaling af løn for så vidt angår rektorer, institutionschefer og  

 administrationschefer Ovenstående oversigt over undtagelser fra den almindelige  

 kompetencedelegering til institutionerne vil Undervisningsministeriet  

 revidere pr. 1. januar 1995.
 Der vil senest i forbindelse med de løbende revisioner blive taget  

 stilling til, om beføjelser, som Finansministeriet i den forløbne periode har  

 delegeret til Undervisningsministeriet, undtages fra videredelegering til  

 institutionerne.
 Samtidig bortfalder følgende skrivelser, idet de nu er omfattet af den  

 generelle delegering:
 Endvidere bortfalder for så vidt angår de højere  

 uddannelsesinstitutioner og Styrelsen for Statens Uddannelsesstøtte:
 Endelig bortfalder for så vidt angår de højere  

 uddannelsesinstitutioner:
