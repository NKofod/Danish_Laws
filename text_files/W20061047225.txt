Klage over manglende MR-scanning af en patient, der var indlagt til observation for hjerneblødning Nævnet fandt ikke grundlag for at kritisere den overlæge på neurologisk afdeling, som behandlede patienten.
Nævnet lagde herved vægt på, at CT-scanningen, som blev foretaget ved indlæggelsen, viste normale forhold.
Endvidere lagde nævnet vægt, at patientens symptomer var forenelige med diagnosen migræne.
Efter nævnets opfattelse var der ikke grundlag for at udføre en MR-scanning, idet det var tilstrækkeligt med en CT-scanning.
