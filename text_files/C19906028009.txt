(Til alle amtsråd og Frederiksberg  

 Kommunalbestyrelse) Hermed følger Kulturministeriets cirkulære af 7. september 1990 om  

 tillidsrepræsentanter for lærere m.fl. ved almen voksenuddannelse.
 Efter cirkulærets § 1 finder tillidsrepræsentantreglerne af 1989 for  

 personale beskæftiget i (amts)kommuner tilsluttet Amtsrådsforeningen i  

 Danmark, Kommunernes Landsforening og Foreningen af Kommuner i Københavns Amt  

 samt i Frederiksberg Kommune (TR 89), anvendelse for forstandere og  

 viceforstandere ved amtskommunale voksenuddannelsescentre samt lærere ved  

 almen voksenuddannelse med de undtagelser, der følger af §§ 2 - 4.
 Cirkulæret omfatter ikke lærere ansat til varetagelse af HF-undervisning.
 TR 89 er optrykt som bilag 1 til cirkulæret.
 Valg af tillidsrepræsentant.
Ved valg af tillidsrepræsentant udgør - ifølge Lærernes  

 Centralorganisation - henholdsvis lærere ved almen voksenuddannelse og  

 forstandere/viceforstandere to selvstændige overenskomstgrupper, jf.
TR 89, §  

 1, stk. 1.
Tillidsrepræsentanter for lærere ved almen voksenuddannelse anmeldes af  

 Landsforbundet af Voksen- og Ungdomsundervisere.
Tillidsrepræsentanter for  

 forstandere og viceforstandere anmeldes af Danmarks Lærerforening.
 Tidsforbruget til tillidsrepræsentantarbejde.
 Efter TR 89, § 5 må tillidsrepræsentanten anvende den tid, der er  

 nødvendig til tillidsrepræsentantarbejdets forsvarlige udførelse, når hensyn  

 tages til arbejdspladsens størrelse og eventuelle lokale forhold.  

 Tillidsrepræsentanten skal dog udføre sit hverv sådan, at det medfører mindst  

 mulig forstyrrelse af pågældendes produktive arbejde.
 Tillidsrepræsentanter for lærere m.fl. ved voksenuddannelsescentre er  

 berettiget til frihed efter TR 89, § 5, og løn efter §§ 6 og 8 i samme omfang  

 som øvrige tillidsrepræsentanter.
 Frihed.
 I det omfang, det findes hensigtsmæssigt, kan der ved tildeling af  

 undervisningstimer og/eller timetillæg for særlige arbejdsopgaver og hverv  

 for kursusåret (fagfordelingen) tages hensyn til, at den pågældende er  

 tillidsrepræsentant.
Det er amtsrådet, der træffer nærmere bestemmelse om - og i givet fald med  

 hvilket antal løntimer - der skal afsættes tid til  

 tillidsrepræsentantarbejdet.
Det henstilles, at spørgsmålet forinden drøftes  

 med den lokale amtskreds af Landsforbundet af Voksen- og Ungdomsundervisere /  

 Danmarks Lærerforening.
Sådan drøftelse skal finde sted, hvis amtskredsen  

 anmoder om det.
 Tillidsrepræsentanten udfører normalt sit arbejde uden for den skemalagte  

 arbejdstid.
 Løn.
 Tidsforbrug, der går ud over den tid, der måtte være indregnet ved  

 skemalægningen, og som ligger ud over den skemalagte arbejdstid, betales med  

 1/1924 af pågældendes årsløn (for tiden indtil 1. september 1990 med 1/1976  

 af pågældendes årsløn).
 Ved opgørelsen omregnes de indregnede løntimer således, at en arbejdstime  

 medregnes med 0,6 løntime.
Udøvelsen af hvervet som tillidsrepræsentant kan aldrig udløse overtime-  

 eller overtidsbetaling.
Anvender tillidsrepræsentanten tid ud over det  

 afsatte løntimetal, indgår denne tid ikke i den arbejdstidsopgørelse, som  

 danner grundlag for beregning af eventuel overtime- eller overtidsbetaling.
 Fællestillidsrepræsentanter og medlemmer af lokale kredsstyrelser.
Det bemærkes, at pkt.
C. i Finansministeriets cirkulære af 24. august 1981  

 (optrykt som bilag 2) fra 1. januar 1990 finder tilsvarende anvendelse for  

 fællestillidsrepræsentanter og medlemmer af Landsforbundet af Voksen- og  

 Ungdomsundervisere / Danmarks Lærerforenings lokale amtskredsstyrelser.
 P.d.v.
Bodil Rasmussen Cirkulære om tillidsrepræsentanter for lærere m.fl. ved almen  

 voksenuddannelse (til alle amtsråd og Frederiksberg Kommunalbestyrelse) § 1.  Tillidsrepræsentantreglerne af 1989 for  

 personale beskæftiget i (amts)kommuner tilsluttet Amtsrådsforeningen i  

 Danmark, Kommunernes Landsforening og Foreningen af Kommuner i Københavns Amt  

 samt i Frederiksberg Kommune (TR 89) finder anvendelse for forstandere og  

 viceforstandere ved amtskommunale voksenuddannelsescentre og lærere ved almen  

 voksenuddannelse, jf. dog §§ 2 - 4.
§ 2.  I stedet for tillidsrepræsentantreglernes § 9 og  

 aftaler, der e r indgået i henhold til denne bestemmelse, gælder reglerne i  

 Undervisningsministeriets cirkulære nr. 138 af 22. juni 1976 om  

 tjenestefrihed og nedsat tjenestetid for folkeskolens tjenestemænd m.fl. og  

 Finansministeriets cirkulære nr. 141 af 24. august 1981 om vilkår for  

 tjenestefrihed til organisationsarbejde for tjenestemænd i staten,  

 folkeskolen og folkekirken.
§ 3.  Tillidsrepræsentantreglernes § 11 finder ikke  

 anvendelse for tjenestemænd.
Bestemmelsen finder heller ikke anvendelse for  

 personale, der kan afskediges efter tilsvarende regler som tjenestemænd på  

 prøve.
 Stk. 2.  Ved anvendelsen af tillidsrepræsentantreglernes  

 § 11, stk. 2, 2. pkt., og § 11, stk. 4, 3. punkt., træder Kulturministeriet  

 og Lærernes Centralorganisation i stedet for parterne i vedkommmende  

 overenskomst.
 Stk. 3.  Den voldgiftsret, der er nævnt i  

 tillidsrepræsentantreglernes § 11, stk. 5, jf. § 12, består af 5 medlemmer. 2  

 af medlemmerne vælges af Kulturministeriet og 2 af Lærernes  

 Centralorganisation.
 § 4.  Tillidsrepræsentantreglernes § 12 finder ikke  

 anvendelse ved uoverensstemmelser om fortolkning af  

 tillidsrepræsentantreglerne.
 § 5.  Cirkulæret har virkning fra 1. august 1990.
Kulturministeriet Direktoratet for Folkeoplysning, Frie Grundskoler m.v., den 10. september  

 1990 P.d.v.
