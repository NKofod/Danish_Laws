Nr BR 51 Beretning over Forslag til folketingsbeslutning om ændring af  

 vurderingsloven m.v. og om afbødning af visse virkninger af den 18.  

 almindelige vurdering   

 Nr B 51 1986-87, 1. samling Afgivet af skatte- og afgiftsudvalget Afgivet: 19870619 Udvalget har behandlet forslaget til folketingsbeslutning i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
 Udvalget konstaterer herefter:
- at ministeren for skatter og afgifter under 1. behandling udtalte, at beslutningsforslaget peger på nogle problemer, som det muligvis kan være nyttigt og hensigtsmæssigt at drøfte, når klagebehandlingen er overstået, jf.
Folketingstidende 1986-87, forhandlingerne sp. 6203.
- at ministeren i besvarelsen af spørgsmål 1 har oplyst, at klagebehandlingen for hovedparten kan forventes at være afsluttet inden 1. juli 1987.
- at ministeren i besvarelsen af spørgsmål 2 har tilkendegivet, at der på grundlag af afgørelserne af klagerne kan startes en undersøgelse af dels omfanget af de problemer, som beslutningsforslaget peger på og dels de muligheder, der måtte være for at løse disse.
Udvalget skal herefter anmode ministeren om at igangsætte den nævnte undersøgelse om omfanget af de i beslutningsforslaget nævnte problemer umiddelbart efter den 1. juli 1987 samt på baggrund heraf inden udgangen af indeværende folketingssamling over for udvalget at redegøre for, hvilke initiativer dette giver ministeren anledning til at fremkomme med i starten af folketingsåret 1987-88.
 P. u. v.
