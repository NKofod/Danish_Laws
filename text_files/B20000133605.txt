 Bekendtgørelse om indbetaling af ATP-bidrag for medlemmer  

  

 af arbejdsløshedskasser m.fl.
 I medfør af § 85 c, stk. 7, og § 85 d,  

 stk. 7, i lov om arbejdsløshedsforsikring m.v., jf. lovbekendtgørelse  

 nr.  

 712 af 19. juli 2000, § 13, stk. 8, i lov nr. 400 af 31. maj 2000  

 om  

 godtgørelse ved deltagelse i erhvervsrettet voksen- og efteruddannelse, som  

 ændret ved lov nr. 1251 af 20. december 2000, § 41 b, stk. 5, i lov  

 om en aktiv arbejdsmarkedspolitik, jf. lovbekendtgørelse nr. 805 af 23.  

 august  

 2000, som ændret ved lov nr. 1250 af 20. december 2000, og § 2 c i lov  

 om  

 Arbejdsmarkedets Tillægspension, jf. lovbekendtgørelse nr. 914 af 4. oktober  

 2000, som ændret ved lov nr. 1253 af 20. december 2000, fastsættes efter  

 indstilling fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension:
Kapitel 1 Obligatorisk indbetaling af ATP-bidrag for  

 medlemmer  

 af arbejdsløshedskasser for lønmodtagere (Bidrag for medlemmer, der modtager  

 arbejdsløshedsdagpenge, godtgørelse ved deltagelse i erhvervsrettet voksen-  

 og  

 efteruddannelse, uddannelsesgodtgørelse eller aktiveringsydelse) Det samlede ATP-bidrag § 1.  

  

 Der  

 indbetales bidrag til Arbejdsmarkedets Tillægspension for medlemmer af  

 arbejdsløshedskasser for lønmodtagere, der får udbetalt dagpenge efter lov om  

 arbejdsløshedsforsikring m.v., eller fuld godtgørelse efter lov om  

 godtgørelse  

 ved deltagelse i erhvervsrettet voksen- og efteruddannelse.
Endvidere  

 indbetales der bidrag for medlemmer over 25 år, der modtager  

 uddannelsesgodtgørelse, og for medlemmer der modtager aktiveringsydelse,  

 efter  

 lov om en aktiv arbejdsmarkedspolitik.
 Stk. 2.  

  

 Der  

 indbetales bidrag for hver time, der udbetales dagpenge, fuld godtgørelse ved  

 deltagelse i erhvervsrettet voksen- og efteruddannelse,  

 uddannelsesgodtgørelse  

 eller aktiverings-ydelse for.
Stk. 3.  

  

 Bestyrelsen  

 for Arbejdsmarkedets Tillægspension fastsætter timebidraget i forhold til det  

 årsbidrag, der er fastsat efter § 15, stk. 1, i lov om  

 Arbejdsmarkedets Tillægspension.
Dette bidrag udgør 1,62 kr. pr. time.
 Stk. 4.  

  

 For  

 medlemmer, der modtager dagpenge, fuld godtgørelse ved deltagelse i  

 erhvervsrettet voksen- og efteruddannelse, uddannelsesgodtgørelse eller  

 aktiveringsydelse, udgør bidraget 200 pct. af bidraget efter stk. 3, det  

 vil sige 3,24 kr. pr. time.
Medlemmets del af ATP-bidraget § 2.  

  

 1/3  

 af bidraget efter § 1 betales af det medlem, der får udbetalt dagpenge,  

 godtgørelse ved deltagelse i erhvervsrettet voksen- og efteruddannelse,  

 uddannelsesgodtgørelse eller aktiveringsydelse.
Medlemmets bidragsandel for  

 en  

 uge nedrundes til nærmeste hele kronebeløb.
 Stk. 2.  

  

 Arbejdsløshedskassen tilbageholder bidraget ved udbetaling af ydelsen.
Arbejdsløshedskassernes del af ATP-bidraget for  

 medlemmer, der får udbetalt dagpenge eller godtgørelse ved deltagelse i  

 erhvervsrettet voksen- og efteruddannelse § 3.  

  

 1/3  

 af bidraget efter § 1 for medlemmer, der får udbetalt dagpenge eller  

 godtgørelse ved deltagelse i erhvervsrettet voksen- og efteruddannelse,  

 betales  

 af arbejdsløshedskasserne for lønmodtagere.
Arbejdsløshedskassernes  

 bidragsandel for en uge nedrundes til nærmeste hele kronebeløb.
 Stk. 2.  

  

 Til dækning  

 af kassernes udgifter til finansiering af bidraget, jf. stk. 1, kan  

 kasserne opkræve et særligt bidrag, der betragtes som en del af  

 medlemskontingentet til kassen, jf. arbejdsløshedsforsikringslovens  

 § 77,  

 stk. 7.
 Stk. 3.  

  

 Der kan  

 ikke opkræves bidrag fra efterlønsmodtagere, modtagere af seniorydelse eller  

 fra medlemmer, der er fritaget for betaling af bidrag efter  

 arbejdsløshedsforsikringslovens § 77, stk. 9.
Stk. 4.  

  

 Direktoratet for Arbejdsløshedsforsikringen beregner på grundlag af et skøn  

 over antallet af timer, der skal udbetales dagpenge og godtgørelse ved  

 deltagelse i erhvervsrettet voksen- og efteruddannelse for, det bidrag, der  

 kan  

 opkræves pr. medlem, jf. stk. 2, i det kommende regnskabsår.
Bidraget er  

 ens for alle kasser.
Bidraget for deltidsforsikrede udgør 2/3 af bidraget for  

 fuldtidsforsikrede.
 Stk. 5.  

  

 Bidraget,  

 jf. stk. 4, reguleres med et beløb, der svarer til det over-/underskud,  

 det indbetalte bidrag har givet i forhold til det faktiske bidrag, jf.  

 stk. 1, i det senest afsluttede regnskabsår.
Stk. 6.  

  

 Kassernes  

 bidrag efter denne bestemmelse indbetales til staten efter reglerne i  

 § 11  

 i Direktoratet for Arbejdsløshedsforsikringens bekendtgørelse om tilsynet med  

 de  

 anerkendte arbejdsløshedskassers økonomi og regnskabsvæsen m.v.
Bidraget  

 udgør  

 for hver måned 1/12 af det årlige beløb afrundet til nærmeste hele  

 kronebeløb.
Arbejdsgivernes del af ATP-bidraget for medlemmer, der  

 får udbetalt dagpenge eller godtgørelse ved deltagelse i erhvervsrettet  

 voksen-  

 og efteruddannelse § 4.  

  

 1/3  

 af bidraget efter § 1 for medlemmer, der får udbetalt dagpenge eller  

 godtgørelse ved deltagelse i erhvervsrettet voksen- og efteruddannelse,  

 betales  

 af arbejdsgivere, der er omfattet af § 17 a i lov om Arbejdsmarkedets  

 Tillægspension.
Bidraget finansieres gennem en modregning i  

 kompensationsbeløbet efter samme bestemmelse.
Arbejdsgivernes andel af  

 bidraget  

 nedrundes til nærmeste hele kronebeløb.
 Stk. 2.  

  

 Modregningsbeløbet, jf. stk. 1, fastsættes for et år ad gangen af  

 arbejdsministeren efter indstilling fra Arbejdsmarkedets Tillægspension på  

 grundlag af Direktoratet for Arbejdsløshedsforsikringens skøn over antallet  

 af  

 timer, der skal udbetales dagpenge eller godtgørelse ved deltagelse i  

 erhvervsrettet  

 voksen- og efteruddannelse for, jf. § 3, stk. 4.
 Stk. 3.  

  

 Modregningsbeløbet, jf. stk. 2, reguleres med et beløb, der svarer til  

 det  

 over-/underskud, de indbetalte bidrag har givet i forhold til det faktiske  

 bidrag, jf. stk. 1, i det senest afsluttede regnskabsår.
Stk. 4.  

  

 Modregningsbeløbet beregnes af Arbejdsmarkedets Tillægspension på grundlag af  

 de samlede ATP-bidrag, som er modtaget fra arbejdsgiveren i de 3-måneders  

 perioder, der gælder for beregning af kompensationsbeløbet, jf. § 17 a,  

 stk. 2, i lov om Arbejdsmarkedets Tillægspension.
Beløbet udgør årligt  

 det  

 af arbejdsministeren fastsatte bidrag for hver gang arbejdsgiveren indbetaler  

 et beløb, der svarer til årsbidraget efter § 15, stk. 1, i lov om  

 Arbejdsmarkedets Tillægspension.
Statens del af ATP-bidraget for medlemmer, der får  

 udbetalt uddannelsesgodtgørelse eller aktiveringsydelse § 5.  

  

 2/3  

 af bidraget efter § 1 for medlemmer, der får udbetalt  

 uddannelsesgodtgørelse eller aktiveringsydelse, betales af staten.
Statens  

 andel af bidraget beregnes som det dobbelte af medlemmets nedrundede  

 bidragsandel efter § 2, stk. 1.
Kapitel 2 Frivillig indbetaling af ATP-bidrag for  

 medlemmer af  

 arbejdsløshedskasser (Bidrag for medlemmer, der modtager overgangsydelse,  

 efterløn eller seniorydelse) Det samlede ATP-bidrag § 6.  

  

 Medlemmer,  

 som modtager overgangsydelse eller efterløn efter lov om  

 arbejdsløshedsforsikring m.v., eller seniorydelse efter lov om seniorydelse,  

 kan efter eget ønske betale bidrag til Arbejdsmarkedets Tillægspension i  

 perioder, hvor de modtager de nævnte ydelser, jf. dog § 14, stk. 3.
Stk. 2.  

  

 Der  

 indbetales bidrag for hver time, der udbetales overgangsydelse, efterløn  

 eller  

 seniorydelse for.
På grundlag af det årsbidrag, der er fastsat efter  

 § 15,  

 stk. 1, i lov om Arbejdsmarkedets Tillægspension, fastsætter bestyrelsen  

 for Arbejdsmarkedets Tillægspension et timebidrag.
Bidraget udgør 1,42 kr.  

 pr.  

 time.
Betingelser for frivillig indbetaling af ATP-bidrag § 7.  

  

 Medlemmer, der er omfattet af § 6, skal give arbejdsløshedskassen  

 skriftlig meddelelse, hvis de ønsker at betale bidrag til Arbejdsmarkedets  

 Tillægspension.
 Stk. 2.  

  

 Medlemmerne  

 har en gang om året mulighed for at ændre valg om betaling af bidrag til  

 Arbejdsmarkedets Tillægspension. Ændringen skal meddeles skriftligt til  

 arbejdsløshedskassen senest den 10. januar og har virkning fra den første  

 udbetalingsperiode i kalenderåret, jf. dog stk. 3.
 Stk. 3.  

  

 Medlemmer,  

 der overgår fra en til en anden af de i § 6, stk. 1, nævnte  

 ydelser,  

 har på overgangstidspunktet ret til at ændre valg om indbetaling af bidrag  

 til  

 Arbejdsmarkedets Tillægspension.
Medlemmets del af ATP-bidraget § 8.  

  

 1/2  

 af bidraget efter § 6 betales af det medlem, der får udbetalt  

 overgangsydelse, efterløn eller seniorydelse.
Medlemmets andel af bidraget  

 for  

 en uge eller en måned nedrundes til nærmeste hele kronebeløb.
 Stk. 2.  

  

 Arbejdsløshedskassen tilbageholder bidraget ved udbetaling af ydelsen.
Statens del af ATP-bidraget § 9.  

  

 1/2  

 af bidraget efter § 6 betales af staten.
Statens andel af bidraget for  

 en  

 uge eller en måned nedrundes til nærmeste hele kronebeløb.
Kapitel 3 Frivillig indbetaling af ATP-bidrag for  

 modtagere af  

 overgangsydelse eller efterløn, som ikke er medlemmer af en dansk  

 arbejdsløshedskasse § 10.  

  

 Personer, der i medfør af §§ 74 m, 75 f, stk. 3, og 75 m,  

 stk. 3, i lov om arbejdsløshedsforsikring m.v., modtager overgangsydelse  

 eller efterløn, og som ikke er medlemmer af en dansk arbejdsløshedskasse, kan  

 efter eget ønske betale bidrag til Arbejdsmarkedets Tillægspension i  

 perioder,  

 hvor de modtager de nævnte ydelser, jf. dog § 14, stk. 4.
 Stk. 2.  

  

 Reglerne i  

 § 6, stk. 2, og §§ 7-9 finder tilsvarende anvendelse.
Kapitel 4 Fælles bestemmelser ATP-bidragets opgørelse og overførsel til  

 Arbejdsmarkedets Tillægspension § 11.  

  

 Det samlede ATP-bidrag af de enkelte ydelser opgøres kvartalsvis af  

 Direktoratet for Arbejdsløshedsforsikringen på grundlag af kvartalsvise  

 indberetninger fra arbejdsløshedskasserne af tilbageholdte bidrag efter  

 § 2, stk. 2, og § 8, stk. 2. Opgørelsen sker på særskilte  

 SE-numre for 1)  

 	  

    

 dagpenge og godtgørelse  

 ved deltagelse i erhvervsrettet voksen- og efteruddannelse, 2)  

 	  

    

 uddannelsesgodtgørelse  

 og aktiveringsydelse, og 3)  

 	  

    

 efterløn,  

 overgangsydelse og seniorydelse.
Stk. 2.  

  

 Det samlede  

 bidrag overføres fra Direktoratet for Arbejdsløshedsforsikringens konto i  

 Danmarks Nationalbank til Arbejdsmarkedets Tillægspension senest den 14. i  

 måneden efter hvert kvartals udløb.
For bidraget, der skal overføres i januar  

 måned, er sidste rettidige indbetalingsdag dog den 20. januar.
Stk. 3.  

  

 Arbejdsløshedskassernes  

 opgørelser skal være indberettet til Direktoratet for  

 Arbejdsløshedsforsikringen senest den 10. i måneden efter hvert kvartals  

 udløb.  

 Hvis direktoratet på grund af for sen indberetning fra en kasse ikke kan  

 overføre bidrag fra denne kasse rettidigt, ifalder kassen ansvaret for  

 betaling  

 af renter for forsinket indbetaling.
Renten opkræves af Arbejdsmarkedets  

 Tillægspension og udgør 1 1/2 pct. af det samlede bidrag for hver påbegyndt  

 måned regnet fra kvartalets udløb.
Arbejdsløshedskassernes indberetning til Arbejdsmarkedets  

 Tillægspension § 12.  

  

 Arbejdsløshedskasserne indberetter en gang om året på de i § 11,  

 stk. 1, nævnte SE-numre til Arbejdsmarkedets Tillægspension det samlede  

 ATP-bidrag, jf. §§ 1, 6 og 10, der er indbetalt for hver  

 ydelsesmodtager.  

 Indberetningen sker på den årlige indberetningsseddel til Told- og  

 Skatteregionen, som videresender oplysningerne til Arbejdsmarkedets  

 Tillægspension.
Tilbagebetaling af ATP-bidrag § 13.  

  

 Hvis en ydelsesmodtager skal tilbagebetale en ydelse, der er modtaget med  

 urette, skal indbetalte ATP-bidrag af denne ydelse overføres fra  

 Arbejdsmarkedets Tillægspension til Direktoratet for  

 Arbejdsløshedsforsikringens konto i Danmarks Nationalbank.
Beløb, der er  

 mindre  

 end fuldt ATP-bidrag for en uge, tilbagebetales ikke.
 Stk. 2.  

  

 Tilbagebetalt bidrag i relation til dagpenge og godtgørelse ved deltagelse i  

 erhvervsrettet voksen- og efteruddannelse indgår i reguleringen efter  

 § 3,  

 stk. 5, og § 4, stk. 3.
 Ikrafttræden m.v.
 § 14.  

  

 Bekendtgørelsen træder i kraft den 1. januar 2001.
Stk. 2.  

  

 Samtidig  

 ophæves bekendtgørelse nr. 592 af 22. juni 2000 om indbetaling af ATP-bidrag  

 for medlemmer af arbejdsløshedskasser m.fl.
Bekendtgørelsen finder dog  

 fortsat  

 anvendelse på kursusgodtgørelse og praktikydelse.
 Stk. 3.  

  

 For  

 medlemmer af arbejdsløshedskasser for selvstændige erhvervsdrivende gælder  

 § 6, stk. 1, kun for ydelser, der udbetales i perioden fra den 1.  

 juli 1999 til den 31. december 2001.
 Stk. 4.  

  

 For  

 personer, som ikke er medlemmer af en dansk arbejdsløshedskasse, og hvor  

 ydelsen udbetales af arbejdsløshedskasser for selvstændige erhvervsdrivende,  

 gælder § 10, stk. 1, kun for ydelser, der udbetales i perioden fra  

 den 1. juli 2000 til den 31. december 2001.
