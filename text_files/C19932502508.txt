 Erstatter: FKOBST Ø.607-5, JUN 1989.
INDLEDNING 1. Nærværende bestemmelse angiver de retningslinier  

 m.m., der er fastsat for kontrol af forsvarets, herunder hjemmeværnets  

 forvaltning af materiel og forsyninger, i det følgende benævnt  

 forsyningsforvaltningskontrol.
FORMÅL 2. Forsyningsforvaltningskontrollen har til formål at  

 sikre, at der inden for området materiel- og forsyningsforvaltning opnås  

 bedst mulig udnyttelse af de rådige ressourcer, og at forvaltningen sker  

 under overholdelse af gældende bestemmelser.
 Kontrollen skal herunder tilsikre, at forvaltningen tilgodeser tjenstlige  

 behov, kravene om effektivitet og den offentlige forvaltnings regnskabs- og  

 revisionsmæssige krav.
 3. Forsyningsforvaltningskontrollen indgår som en  

 integreret del af styringsfunktionerne i forsvaret.
 Ansvaret for udøvelsen af forsyningsforvaltningskontrollen indgår i  

 chefsansvaret på alle forvaltningsniveauer:
- Det overordnede planlæggende niveau (niveau I), - det centralforvaltende niveau (niveau II), - det lokalforvaltende niveau (niveau III) og - det brugende niveau.
4. Den overordnede styring af  

 forsyningsforvaltningskontrollen udøves af Forsvarskommandoen (FKO) og  

 Hjemmeværnskommandoen (HJK) inden for respektive myndighedsområder.
HJK  

 udfører den centrale forsyningsforvaltningskontrol inden for sit  

 myndighedsområde.
Materielkommandoerne (MAK) har det faglige ansvar for  

 udøvelsen af den centrale forsyningsforvaltningskontrol inden for respektive  

 område, idet udførelse af forvaltningsinspektion (jf.
TILLÆG A) helt eller  

 delvis vil kunne delegeres til parkområder, flådestationer og flyvestationer  

 samt Luftværnsgruppen og Kontrol- og Varslingsgruppen.
 Hærens Materielkommando (HMAK) har ansvaret for den centrale  

 forsyningsforvaltningskontrol ved værnsfælles skoler og myndigheder (jf.  

 TILLÆG A).
 Følgende retningslinier skal dog følges:
a.
Inspektion ved materielkommandoernes underlagte myndigheder udøves  

 efter direktiv fra pågældende MAK.
b.
A- og B-inspektioner (jf.
TILLÆG A) ved forvaltende myndigheder og  

 brugende enheder udføres af respektive MAK, henholdsvis HJK, eller udføres  

 efter direktiv fra disse.
c.
C-inspektion udføres af respektive MAK, henholdsvis HJK.
 FKO, Forsvarets Interne Revision (FIR) og Rigsrevisionen (RR) kan lade sig  

 repræsentere ved en forvaltningsinspektion.
5. Myndigheder m.fl., - der er tillagt  

 forsyningsforvaltningskontrolansvar for et område - skal etablere de fornødne  

 kontrolsystemer samt udgive nærmere bestemmelser m.v. for kontroludøvelsen  

 inden for det pågældende område (jf.
TILLÆG A, B, C, D og E).
 Arkivering af relevante regnskabsbilag m.v. skal finde sted på en sådan  

 måde, at dokumentation af materielbevægelser kan fremvises inden for en  

 løbende periode af 5 kalenderår.
 Dokumenter, der udelukkende indeholder edb-udskrevne data, vil principielt  

 kunne erstattes af elektroniske opbevaringsmidler, (f.eks. disketter), idet  

 det forudsættes, at alle relevante referencer og data bibeholdes.
 Blanketter, der f.eks. indeholder signaturer i forbindelse med godkendelse  

 eller lignende, vil ikke umiddelbart kunne erstattes af elektroniske  

 opbevaringsmidler.
 Der bør således foreligge referencer og data m.v., der gør det muligt at  

 følge behandlingen af en transaktion fra kilden til den endelige registrering  

 på en lagerkonto, eller omvendt at følge transaktionen tilbage til kilden.
Særlige kontrolforanstaltninger må kun iværksættes a. hvis der er fastsat særlige krav herom, eller b. når der er sikkerhed for eller begrundet formodning om, at kontrol kan  

 udføres med et rimeligt resultat i forhold til de medgåede ressourcer.  

 Resultatet af kontrollen skal være direkte målelig eller have forebyggende  

 virkning, herunder positiv psykologisk virkning.
FORSYNINGSFORVALTNINGSKONTROLLENS FUNKTIONER 6. Forsyningsforvaltningskontrol omfatter a. administrative kontrolforanstaltninger og b. beholdningskontrol.
7. Administrative kontrolforanstaltninger består af kontrol med  

 tilrettelæggelse og udførelse af de enkelte forvaltningsfunktioner, herunder a. tilrettelæggelse af administrative forretningsgange i  

 forsyningsforvaltningen således, at de indbyrdes sammenhænge mellem de  

 enkelte standardprocedurer i størst muligt omfang virker som kontrol for  

 forvaltningsfunktionernes fulde og korrekte udførelse, b. vurdering af gennemførte handlinger(dispositionsgrundlag,  

 handlingsforløb og registrering m.v.), og c. vurdering af forholdet mellem indsats og udbytte, herunder  

 kontrolfunktioners og -metoders rationalitet og lønsomhed set i lyset af en  

 løbende prioritering af anvendelsen af den samlede kontrolkapacitet.
 8. Beholdningskontrollen omfatter følgende hovedfunktioner:
a.
Mønstring af tildelte/udlånte forsyningsgenstande.
b.
Optælling af lagerbeholdning.
c.
Registreringskontrol.
d.
Fordelingskontrol.
e.
Forbrugskontrol.
f.
Tilstandskontrol.
g.
Magasineringskontrol.
h.
Driftskontrol.
i.
Vedligeholdelseskontrol.
j.
Teknisk sikkerhedskontrol.
 9. Mønstring betegner kontrollen med, at tildelte og/eller udlånte  

 forsyningsgenstande/-sæt forefindes ved brugende enheder og brugere.  

 Kontrollen gennemføres på grundlag af norm- og beholdningslister,  

 udlånskvitteringer m.v.
 10. Optælling betegner kontrollen ved forsyningsinstallationer og  

 forvaltende myndigheder med, at der er overensstemmelse mellem fysiske  

 lagerbeholdninger og registrerede beholdningstal.
11. Registreringskontrol omfatter kontrol med, at a. registreringsforskrifterne er fyldestgørende, b. registreringerne er tilrettelagt og gennemført i overens- stemmelse med  

 gældende forskrifter, c. påbudte materielregnskaber er a jour og korrekt førte, d. posteringer, herunder berigtigelse af uoverensstemmelser, der er  

 konstateret under beholdningskontrollen, er dokumen- teret med gyldigt bilag.
12. Fordelingskontrol omfatter kontrol med, at a. bestemmelser om forsynings- og udrustningsmængder (art og antal), der  

 er fastsat i fordelingsnormer, organisations- skemaer o.l. overholdes, b. udleveringer og udlån kun finder sted i overensstemmelse med gældende  

 bestemmelser.
13. Forbrugskontrol omfatter kontrol med, at a. forbruget er sket til rette formål og i overensstemmelse med gældende  

 bestemmelser, b. forbruget er sket under hensyntagen til forsvarlig økonomi.
14. Tilstandskontrol omfatter a. visuel kontrol af vedligeholdelsestilstand for oplagte  

 forsyningsgenstande/-sæt og b. kontrol med, at defekte forsyningsgenstande ombyttes,  

 kasseres/genanskaffes i overensstemmelse med fastsatte regler.
15. Magasineringskontrol omfatter kontrol af a. magasineringsforskrifternes overholdelse, b. magasinernes egnethed til oplægning, herunder adgangsforhold m.v., og c. magasinernes sikkerhedsanordninger. (Låsesystem, afmærkninger m.m.).
16. Driftskontrol omfatter a. vurdering af udnyttelse af rådige ressourcer, b. kontrol af tilrettelæggelse og gennemførelse af lokale indkøb,  

 tjenesteydelser, afhændelser m.v., og c. kontrol med udnyttelse af gældende rammeaftaler o.lign.
17. Vedligeholdelseskontrol omfatter a. kontrol af vedligeholdelsestjenestens tilrettelæggelse og udførelse, og b. kontrol af vedligeholdelsesstandard af materiel og for- syninger, 18. Teknisk sikkerhedskontrol omfatter kontrol af, at de forvaltende  

 myndigheder opfylder arbejdstilsynets bestemmelser samt gældende love  

 vedrørende de sikkerhedsmæssige krav.
FORSYNINGSFORVALTNINGSKONTROLLENS UDØVELSE 19. Forsyningsforvaltningskontrollens enkelte  

 funktioner varetages efter respektive MAK henholdsvis HJK bestemmelse a. dels lokalt af brugende enheder, forvaltende myndigheder og  

 forsyningsinstallationer, og b. dels centralt af MAK og HJK jf. dog pkt. 4.
20. Ved MAK og HJK etablering af de fornødne  

 kontrolsystemer samt udgivelse af nærmere bestemmelser m.v. for  

 forsyningsforvaltningskontrollens udøvelse - herunder fastsættelse af  

 opgavefordeling mellem den lokale og den centrale kontrol - skal det påses, at a. den lokale og den centrale kontrol tilsammen dækker de forsvaret  

 påhvilende kontrolfunktioner samtidig med, at utilsigtet dobbeltkontrol  

 undgås, b. ansvaret for de enkelte kontrolfunktioners udøvelse klart placeres, c. omfanget af kontrolforanstaltningerne og de til kontrollens udførelse  

 forbrugte ressourcer står i rimeligt forhold til kontrollens betydning for  

 forsvaret og for staten, og d. de i TILLÆG A, B, C og D anførte minimumskrav tilgodeses.
RAPPORTERING 21. Rapportering gennemføres som anført i TILLÆG G.
SAGSBEHANDLENDE AFDELING 22. Kontrolstabens Inspektionsafdeling (KTI) er  

 sagsbehandlende afdeling.
 Telefonisk henvendelse til 42 89 22 55, lokal 3703.
EB N.K.
SKOV generalmajor Chef for Kontrolstaben Fordeling: Standardfordeling.
TILLÆG A FORVALTNINGSTILSYN GENERELT 1. Ansvar.
Den enkelte materielkommando henholdsvis Hjemmeværnskommandoen har, for så vidt angår materiel og forsyninger under disse myndigheders  

 faglige ansvarsområde, ansvaret for udøvelsen af den centrale  

 forsyningsforvaltningskontrol.
Kontrol vedrørende bygningsfaglige tilsyn, etablissementsdrift og ejendomsforvaltning foretages af Forsvarets Bygningstjeneste og Forsvarets Forvaltningsinspektør.
2. Den centrale forsyningsforvaltningskontrol udøves  

 bl.a. gennem forvaltningstilsyn.
FORVALTNINGSTILSYN 3. Forvaltningstilsyn er betegnelsen for tilsyn med  

 den samlede forvaltning af materiel og forsyninger ved forsvarets  

 forsyningsinstallationer, forvaltende myndigheder og brugende enheder.  

 Forvaltningstilsynsvirksomheden udøves gennem a. informationsindsamling og -bearbejdning og b. forvaltningsinspektion.
 Informationsindsamling og -bearbejdning baseres på udnyttelse af  

 rapporteringssystemer, der er etableret/etableres til andre formål  

 (styringsformål), idet kontrolfunktionerne gennem udvælgelse af data vil  

 kunne få tilgodeset deres væsentlige informationsbehov.
 Forvaltningsinspektioner tilrettelægges under hensyntagen til de  

 forskelligartede situationsbestemte behov.
 4. Der skelnes mellem 3 inspektionsformer: A-, B- og  

 C-inspektioner.
a.
A-inspektion er varslet inspektion, som tilstræbes gennemført med  

 passende intervaller ved samtlige forsyningsinstallationer, forvaltende  

 myndigheder og brugende enheder inden for en rimelig tidsramme.
A-inspektion omfatter Der udarbejdes nærmere retningslinier for inspektionernes afholdelse,  

 herunder for forsyningsinstallationers, forvaltende myndigheders og enheders  

 pligt til forud for eftersynenes afholdelse at tilrettelægge og forberede  

 dele af eftersynene.
Kontroloptællinger af lagerbeholdninger bør i videst mulig omfang  

 gennemføres som stikprøvevise optællinger efter statistiske metoder, og mere  

 omfattende kontroloptællinger/foranstaltninger koncentreres om - klassificerede genstande, - farlige genstande, - operativt/teknisk kontrollerede genstande, - høj-værdi genstande, og - »souvenir«-prægede genstande.
b.
B-inspektion er inspektion, hvis dybde og bredde planlægges ud fra de  

 foreliggende omstændigheder i de enkelte tilfælde.
Inspektionens formål er B-inspektioner kan alt efter omstændighederne være varslede eller  

 uvarslede inspektioner.
c.
C-inspektion, der altid er uvarslet inspektion, initieres på grundlag  

 af viden eller underbyggede formodninger om manglende  

 forvaltningseffektivitet, uregelmæssigheder m.m. hidrørende fra PLANLÆGNING 5. Planer/terminer for materielkommandoens  

 forvaltningsinspektioner forhandles med den niveau II-myndighed, som den  

 inspicerede myndighed/enhed er underlagt.
 Planlagte (varslede) forvaltningsinspektioner indføjes i de årlige  

 inspektionsoversigter, der jf. ref. f. skal udarbejdes og tilsendes  

 Forsvarskommandoen og berørte myndigheder.
 Forsvarskommandoen skal forud (evt. telefonisk) orienteres om alle  

 uvarslede forvaltningsinspektioner, der gennemføres ved niveau II- eller  

 niveau III-myndigheder.
 Hjemmeværnskommandoen orienterer tilsvarende berørte myndigheder om  

 planlagte forvaltningsinspektioner.
RAPPORTERING 6. Materielkommandoerne rapporterer i henhold til  

 herom fastsatte bestemmelser, jf.
TILLÆG G.
TILLÆG B KONTROL AF BEHOLDNINGER VED FORSYNINGSINSTALLATIONER GENERELT 1. De primære funktioner for kontrolforanstaltninger  

 ved en forsyningsinstallation er a. optælling af lagerbeholdninger og b.  

 berigtigelse af uoverensstemmelser.
 Chefen for forsyningsinstallationen, jf. definitionerne i TILLÆG F, har  

 ansvaret for udøvelsen af disse kontrolforanstaltninger.
FORMÅL 2. Optælling af lagerbeholdninger foretages med  

 henblik på at konstatere, om der er overensstemmelse mellem de fysiske og de  

 registrerede beholdninger.
I forbindelse med optælling foretages a. tilstandskontrol samt b.  

 magasineringskontrol, jf. nærværende bestemmelses pkt. 14 og 15.
OMFANG 3. De nærmere regler for optællingernes omfang  

 fastsættes af respektive materielkommandoer, idet optællinger normalt  

 gennemføres som stikprøvevise optællinger, der i løbet af en periode dækker  

 det totale område.
 Herudover kan der ved forsyningsinstallationer for enkelte grupper af  

 forsyningsgenstande iværksættes andre kontrolforanstaltninger alt efter den  

 pågældendes materielkommandos og/eller chefen for forsyningsinstallationens  

 nærmere bestemmelse.
4. Ved kontrollens tilrettelæggelse skal der drages  

 størst mulig fordel af edb-baserede automatiske optællingsprocedurer.
Der må  

 ikke sideløbende med den automatiske beholdningsregistrering føres manuelle  

 regnskaber ved forsyningsinstallationen.
ORGANISATION 5. Såfremt personel ikke særskilt er tilkommanderet  

 hertil, udpeges blandt ansat personel en eller flere kontrolgrupper bestående  

 af mindst 2 personer, der på chefens vegne skal varetage gennemførelse af  

 beordrede kontrolfunktioner vedrørende forsyningsinstallationens  

 beholdninger.
 Der udarbejdes en skriftlig instruks for kontrolgruppens virksomhed.
 Ved optælling af områder, hvor særlig fagkundskab kræves eller er  

 ønskelig, kan der, efter chefen for forsyningsinstallationens nærmere  

 bestemmelse, tilføres kontrolgruppen fornøden sagkyndig bistand.
 Til kontrolgruppen må der ikke udpeges personel, der har beholdningsansvar  

 for de beholdninger, som er omfattet af kontrollen, og som hovedregel må  

 kontrolgruppens personel ikke være umiddelbart foresat for eller undergivet  

 de personer, der har beholdningsansvaret.
Chefen for forsyningsinstallationen skal tilsikre, at en tildelt  

 personkode til et EDB-system (f.eks.
MILLAG, MATREGN o.lign.) for  

 kontrolgruppens personel kun giver adgang til forespørgsler, men ikke til  

 registerændringer.
 6. Kontrolgruppen udarbejder oversigt over gennemførte  

 kontrolforanstaltninger og konstaterede uregelmæssigheder.
 Oversigten forelægges chefen for forsyningsinstallationen til godkendelse.
AFVIKLING AF UOVERENSSTEMMELSER 7. Chefen for forsyningsinstallationen skal søge at  

 klarlægge årsagerne til eventuelle uoverensstemmelser, herunder søge at  

 placere ansvaret, samt foranledige, at uoverensstemmelserne berigtiges, jf.  

 TILLÆG E.
RAPPORTERING 8. Chefen for forsyningsinstallationen indberetter til  

 respektive materielkommando om såvel gennemførte kontrolforanstaltninger som  

 konstaterede uoverensstemmelser m.v. i henhold til materielkommandoens  

 fastsatte bestemmelser, jf.
TILLÆG G.
ØVRIGT 9. Forsyningsgenstande/-sæt, der er i brug ved  

 forsyningsinstallationen, er underkastet bestemmelserne om mønstring, jf.  

 TILLÆG D.
TILLÆG C KONTROL AF BEHOLDNINGER VED FORVALTENDE MYNDIGHEDER GENERELT 1. De primære funktioner for kontrolforanstaltninger  

 ved en forvaltende myndighed er a. optælling af lagerbeholdninger og b.  

 berigtigelse af uoverensstemmelser.
 Chefen for den forvaltende myndighed har ansvaret for udøvelsen af disse  

 kontrolforanstaltninger.
FORMÅL 2. Optælling af lagerbeholdninger foretages med  

 henblik på at konstatere, om der er overensstemmelse mellem de fysiske og de  

 registrerede beholdninger.
I forbindelse med optælling foretages a. registreringskontrol, b. fordelingskontrol, c. forbrugskontrol, d. tilstandskontrol og e. magasineringskontrol, jf. denne bestemmelses pkt. 11 til 15, og idet der tillige foretages f. vedligeholdelseskontrol og g. teknisk sikkerhedskontrol, jf. denne bestemmelses pkt. 17 og 18.
OMFANG 3. De nærmere regler for optællingernes omfang  

 fastsættes af respektive materielkommandoer, idet optællinger normalt  

 gennemføres som stikprøvevise optællinger, der i løbet af en periode dækker  

 det totale område.
Total eller partiel optælling kan beordres gennemført af den forvaltende  

 myndigheds chef og/eller materielkommando henholdsvis Hjemmeværnskommandoen.
For etablissementsmateriel henvises endvidere til FKOBST SUP 610-1 KAP 11.
ORGANISATION 4. Chefen for en forvaltende myndighed udpeger blandt  

 ansat personel en optællingskommission.
Denne skal bestå af mindst 2  

 personer, som normalt ved siden af anden tjeneste på chefens vegne skal varetage gennemførelse af de beordrede kontrolfunktioner vedrørende  

 den forvaltende myndigheds beholdninger.
 Der udarbejdes en skriftlig instruks for optællingskommissionens  

 virksomhed.
 Ved optælling af områder, hvor særlig fagkundskab kræves eller er  

 ønskelig, kan der, efter chefen for den forvaltende myndigheds nærmere  

 bestemmelse, tilføres optællingskommissionen fornøden sagkyndig bistand.
Til optællingskommissionen må der ikke udpeges personel, der har  

 beholdningsansvar for eller har regnskabsmæssige funktioner i forbindelse med  

 de beholdninger, som der skal kontrolleres.
Som hovedregel må kommissionens  

 personel ikke være umiddelbart foresat for eller undergivet de personer, der  

 har beholdningsansvar eller regnskabsmæssige funktioner.
 5. Optællingskommissionen udarbejder referat over  

 gennemførte optællinger og eventuelt konstaterede  

 uregelmæssigheder/uoverensstemmelser.
 Referatet forelægges chefen for den forvaltende myndighed til godkendelse.
AFVIKLING AF UOVERENSSTEMMELSER Chefen for den forvaltende myndighed skal søge at klarlægge årsagerne til  

 eventuelle uoverensstemmelser, herunder søge at placere ansvaret, samt  

 foranledige, at uoverensstemmelserne berigtiges, jf.
TILLÆG E.
RAPPORTERING 7. Chefen for den forvaltende myndighed  

 indberetter/rapporterer i henhold til respektive materielkommandos fastsatte  

 bestemmelser, jf.
TILLÆG G.
For hjemmeværnets vedkommende fastsættes  

 indberetning/rapportering af Hjemmeværnskommandoen.
ØVRIGT 8. Forsyningsgenstande/-sæt, der er i brug ved den  

 forvaltende myndighed, er underkastet bestemmelserne om mønstring, jf.
TILLÆG  

 D.
TILLÆG D KONTROL AF BEHOLDNINGER VED BRUGENDE ENHEDER GENERELT 1. Kontrolforanstaltninger ved en brugende enhed  

 omfatter a. mønstring af beholdningsregistrerede forsyningsgenstande/-sæt, b.  

 kontrol af beholdningsregistreringen og c. forbrugskontrol.
 Chefen for/lederen af den brugende enhed har ansvaret for udøvelsen af  

 disse kontrolforanstaltninger samt efterforskning og udligning af  

 uoverensstemmelser.
FORMÅL 2. Mønstring af beholdningsregistrerede  

 forsyningsgenstande/-sæt foretages med henblik på at konstatere tilstedeværelsen og den almene  

 vedligeholdelsestilstand.
OMFANG 3. De nærmere regler for mønstringers omfang  

 fastsættes af respektive materielkommando henholdsvis Hjemmeværnskommandoen,  

 idet mønstringer gennemføres som totale, partielle eller stikprøvevise  

 mønstringer.
Forsyningsgenstande, som er omfattet, af mønstringer skal almindeligvis  

 mønstres mindst en gang i løbet af en periode på 1 år.
Mønstringen kan  

 eventuelt gennemføres i form af partielle mønstringer, der ved den enkelte  

 beholdningsansvarlige foranstaltes gennemført på en sådan måde, at de  

 partielle mønstringer tilsammen omfatter alt materiel.
 Totalmønstring foretages altid i forbindelse med omskiftning af  

 beholdningsansvarligt personel og skal omfatte det materiel, som personellet  

 i beholdningsmæssig henseende har ansvaret for.
 Mønstringer af særligt udpeget materiel kan foretages efter  

 chefens/lederens nærmere bestemmelse, eller hvor ønsket om særlig kontrol er  

 aktuelt.
 For hjemmeværnets vedkommende omfatter beholdningskontrollen mønstringer  

 og forbrugskontrol i henhold til de af Hjemmeværnskommandoen udgivne  

 bestemmelser.
4. Ved kontrol af beholdningsregistreringen  

 undersøges, om alle materielbevægelser er registrerede.
Det kontrolleres  

 ligeledes, om regnskabet er anlagt, således at der skabes et samlet overblik  

 over den brugende enheds forsyningssituation.
Der skal opbevares dokumentation i foreskrevet omfang for alle materielbevægelser.
 5. Ved forbrugskontrol undersøges, om forbruget er  

 sket til rette formål og i overensstemmelse med gældende bestemmelser samt  

 under hensyntagen til forsvarlig økonomi.
ORGANISATION 6. Enhver chef for/leder af en brugende enhed har  

 beholdningskontrolansvar for det materiel, som forvaltes og anvendes inden  

 for dennes tjenesteområde.
 Chefen/lederen skal udgive fornødne supplerende ordrer og/eller  

 detailbestemmelser, således at enhver beholdningsansvarlig er i stand til at  

 udføre de pligter i forbindelse med forvaltningen, som er omfattet af  

 ansvaret.
Chefen for/lederen af en brugende enhed udpeger blandt egnet personel de  

 personer, som skal udføre mønstringer.
Disse personer må ikke have  

 beholdningsansvar eller regnskabsmæssige funktioner for den del af  

 beholdningerne, der skal mønstres.
 7. Resultatet af foretagne mønstringer registreres  

 efter respektive materielkommandos henholdsvis Hjemmeværnskommandoens  

 bestemmelse.
 Mønstringsdokumenterne forelægges enhedens chef/leder til kontrol og  

 underskrift en gang månedlig eller umiddelbart efter mønstringens afslutning.
AFVIKLING AF UOVERENSSTEMMELSER 8. Enhedens chef/leder skal søge at klarlægge  

 årsagerne til eventuelle uoverensstemmelser, herunder søge at placere  

 ansvaret, samt foranledige, at uoverensstemmelserne udlignes, jf.
TILLÆG E.
RAPPORTERING 9. Enhedens chef/leder indberetter/rapporterer i  

 henhold til respektive materielkommandos fastsatte bestemmelser, jf.
TILLÆG  

 G.
 For hjemmeværnets vedkommende foretages indberetning til den forvaltende  

 myndighed i henhold til de af Hjemmeværnskommandoen udgivne bestemmelser.
TILLÆG E TAB OG BESKADIGELSE AF FORSYNINGSGENSTANDE/-SÆT GENERELT 1. Nærværende TILLÆG omhandler de administrative  

 forhold i sager vedrørende tab og beskadigelse af forsyningsgenstande i  

 forsvaret.
Det heri anførte ændrer intet ved de af Forsvarskommandoen,  

 Hjemmeværnskommandoen og materielkommandoer m.fl. udsendte bestemmelser om  

 udfærdigelse af særlige indberetninger og særlige forholdsregler bl.a. ved a. færdselsuheld, b. bortkomst af skydevåben, c. bortkomst af ammunition, d. uheld indtruffet p.g.a. fejlfunktionering eller fejl ved våben eller  

 ammunition, e. skader på forsvarets bygninger, anlæg og installationer, f. tab af forsyningsgenstande/-sæt som følge af brand, g. havari af skibs- og flymateriel.
 De respektive materielkommandoer udarbejder i tilknytning hertil fornødne  

 supplerende bestemmelser vedrørende forretningsgange m.m..
OMFANG 2. Hvor der i dette TILLÆG er tillagt chefer m.fl.  

 beføjelser til afgørelse af tab og skader i den enkelte sag, forstås i det  

 følgende tab eller beskadigelser af en eller flere forsyningsgenstande/- sæt  

 ved en og samme hændelse.
 Som hændelser anses - ud over de rent øjebliksbetonede - udførelse af  

 tjenstlige hverv af kortere varighed, f.eks. uddannelsesog øvelsesaktivitet,  

 idet en hændelse betragtes som afsluttet, når rimelig mulighed for  

 konstatering af tabet eller skaden er til stede.
 En mønstring eller optælling skal i denne forbindelse betragtes som en  

 hændelse, og konstaterede tab eller skader skal følgelig afvikles som en sag.
 3. Erstatningsansvar med hjemmel i ref. c. (lov om  

 erstatningsansvar) kan kun gøres gældende, og da som hovedregel altid,  

 såfremt bortkomst eller beskadigelse kan tilskrives en med forsæt eller grov  

 uagtsomhed begået tilsidesættelse af gældende bestemmelser for brug og/eller  

 opbevaring af forsyningsgenstande/-sæt eller er sket ved anden tilsvarende  

 uforsvarlig handlemåde.
OPGAVER OG BEFØJELSER 4. Chefen for en brugende enhed bemyndiges til at afgøre sager vedrørende  

 tab eller beskadigelse af forsyningsgenstande/-sæt, såfremt det samlede beløb  

 i den enkelte sag, beregnet efter katalogpris/reparationsudgift, ikke  

 overstiger kr. 5.000. Kan tabs- eller skadevolderen ikke vedgå en foreholdt  

 erstatningspligt, eller finder chefen, at erstatningsansvaret er tvivlsomt,  

 eller overstiger det samlede beløb i den enkelte sag kr. 5.000, fremsendes  

 sagen til nærmest højere enhed/myndighed med motiveret indstilling om sagens  

 afgørelse.
For hjemmeværnets vedkommende følges fremgangsmåden, som anført i  

 de af Hjemmeværnskommandoen udgivne bestemmelser.
5. Chefen for nærmest højere enhed/myndighed bemyndiges til at afgøre  

 sager vedrørende tab eller beskadigelse af forsyningsgenstande/-sæt, såfremt  

 det samlede beløb i den enkelte sag, beregnet efter  

 katalogpris/reparationsudgift, ikke overstiger kr. 15.000. Kan tabs- eller  

 skadevolderen ikke vedgå en foreholdt erstatningspligt, eller finder chefen,  

 at erstatningsansvaret er tvivlsomt, eller overstiger det samlede beløb i den  

 enkelte sag kr. 15.000, fremsendes sagen til vedkommende rettergangschef med  

 motiveret indstilling om dens afgørelse.
For hjemmeværnets vedkommende er  

 chefen for et hjemmeværnsdistrikt eller en hjemmeværnsenhed på tilsvarende  

 niveau bemyndiget til at afgøre sager vedrørende tab eller beskadigelse af  

 forsyningsgenstande/-sæt, som anført i de af Hjemmeværnskommandoen udgivne  

 bestemmelser.
6. Rettergangschefen og andre særligt udpegede chefer, herunder chefer for  

 hjemmeværnets forvaltende myndigheder, bemyndiges til at afgøre forelagte  

 sager vedrørende tab eller beskadigelse af forsyningsgenstande/SÆT.
Til brug  

 herfor kan der indhentes udtalelser fra den relevante materielkommando  

 og/eller auditør.
Pålægges det herunder den ansvarlige at erstatte  

 tabet/skaden, skal denne gøres opmærksom på, at der er adgang til at få sagen  

 forelagt Forsvarskommandoen/Hjemmeværnskommandoen.
Udtrykkes der ønske herom,  

 kan eventuel lønindholdelse eller betaling for tabet/skaden ikke påbegyndes,  

 før Forsvarskommandoens/Hjemmeværnskommandoens accept af den trufne afgørelse  

 foreligger.
 7. De nævnte chefer kan kun kræve, at den ansvarlige  

 betaler erstatning i det omfang, det findes rimeligt under hensyn til den  

 udviste skyld, skadens størrelse, den ansvarliges stilling samt  

 omstændighederne i øvrigt.
 Sager, hvor det skønnes, at ansvaret bør lempes, forelægges  

 rettergangschefen, der træffer afgørelse, eventuelt efter indhentet udtalelse  

 fra auditør.
 8. Materielkommandoen definerer nærmere hvilke  

 enheder, der jf. pkt. 4 og 5 skal betegnes som brugende enheder, henholdsvis  

 nærmest højere enhed/myndighed.
ERSTATNINGSBELØB 9. Tabssager.
Forsvarets erstatningskrav skal principielt modsvare det  

 lidte tab.
Det vil i praksis kunne beregnes som den omhandlede genstands  

 katalogpris med fradrag af en passende afskrivning i forhold til  

 anskaffelsestidspunkt, slid m.v.
 De nærmere retningslinier for beregning af eventuel afskrivning fastsættes  

 af pågældende materielkommando.
 Materielkommandoen pålægges at udgive og ajourføre særlig prisliste over  

 forsyningsgenstande/-sæt, der hyppigt er underkastet tab og beskadigelse, og  

 hvor den i MILLAG angivne pris ikke kan anvendes som udtryk for  

 genanskaffelsesprisen.
10. Skadesager.
Forsvarets erstatningskrav skal i skadesager principielt  

 modsvare det lidte tab.
Det vil i praksis kunne ansættes til  

 reparationsudgiften, med mindre denne overstiger genstandens værdi  

 umiddelbart før beskadigelsen.
I så fald fastsættes erstatningsbeløbets  

 størrelse til den nedskrevne værdi.
LØNINDHOLDELSE OG FRIVILLIGT FORLIG 11. Hvor afgørelsen af sagen resulterer i pålagt  

 erstatningspligt, gives der i forbindelse med sagens afgørelse tabs- eller  

 skadevolderen orientering om, hvorledes erstatningsbeløbet vil blive  

 indeholdt.
I tilfælde, hvor erstatningsbeløb ikke kan forventes indeholdt i løn eller  

 andet tilgodehavende, bør der straks søges indgået forlig med skyldneren om  

 gældens betaling.
Frivillige forlig skal forrentes med en årlig rente  

 svarende til den til enhver tid fastsatte officielle diskonto + 5%. Vil  

 skyldneren ikke underskrive et sådant frivilligt forlig, og finder  

 rettergangschefen ikke tilstrækkeligt grundlag for at afskrive restgælden,  

 fremsendes sagen til Forsvarskommandoen.
For hjemmeværnets vedkommende følges  

 fremgangsmåden, som anført i de af Hjemmeværnskommandoen udgivne  

 bestemmelser.
REGULERING AF BEHOLDNINGER 12. Genrekvirering af tabtgåede  

 forsyningsgenstande/-sæt skal ikke afvente sagens endelige afgørelse.
 Ajourføring af berørte beholdningsregnskaber iværksættes snarest efter, at  

 tabet er konstateret.
REFUSION 13. Kommer forsyningsgenstande/-sæt, der har været  

 tabtgået, og for hvilke der er betalt erstatning, atter til veje, drages der omsorg for, at  

 erstatningsbeløbet tilbagebetales den erstatningspligtige, såfremt det kan  

 sandsynliggøres, at genstanden hidrører fra den bestemte erstatningssag.  

 Denne refusion kan begrænses i forhold til den eventuelle værdiforringelse,  

 der måtte være indtruffet under bortkomsten.
 Genfundne forsyningsgenstande/-sæt optages i materielregnskabet ved en  

 brugende enhed, henholdsvis i beholdningsregnskabet ved en  

 forsyningsinstallation/forvaltende myndighed.
RAPPORTERING 14. Særlig indberetning/rapportering i forbindelse med  

 tabs- og skadessager foretages i henhold til herom fastsatte bestemmelser for  

 det enkelte område.
TILLÆG F DEFINITIONER 1. Definitionerne dækker udelukkende begreber med  

 relation til teksten i denne FKOBST med tillæg.
 Beholdningsansvar/beholdningsansvarlig: Ansvaret for tilstedeværelsen,  

 opbevaringen og vedligeholdelsen af det materiel, som en person/enhed er  

 pålagt at varetage den fysiske forvaltning af.
 Beholdningskontrolansvar: Ansvaret for, at der udøves beholdningskontrol  

 med det materiel, som forvaltes og anvendes inden for et fastsat  

 tjenesteområde.
Beholdningsregistrerede forsyningsgenstande/-sæt:  

 forsyningsgenstande/-sæt der er optaget i lokalt materielregnskab.
Herudover  

 kan forsyningsgenstandene være centralt beholdningsregistreret.
 Farlige genstande: Omfatter forsyningsgenstande, som - på grund af særlig  

 fare for personel eller ejendom i forbindelse med opbevaring og behandling,-  

 af en materielkommando er udpeget som farlige forsyningsgenstande.
Forsyningsforvaltning: Omfatter de administrative funktioner, der er  

 nødvendige for udførelse af den med forsyningstjenesten forbundne virksomhed,  

 og som tilgodeser den offentlige forvaltnings regnskabs- og revisionsmæssige krav.
Katalogpris: Er den pris, der til brug ved erstatningssager er opført i  

 særlig prisliste udgivet af en materielkommando.
Alternativt anvendes for  

 lagernummergivne forsyningsgenstande/-sæt den pris, der er anført i  

 MILLAG-systemet.
 Findes prisen ikke i MILLAG-systemet, eller er den anførte pris åbenbart  

 urimelig, anvendes genanskaffelsespris.
 Mønstring: Betegnelse for kontrollen med tilstedeværelsen ved brugende  

 enheder og brugere af tildelte og/eller udlånte forsyningsgenstande/-sæt.
En mønstring betegnes som a. total, hvis den omfatter samtlige beholdningsregi- strerede  

 forsyningsgenstande/-sæt, b. partiel, hvis den er begrænset til en kontrol af samtlige  

 beholdningsregistrerede forsyngsgenstande/-sæt inden for et eller flere  

 afgrænsede materiel- områder, c. stikprøvevis, hvis den er begrænset til at omfatte enkelte  

 beholdningsregistrerede forsyningsgenstande/-sæt.
Chefsansvar: Betegner bl.a. det forhold, at en chef for sin kommando er  

 ansvarlig for at nå de fastlagte mål med hjælp fra sine undergivne og inden  

 for de givne rammer.
Ansvaret omfatter kompetence til at disponere de  

 tildelte ressourcer og at udgive bestemmelser for underlagte chefer.
Kontrol  

 med virksomheden er en integreret del af chefsansvaret.
Fagligt ansvar: Betegner det forhold, at en person inden for et af den  

 foresatte chef udpeget fagligt område følger udviklingen og giver forslag til  

 retningslinier for virksomheden i forsvaret.
Ansvaret omfatter kompetence til  

 at udgive bestemmelser for og føre tilsyn med det faglige område, men ikke at  

 disponere de til kommandomyndigheden tildelte ressourcer.
 Chef for Forsyningsinstallation omfatter følgende:
 - HRN: Chefen for et parkområde subsidiært chefen for et  

 forsyningsdepotområde.
 - SVN: Chefen for en flådestations forsyningsafdeling.
 - FLV: Chefen for et forsyningsdepot.
 Særligt udpeget chef dækker i denne bestemmelse følgende:
 - Chefer for parkområder.
 - Chefen for Ammunitionsarsenalet.
TILLÆG G RAPPORTERING GENERELT 1. Forsyningsforvaltningskontrollens  

 indberetninger/rapporter har til formål - at give oplysning om forhold, der har været genstand for inspektion, og  

 om resultatet heraf, - at være igangsættende for iværksættelse af foranstaltninger, der skal  

 træffes af tjenestestedet, og i øvrigt være vejledende i løsningen af  

 forvaltningsmæssige spørgsmål bl.a. ved at pege på og bidrage til mulige  

 ændringer og forbedringer, - at henlede overordnede og centralforvaltende myndigheders opmærksomhed  

 på forhold, der måtte have deres interesse, hvad enten det er specielt  

 gældende for tjenestestedet eller for forsvaret som helhed, - at bidrage til at give tjenestestedet, den operative kommando og  

 Forsvarskommandoen (niveau III - II - I) eller Hjemmeværns- kommandoen en  

 vurdering af de inspicerede områders tilstand og effektivitet på baggrund af  

 de på stedet gjorte observationer.
OMFANG 2. Rapporter om gennemførte forvaltningsinspektioner  

 jf.
TILLÆG A tilsendes den inspicerede myndighed samt dennes nærmest  

 foresatte myndighed.
 Såfremt en materielkommando inspicerer niveau III efter direktiv fra  

 Forsvarskommandoen, tilsendes inspektionsrapporten tillige  

 Forsvarskommandoen.
 For så vidt angår hjemmeværnets forvaltningsinspektioner fastsættes  

 retningslinierne af Hjemmeværnskommandoen.
 Den inspicerede myndighed skal, senest 3 uger efter inspektionsrapportens  

 modtagelse, meddele inspicerende myndighed og nærmest foresatte myndighed,  

 hvilke foranstaltninger, der - om muligt med angivelse af tidshorisont - på  

 baggrund af rapporten skal foretages, samt de bemærkninger den i øvrigt giver  

 anledning til.
 3. Resultatet af kontrolvirksomheden m.v. i relation  

 til TILLÆG B, C, D og E ved henholdsvis forsyningsinstallationer, forvaltende  

 myndigheder og brugende enheder indberettes/rapporteres efter retningslinier,  

 som fastsættes af respektive materielkommando, henholdsvis  

 Hjemmeværnskommandoen.
 4. På baggrund af den i pkt. 2 og 3 nævnte  

 rapportering udarbejder materielkommandoerne pr. 30 JUN og 31 DEC en  

 sammenfattende halvårsrapport, der tilsendes Forsvarskommandoen med  

 efterretning til pågældende operative kommando.
 I rapporteringen pr. 31 DEC oplyses endvidere om evt. udviklingstendenser  

 for hele året.
Rapporterne skal senest foreligge i Forsvarskommandoen sammen med den i  

 ref. f. fastsatte øvrige inspektionsrapportering.
Tidspunktet herfor fremgår  

 af det aktuelle årsprogram.
 5. Halvårsrapporterne skal indeholde følgende punkter:
a.
Kort vurdering af den enkelte inspektion indeholdende Underpunkterne (1), (2) og (3) opstilles i skemaform efter MAK egen  

 bestemmelse.
b.
Evt. opfølgning af sager omtalt i tidligere rapporter.
c.
Tilkendegivelse af udviklingstendenser på baggrund af generel  

 informationsindsamling og bearbejdning.
d.
Chefens sammenfattende vurdering, herunder evt. nye tiltag inden for et  

 inspektionsområde.
 6. Forsvarskommandoen vil ud over nævnte periodiske  

 rapportering kun have behov for inspektionsrapporten i følgende tilfælde:
a. såfremt der af den inspicerende myndighed konstateres et umid- delbart  

 behov for information af eller aktion fra Forsvarskom- mandoen, f.eks.  

 konstatering af uregelmæssigheder, der kræver auditørassistance og/- eller  

 politianmeldelse, b. såfremt Forsvarskommandoen direkte anmoder herom, f.eks. i for-  

 bindelse med Forsvarschefens tjenestestedsbesøg.
