 Civilretsdirektoratet stadfæstede statsamtets afslag på en ansøgning  

 om frigivelse af 210.306 kr., idet der ikke fandtes at være tale om en  

 velfærdssag for kapitalejeren.
 Civilretsdirektoratet udtalte, at det forhold, at de båndlagte midler  

 ved kapitalejers død eventuelt kunne tilfalde staten i medfør af arvelovens §  

 71, ikke var et relevant kriterium.
A havde som båndlagt arv fået udlagt 210.306 kr., som bestyredes i en  

 godkendt forvaltningsafdeling.
A, der var 63 år gammel, havde sukkersyge og  

 var meget gangbesværet.
A ansøgte nu om frigivelse af hele den båndlagte  

 kapital til køb af en invalidebil, til rekreationsophold, til istandsættelse  

 af lejlighed samt til dækning af en tandlægeregning.
Det blev af A's advokat  

 gjort gældende, at det forhold, at der ikke var arvinger efter arveloven, i  

 sig selv måtte medføre, at det var en velfærdssag at få frigivet de båndlagte  

 midler.
 Statsamtet tillod frigivelse til betaling af tandlægeregning og  

 istandsættelse af lejlighed.
Efter fremlæggelse af lægeerklæringer, der anbefalede rekreationsophold,  

 tillod statsamtet endvidere frigivelse til dette formål.
Statsamtet fandt  

 ikke at kunne tillade frigivelse til køb af bil, idet nedgangen i  

 renteindtægten fra de båndlagte midler ved en sådan frigivelse ville blive  

 meget betydelig.
 Civilretsdirektoratet tiltrådte statsamtets afgørelse samt begrundelsen  

 for denne, idet det yderligere bemærkedes, at det forhold, at der for tiden  

 ikke var arvinger efter arveloven, og den båndlagte kapital derfor ville  

 kunne tilfalde statskassen i medfør af arvelovens § 71, ikke var et relevant  

 kriterium ved afgørelsen af, hvorvidt der forelå en velfærdssag.
 Civilretsdirektoratet henviste endvidere til A's mulighed for ved  

 testamente at råde over de båndlagte midler.
 Ingen.
