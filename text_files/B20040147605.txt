Bekendtgørelse  

 om Arbejdsmiljørådets  

  

 og branchearbejdsmiljørådenes arbejdsmiljøindsats I medfør af § 14 a, stk. 3, § 67,  

 stk. 9, § 68 a, stk. 5, og § 73 i lov om arbejdsmiljø,  

 jf.  

 lovbekendtgørelse nr. 784 af 11. oktober 1999, som ændret ved lov nr. 1415 af  

 22.  

 december 2004, fastsættes:
Arbejdsmiljørådets formål og opgaver § 1.  

  

 Arbejdsmiljørådet er det forum, hvor arbejdsmarkedets parter drøfter og  

 samarbejder om et sikkert og sundt arbejdsmiljø og deltager i  

 tilrettelæggelsen  

 og gennemførelsen af den samlede arbejdsmiljøindsats gennem rådgivning af  

 beskæftigelsesministeren.
 § 2.  

  

 Arbejdsmiljørådet  

 følger udviklingen på arbejdsmiljøområdet og drøfter på eget initiativ  

 spørgsmål, som rådet finder af betydning for arbejdsmiljøet, og udtaler sig  

 herom til beskæftigelsesministeren.
 Stk. 2.  

  

 Arbejdsmiljørådet  

 udarbejder en årlig redegørelse til beskæftigelsesministeren om udviklingen  

 på  

 arbejdsmiljøområdet, herunder om de forbedringer, som rådet finder ønskelige.
 Stk. 3.  

  

 Arbejdsmiljørådet  

 udtaler sig om mål for den samlede arbejdsmiljøindsats og om koordineringen  

 af  

 myndigheds- og partsindsatsen.
Stk. 4.  

  

 Arbejdsmiljørådet  

 udtaler sig om og giver forslag til beskæftigelsesministeren om lovændringer  

 og  

 nye regler.
Ved udarbejdelse af regler i henhold til bemyndigelse i  

 arbejdsmiljøloven skal Arbejdsmiljørådet medvirke gennem repræsentanter  

 udpeget  

 af rådet inden for eller uden for rådets medlemskreds.
Endvidere skal rådets  

 udtalelse indhentes, inden reglerne fastsættes.
§ 3.  

  

 Arbejdsmiljørådet  

 kan iværksætte udviklings- og analyseaktiviteter til brug for de politiske  

 drøftelser og prioriteringer i rådet.
Disse aktiviteter kan have tværgående  

 karakter.
Branchearbejdsmiljørådenes formål, godkendelse og  

 sammensætning § 4.  

  

 Branchearbejdsmiljørådene  

 skal medvirke ved løsning af sikkerheds- og sundhedsspørgsmål inden for en  

 eller flere brancher og skal understøtte arbejdsmiljøindsatsen på branche- og  

 virksomhedsniveau.
 § 5.  

  

 Beskæftigelsesministeren godkender efter udtalelse fra Arbejdsmiljørådet et  

 antal branchearbejdsmiljøråd, herunder de enkelte branchearbejdsmiljøråd.
§ 6.  

  

 De  

 mest repræsentative organisationer for arbejdstagere og arbejdsgivere inden  

 for  

 de brancher, som det enkelte branchearbejdsmiljøråd dækker, udpeger hver lige  

 mange medlemmer og stedfortrædere for disse til rådet.
Lederne henregnes til  

 arbejdsgiversiden.
Stk. 2.  

  

 Det enkelte  

 råd bestemmer selv antallet af medlemmer.
Hvis der ikke kan opnås enighed  

 herom  

 i rådet, fastsætter beskæftigelsesministeren antallet af medlemmer.
 § 7.  

  

 Medlemmer  

 og stedfortrædere for disse udpeges for fire år ad gangen og kan genudpeges.  

 Finder udpegning sted i løbet af en periode, gælder den kun til periodens  

 udløb.
§ 8.  

  

 Det  

 enkelte branchearbejdsmiljøråd vælger blandt sine medlemmer en formand og en  

 næstformand.
Hvis der ikke kan opnås enighed om andet, har arbejdstager- og  

 arbejdsgiversiden på skift henholdsvis formands- og næstformandsposten for to  

 år ad gangen, og arbejdstagersiden har formandsposten og arbejdsgiversiden  

 næstformandsposten i den første periode.
 § 9.  

  

 Det  

 enkelte branchearbejdsmiljøråd fastsætter selv sin forretningsorden.
§ 10.  

  

 Beslutninger  

 i det enkelte branchearbejdsmiljøråd træffes i enighed.
Der kan dog i  

 forretningsordenen  

 fastsættes regler om afstemning.
 Branchearbejdsmiljørådenes opgaver og sekretariatsbetjening  

 m.v.
 § 11.  

  

 Det  

 enkelte branchearbejdsmiljøråd varetager de i arbejdsmiljølovens § 14 a,  

 stk. 1, nævnte opgaver.
 Stk. 2.  

  

 Det enkelte branchearbejdsmiljøråd  

 kan varetage andre opgaver, bl.a.
1)  

 	  

 udvikle nye metoder  

 til forbedring af det forebyggende arbejdsmiljøarbejde, 2)  

 	  

 udvikle og indsamle  

 eksempler på konkrete arbejdsmiljøløsninger med relevans for branchen, og 3)  

 	  

 danne og deltage i  

 lokale arbejdsmiljøfora.
 § 12.  

  

 Branchearbejdsmiljørådenes  

 aktiviteter, som finansieres af tilskud, jf. arbejdsmiljøloven, skal have en  

 målsætning, der ligger inden for de af beskæftigelsesministeren fastsatte  

 prioriteringer, eller dreje sig om andre arbejdsmiljøproblemer der er  

 væsentlige i den pågældende branche.
 Stk. 2.  

  

 Branchearbejdsmiljørådene skal gennemføre effektevalueringer af de  

 gennemførte  

 aktiviteter, jf. § 26, stk. 2.
 § 13.  

  

 Branchearbejdsmiljørådene  

 kan gennemføre aktiviteter, der finansieres af de deltagende parter selv  

 eller  

 af andre bidragydere.
§ 14.  

  

 Det  

 enkelte branchearbejdsmiljøråd etablerer et fællessekretariat for både  

 arbejdstagere og arbejdsgivere samt ledere.
Det enkelte  

 branchearbejdsmiljøråd  

 fastsætter selv sekretariatets størrelse og placering og kan i den  

 forbindelse  

 beslutte at supplere fællessekretariatet med sekretariatsbetjening i  

 parternes  

 eget regi.
 Stk. 2.  

  

 Flere  

 branchearbejdsmiljøråd kan etablere et fællessekretariat.
 Stk. 3.  

  

 Flere  

 branchearbejdsmiljøråd kan samarbejde om at gennemføre aktiviteter.
 Stk. 4.  

  

 Inden for  

 de vilkår, som beskæftigelsesministeren opstiller for anvendelsen af  

 branchearbejdsmiljørådenes  

 andel af den samlede tilskudsramme, bestemmer det enkelte  

 branchearbejdsmiljøråd  

 selv, hvordan rådets arbejde med at løse de opgaver, som rådet har efter  

 arbejdsmiljøloven, internt skal udføres.
 § 15.  

  

 Branchearbejdsmiljørådenes  

 virksomhed efter §§ 11, 12 og 14 er omfattet af forvaltningsloven og  

 offentlighedsloven.
Planproceduren § 16.  

  

 Med henblik på at gennemføre parternes arbejdsmiljøindsats det følgende år  

 skal  

 Arbejdsmiljørådet senest 1. april afgive indstilling til  

 beskæftigelsesministeren  

 om:
1)  

 	  

 overordnede mål for  

 og prioriteringer  

 af den samlede arbejdsmiljøindsats, 2)  

 	  

 fordeling af den  

 samlede årlige tilskudsramme mellem Videncenter for Arbejdsmiljø,  

 Arbejdsmiljørådets  


  

 sekretariat  

 og branchearbejdsmiljørådene, og 3)  

 	  

 opfølgning på Arbejdsmiljørådets  

 indsats.
 Stk. 2.  

  

 Arbejdsmiljørådet kan indstille til beskæftigelsesministeren, at fordelingen  

 af  

 den samlede tilskudsramme mellem Videncenter for Arbejdsmiljø,  

 Arbejdsmiljørådets sekretariat og  

 branchearbejdsmiljørådene sker efter en fast fordelingsnøgle.
 Stk. 3.  

  

 Arbejdsmiljørådets indstilling til beskæftigelsesministeren om fordeling af  

 branchearbejdsmiljørådenes andel af den samlede tilskudsramme tager  

 udgangspunkt  

 i den opdeling og de fordelingskriterier, herunder den vægt der er fastsat i  

 § 24.
 § 17.  

  

 Beskæftigelsesministeren fastsætter, efter indstilling fra Arbejdsmiljørådet,  

 de overordnede mål og prioriteringer for den samlede arbejdsmiljøindsats og  

 underretter Arbejdsmiljørådet og branchearbejdsmiljørådene herom.
 § 18.  

  

 Branchearbejdsmiljørådene indsender ansøgninger om tilskud til aktiviteter  

 til  

 Arbejdstilsynet.
 Stk. 2.  

  

 Arbejdstilsynet formidler oplysninger om de enkelte branchearbejdsmiljøråds  

 aktiviteter, hvortil der er bevilget tilskud, til Arbejdsmiljørådets  

 sekretariat til brug for en oversigt over branchearbejdsmiljørådenes,  

 Arbejdsmiljørådets og Arbejdstilsynets aktiviteter og til brug for  

 Arbejdsmiljørådets  

 årlige redegørelse, jf. § 2, stk. 2.
 § 19.  

  

 Det enkelte branchearbejdsmiljøråd afgiver hvert år en redegørelse om  

 branchearbejdsmiljørådets  

 virksomhed i det  


  

 forløbne år til  

 beskæftigelsesministeren  


.
Finansieringsgrundlag § 20.  

  

 Midler  

 til finansiering af Videncenter for Arbejdsmiljø, Arbejdsmiljørådets  

 sekretariat og de godkendte branchearbejdsmiljøråds arbejdsmiljøindsats  

 tilvejebringes  

 gennem bidrag fra staten, forsikringsselskaber m.fl., jf. § 68 i lov om  

 arbejdsmiljø.
 Stk. 2.  

  

 Beskæftigelsesministeren fordeler efter indstilling fra Arbejdsmiljørådet de  

 tilvejebragte midler.
 Udmelding af tilskudsrammer m.v.
 § 21.  

  

 Beskæftigelsesministeren udmelder hvert år i september måned en samlet  

 foreløbig tilskudsramme for parternes arbejdsmiljøindsats det følgende år.
 Stk. 2.  

  

 Udmeldingen  

 sker bl.a. på grundlag af Arbejdsskadestyrelsens beregning af to  

 procentbidraget  

 efter § 68, stk. 3, i lov om arbejdsmiljø.
 § 22.  

  

 I  

 forbindelse med finanslovens vedtagelse udmelder beskæftigelsesministeren de  

 endelige tilskudsrammer til Videncenter for Arbejdsmiljø, Arbejdsmiljørådets  

 sekretariat og branchearbejdsmiljørådene.
 Stk. 2.  

  

 Udmeldingen  

 sker på baggrund af den af Arbejdsmiljørådet indstillede fordelingsramme.
§ 23.  

  

 Af  

 tilskudsrammen til branchearbejdsmiljørådene reserveres forlods en  

 beløbsramme  

 til efterregulering af tilskudsrammen.
Efterregulering kan foretages, hvor  

 det  

 tilvejebragte beløb efter arbejdsmiljølovens § 68 afviger fra det beløb,  

 der er fordelt til Videncenter for Arbejdsmiljø, Arbejdsmiljørådets  

 sekretariat  

 og branchearbejdsmiljørådene.
 Stk. 2.  

  

 Endvidere reserveres forlods en  

 beløbsramme til etablering og gennemførelse af centralt styrede,  

 stikprøvevise  

 effektevalueringer.
 § 24.  

  

 Af  

 tilskudsrammen til branchearbejdsmiljørådene afsættes forlods en beløbsramme  

 til ydelse af grundtilskud til branchearbejdsmiljørådenes administration.  

 Grundtilskuddet, som fastsættes af beskæftigelsesministeren efter indstilling  

 fra Arbejdsmiljørådet, ydes normalt med et lige stort beløb til alle  

 godkendte  

 branchearbejdsmiljøråd.
 Stk. 2.  

  

 Den  

 resterende del af tilskudsrammen, der udgør branchearbejdsmiljørådenes  

 aktivitetstilskudsramme, fordeles mellem de godkendte branchearbejdsmiljøråd  

 efter følgende kriterier med den angivne vægtning:
 1)  

 	  

 Antallet af anmeldte  

 arbejdsulykker til Arbejdstilsynet, der vægtes med 50 procent.
 2)  

 	  

 Antallet af  

 anerkendte arbejdsulykker og erhvervssygdomme, hvor Arbejdsskadestyrelsen har  

 tilkendt erstatning, sat i forhold til områdets beskæftigelse (incidens).  

 Dette  

 kriterium vægtes med 25 procent.
 3)  

 	  

 Antallet af  

 beskæftigede på det pågældende område, der vægtes med 25 procent.
Stk. 3.  

  

 Beskæftigelsesministeren  

 kan efter indstilling fra Arbejdsmiljørådet lade andre kriterier indgå i  

 fordelingen efter stk. 2 eller erstatte de i stk. 2 anførte  

 kriterier  

 med andre kriterier.
Beskæftigelsesministeren kan endvidere efter indstilling  

 fra Arbejdsmiljørådet ændre vægtningen af de anvendte kriterier.
Grundtilskud til branchearbejdsmiljørådenes administration § 25.  

  

 Foreløbig  

 udbetaling af grundtilskud til branchearbejdsmiljørådenes  

 administrationsudgifter sker normalt kvartalsvis forud i fire lige store  

 rater.
Stk. 2.  

  

 Endelig  

 tilskudsafregning sker ved udgangen af finansåret på grundlag af et regnskab  

 fra det enkelte branchearbejdsmiljøråd.
Arbejdstilsynet kan til brug for den  

 endelige afregning anmode om dokumentation for afholdte  

 administrationsudgifter.
 Stk. 3.  

  

 Såfremt det  

 foreløbigt udbetalte tilskud overstiger et branchearbejdsmiljøråds faktisk  

 afholdte  

 administrationsudgifter, skal det for meget udbetalte beløb tilbagebetales.
Aktivitetstilskud § 26.  

  

 Arbejdstilsynet  

 afgiver tilsagn om tilskud til det enkelte branchearbejdsmiljøråds konkrete  

 aktiviteter inden for den udmeldte aktivitetstilskudsramme.
Tilsagn afgives  

 på  

 grundlag af en beskrivelse af aktiviteterne, jf. §§ 12 og 18.
 Stk. 2.  

  

 Beskrivelsen  

 af aktiviteterne, jf. stk. 1, skal indeholde oplysninger om:
 1)  

 	  

 Formål med  

 aktiviteterne.
 2)  

 	  

 Aktiviteterne og  

 tidsplan herfor.
 3)  

 	  

 Budget.
 4)  

 	  

 Effektmål og metode  

 til effektevaluering.
 Stk. 3.  

  

 Arbejdstilsynet kan i særlige tilfælde afgive tilsagn om tilskud, jf.  

 stk. 1, uanset at beskrivelsen, jf. stk. 2, ikke indeholder  

 effektmål  

 og metode til effektevaluering.
§ 27.  

  

 Det enkelte branchearbejdsmiljøråd skal straks underrette Arbejdstilsynet, 1)  

 	  

 hvis en aktivitet,  

 som der er givet tilsagn om tilskud til, opgives, 2)  

 	  

 hvis en forudsætning  

 for tilsagn om tilskud i øvrigt ændres væsentligt, eller 3)  

 	  

 hvis de udbetalte  

 tilskud ikke er brugt senest tre måneder efter udbetalingen.
 Stk. 2.  

  

 Branchearbejdsmiljørådene skal for  

 hver gennemført aktivitet udarbejde en afsluttende rapport til  

 Arbejdstilsynet,  

 hvor der redegøres for de i § 26, stk. 2, nævnte forhold, suppleret  

 med oplysninger om effektmålingens resultater.
 Stk. 3.  

  

 For de  

 aktiviteter, der ikke er afsluttet, oplyses årligt om status for  

 aktiviteterne.
§ 28.  

  

 Tilskud  

 udbetales a conto efter skriftlig anmodning fra branchearbejdsmiljørådene,  

 efterhånden  

 som aktiviteten gennemføres.
Tilskud kan udbetales forskudsvis for en periode  

 på tre måneder.
 § 29.  

  

 Endelig  

 afregning af de aktivitetstilskud, som et branchearbejdsmiljøråd har fået  

 tilsagn om inden for et finansår, sker ved finansårets udløb.
Stk. 2.  

  

 Tilskuddet  

 ændres ikke, selvom de dokumenterede udgifter overstiger det beløb, der er  

 lagt  

 til grund for tilskudstilsagnet.
Såfremt de dokumenterede udgifter er lavere  

 end det beløb, der er lagt til grund for tilsagnet, ydes alene tilskud til de  

 faktisk afholdte udgifter.
Såfremt det foreløbigt udbetalte tilskud  

 overstiger  

 de faktisk afholdte udgifter, skal det overskydende beløb tilbagebetales.
 Stk. 3.  

  

 Arbejdstilsynet  

 kan til brug for den endelige tilskudsafregning kræve alle regnskabsbilag til  

 gennemsyn.
 § 30.  

  

 Branchearbejdsmiljørådenes  

 regnskaber efter § 25, stk. 2, og § 29 revideres af  

 rigsrevisor  

 efter reglerne i lov om revisionen af statens regnskaber m.m.
 § 31.  

  

 Direktøren for Arbejdstilsynet kan fastsætte nærmere regler om krav til  

 regnskaberne og om fremgangsmåden ved ansøgning om udbetaling, afregning m.v.  

 af tilskud efter §§ 25-30.
Øvrige bestemmelser § 32.  

  

 Eventuelle indtægter, som følger af en aktivitet, hvortil der er ydet tilskud  

 efter §§ 25-31, og som ikke er modregnet i tilskuddet, skal anvendes til  

 finansiering af andre aktiviteter, som nævnt i § 11.
 § 33.  

  

 Direktøren for Arbejdstilsynet kan bestemme, at et tilsagn om tilskud helt  

 eller delvist bortfalder, og at udbetalt tilskud skal tilbagebetales, hvis et  

 branchearbejdsmiljøråd har undladt at meddele oplysninger af væsentlig  

 betydning for tilskudstilsagnet eller for udbetalingen af tilskud.
§ 34.  

  

 Direktøren  

 for Arbejdstilsynet kan bestemme, at et branchearbejdsmiljøråd helt eller  

 delvist skal tilbagebetale et aktivitetstilskud, hvis aktiviteten ikke  

 gennemføres  

 i overensstemmelse med 1)  

 	  

 de i  

 aktivitetsbeskrivelsen opstillede mål, budgetter m.v. og forudsætninger for  

 udbetaling af tilskud, samt eventuelle senere ændringer, som Arbejdstilsynet  

 har godkendt, 2)  

 	  

 de konkrete vilkår,  

 som er opstillet for ydelsen af tilskud, eller 3)  

 	  

 denne bekendtgørelses  

 bestemmelser i øvrigt.
 § 35.  

  

 Arbejdstilsynet omfordeler følgende midler efter tilsvarende kriterier som  

 anført i § 24, stk. 2:
1)  

 	  

 ikke anvendte  

 grundtilskud, som konstateres ved regnskabsaflæggelsen, 2)  

 	  

 renteindtægter, der  

 er at betragte som uforbrugte tilskud, 3)  

 	  

 aktivitetstilskud,  

 der er bortfaldet, jf. § 33, eller 4)  

 	  

 udbetalt  

 aktivitetstilskud, som er krævet tilbagebetalt, jf. § 25, stk. 3,  

 § 29, stk. 2, og § 34.
 Stk. 2.  

  

 Ikke udnyttede aktivitetstilskud  

 vil normalt blive videreført til det pågældende branchearbejdsmiljøråd.
 Stk. 3.  

  

 Hvis et  

 branchearbejdsmiljøråd inden regnskabsaflæggelsen meddeler Arbejdstilsynet,  

 at  

 et tilskud, som branchearbejdsmiljørådet har fået tilsagn om til en konkret  

 aktivitet, helt eller delvist ikke kan anvendes, og branchearbejdsmiljørådet  

 samtidig tilbagebetaler et eventuelt udbetalt tilskud, kan Arbejdstilsynet  

 give  

 tilsagn om, at tilskuddet anvendes til en anden aktivitet.
Tavshedspligt § 36.  

  

 Arbejdsmiljørådets  

 og branchearbejdsmiljørådenes medlemmer, tilforordnede og stedfortræderne for  

 disse, ansatte der betjener Arbejdsmiljørådet og branchearbejdsmiljørådene,  

 samt udvalgsmedlemmer og sagkyndige uden for Arbejdsmiljørådets og  

 branchearbejdsmiljørådenes medlemskreds har tavshedspligt efter  

 arbejdsmiljølovens § 79, jf. straffelovens §§ 152 og 152 b, samt  

 forvaltningslovens § 27.
Ikrafttræden og overgangsbestemmelser § 37.  

  

 Bekendtgørelsen  

 træder i kraft den 1. januar 2005.
 Stk. 2.  

  

 Endelig  

 afregning af tilskud til aktiviteter, som et branchearbejdsmiljøråd har fået  

 tilsagn om efter bekendtgørelse nr. 1064 af 22. december 1998 om  

 Arbejdsmiljørådets og branchearbejdsmiljørådenes arbejdsmiljøindsats, sker  

 på grundlag af regnskab forsynet med påtegning af en statsautoriseret eller  

 registeret  

 revisor om, at aktiviteterne er gennemført i overensstemmelse med de i nævnte  

 bekendtgørelses § 45, stk. 1, nr. 1 og 2, omhandlede beskrivelser  

 og  

 vilkår.
