Cirkulæreskrivelse  

 om ændringer i lov om menighedsråd (Samarbejde mellem menighedsråd m.v.) Ved lov nr. 333 af 24. maj 1989, der nu er  

 indarbejdet i  

 den medfølgende bekendtgørelse af menighedsrådsloven med de siden 1984  

 gennemførte ændringer, er der åbnet adgang for menighedsråd til at indgå  

 samarbejdsaftaler i videre omfang end hidtil.
 Formålet hermed er at give menighedsråd, der ønsker det, mulighed  

 for at løse folkekirkelige anliggender i lokalområdet, som det hidtil ikke  

 har  

 været muligt at løse for det enkelte menighedsråd af økonomiske eller  

 administrative grunde.
Der er efter loven mulighed for at yde tilskud af fællesfonden for  

 1 år ad gangen til at fremme de ordninger, der etableres efter de nye  

 bestemmelser.
Det er ikke tanken med denne hjemmel at yde varige tilskud til  

 forsøgsordninger, men alene at gøre det muligt at yde tilskud til  

 igangsættelse  

 af forsøg, der forudsætter omlægning af vedkommende menighedsråds budgetter,  

 men hvor omlægningen må ske over en vis periode.
Det er altså lovens hensigt,  

 at nye ordninger på længere sigt skal finansierers ved omprioriteringer af  

 menighedsrådenes budgetter og ikke ved udskrivning af større ligningsbeløb.
Hvis to eller flere menighedsråd ønsker at indgå samarbejdsaftaler  

 efter de nye regler, skal aftalerne godkendes af Kirkeministeriet.
Dette  

 gælder  

 dog kun, hvis de enkelte deltagende menighedsråd afgiver dele af deres  

 kompetence til et fællesorgan for de samarbejdende menighedsråd, eller hvis  

 aftalens formål kun kan realiseres ved, at der på anden måde dispenseres fra  

 gældende regler.
 Muligheden for dispensation fra gældende regler med henblik på  

 løsning af hidtil uløste folkekirkelige opgaver står efter de nye  

 bestemmelser  

 også åben for sogne med over 8000 beboere, uanset om der etableres samarbejde  

 med andre sogne.
I bemærkningerne til det nu gennemførte lovforslag nævntes som  

 eksempler på opgaver, som den nye lov ville gøre det muligt at tage op:  

 Målrettede sognemedhjælperforsøg, folkekirkeligt engagement i de nye medier  

 og  

 bedre udnyttelse at personaleressourcer.
Disse eksempler er imidlertid på  

 ingen  

 måde udtømmende, idet principielt ethvert forslag til løsning af nye  

 folkekirkelige opgaver eller nye samarbejdsstrukturer vil blive taget op til  

 overvejelse, hvis der er menighedsråd, som ønsker det.
Kun forslag, der ville stride mod lovgivningens grundlæggende  

 forudsætninger, vil på forhånd blive afvist.
Man henviser i denne forbindelse  

 til, at Folketingets Kirkeudvalg i sin betænkning over lovforslaget har  

 fremhævet følgende:
Ministeren har over for udvalget tilkendegivet, at det ved  

 godkendelse af samarbejdsaftaler og dispensationer påhviler den  

 parlamentarisk  

 ansvarlige minister at påse, at der ikke godkendes noget, som er i strid med  

 lovgivningens grundlæggende forudsætninger.
Det vil således være udelukket at  

 dispensere fra bestemmelsen om, at præsten i sin embedsvirksomhed er  

 uafhængig  

 af menighedsrådet.
Ministeren har over for udvalget bekræftet, at samarbejdsaftaler,  

 som ikke kræver fravigelse af gældende regler, allerede kan indgås mellem  

 menighedsråd uden samtykke af andre end de samarbejdende.
Sådanne  

 samarbejdsaftaler skal ikke godkendes af ministeren efter lovforslaget, og de  

 kan ophæves uden samtykke fra højere myndighed.
Udvalget ønsker at præcisere, at frivilligt indgåede aftaler, der  

 kræver dispensation fra gældende lov, skal indeholde bestemmelser om  

 samarbejdets omfang og varighed.
Disse bestemmelser i aftalen skal tage  

 hensyn  

 til de fælles forpligtelser, herunder de økonomiske forpligtelser.
I de tilfælde, hvor sogne/menighedsråd er enige om at afslutte  

 samarbejdet, kan dette naturligvis ske efter fælles aftale uden ministerens  

 godkendelse. Hvis det ønskes, yder Kirkeministeriet gerne administrativ  

 rådgivning og bistand ved forhandlinger og samarbejde og udarbejdelse af  

 udkast  

 til samarbejdsaftaler og vedtægter for samarbejdet.
Lovens bestemmelse om, at  

 vedtægten skal være tilgængelig for de berørte sognes beboere, vil f.eks.  

 kunne  

 opfyldes ved, at vedtægten er til rådighed på kirkekontorer og biblioteker i  

 de  

 normale åbningstider.
Der er ikke foreskrevet bestemte procedurer eller kommandoveje ved  

 henvendelser om bistand til oprettelse af samarbejdsaftaler eller om  

 godkendelse af indgåede aftaler.
Men ingen aftaler vil blive godkendt, uden  

 at  

 alle kirkelige myndigheder har haft lejlighed til at udtale sig om dem.
