Efterløn, 400 timers ordning, selvstændig virksomhed, nedbringelse af dækningsbidrag Ankenævnet har behandlet Deres klage på møde den 19. marts 2009.
Nævnet traf denne A F G Ø R E L S E Deres klients selvstændige virksomhed kan godkendes som bibeskæftigelse i forbindelse med efterløn pr. 1. januar 2008. Deres klient kan således overgå til efterløn pr. 1. januar 2008, hvis de øvrige betingelser herfor er opfyldt.
 Deres klient anses som ophørt med drift af selvstændig virksomhed som bibeskæftigelse pr. 10. juni 2008.
 Ankenævnet ændrer således Arbejdsdirektoratets afgørelse af den 12. september 2008.
B E G R U N D E L S E Ankenævnet har lagt til grund, at  Deres klient siden 1998 har været én af ni interessenter i I/S A (interessentskabet),  interessentskabet ejer en ejendom med to erhvervslejemål,  Deres klient forud for 1. januar 2008 blev medlem af bestyrelsen i interessentskabet,  Deres klient i sin egenskab af bestyrelsesmedlem/formand i interessentskabet havde 40  45 timers beskæftigelse om året,  arbejdsopgaverne bestod i betaling af fakturaer, påse at leje var indbetalt, rykke for eventuelt manglende leje, bestilling af håndværkere, deltagelse i årlig generalforsamling, kontakt med øvrige bestyrelsesmedlemmer, samt ad hoc opgaver,  Deres klient pr. 10. juni 2008 er udtrådt af interessentskabets bestyrelse, og  medlemmer af den nye bestyrelse har overtaget ovennævnte opgaver.
 Arbejdsdirektoratet har den 12. september 2008 truffet afgørelse om, at Deres klient ikke kunne få tilladelse til at videreføre virksomheden samtidig med efterløn.
Selvstændig virksomhed som bibeskæftigelse Et medlem driver selvstændig virksomhed, hvis han er beskæftiget for egen eller ægtefællens regning og risiko, og med det formål at opnå økonomisk udbytte.
 Et medlem betragtes som selvstændig erhvervsdrivende, hvis to af følgende forhold er opfyldt:
 medlemmet eller virksomheden er momsregistreret, eller ydelsen faktureres med tillæg af moms,  skattemæssigt angiver over-/underskud af selvstændig virksomhed,  på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller  er deltager i et interessentskab.
Nævnet finder, at Deres klient driver selvstændig virksomhed.
Nævnet har lagt vægt på, at I/S A er momsregistreret, at Deres klient deltager i et interessentskab, og at Deres klient har været beskæftiget i virksomheden.
 Der er tale om hovedbeskæftigelse, hvis den selvstændige virksomhed har dannet grundlag for medlemmets arbejdsløshedsforsikring, eller virksomheden efter en konkret vurdering må anses som medlemmets hovedbeskæftigelse.
 Såfremt virksomheden ikke er medlemmets hovedbeskæftigelse, er der tale om bibeskæftigelse.
Nævnet finder, at I/S A må betragtes som Deres klients bibeskæftigelse.
Nævnet har lagt vægt på, at interessentskabet efter det oplyste ikke har dannet grundlag for Deres klients arbejdsløshedsforsikring, at Deres klient har været beskæftiget 40  45 timer årligt i virksomheden, og at Deres klient fra 1969 til 31. december 2007 har haft arbejde som lønmodtager hos arbejdsgiver B.
Overgang til efterløn 1. januar 2008 Et medlem, som driver selvstændig virksomhed som bibeskæftigelse, kan få tilladelse til fortsat drift af virksomheden, hvis medlemmet kan dokumentere, at den samlede beskæftigelse i virksomheden højst udgør 400 timer pr. kalenderår, og virksomhedens indtægt ikke overstiger 61.873 kr. om året (2007-niveau).
 Deltager medlemmet i et interessentskab, skal det dokumenteres at medlemmets personlige beskæftigelse i virksomheden højst udgør 400 timer pr. kalenderår, og at medlemmets ideelle anpart af virksomhedens indtægt ikke overstiger 61.873 kr. om året (2007-niveau).
 Indtægtsgrænsen for 2008 er på 63.667 kr.
 Har medlemmet tidligere drevet virksomheden i større omfang, skal medlemmet sandsynliggøre, at arbejdstiden varigt er nedsat til højst 400 timer pr. kalenderår, og at virksomhedens indtægt ikke overstiger ovennævnte grænse.
Det bemærkes i den forbindelse, at der ved en virksomheds indtægt (dækningsbidrag 1) forstås nettoomsætningen fratrukket vareforbrug.
Vareforbruget betegnes som de direkte variable omkostninger, som er afledt af varesalget eller tjenesteydelsen.
Vareforbruget vil således variere i størrelse afhængig af varesalget, tjenesteydelsen eller driftens størrelse.
 Nævnet finder, at Deres klients personlige arbejdsopgaver i interessentskabet ikke overstiger 400 timer pr. kalenderår.
 Nævnet har lagt vægt på Deres klients oplysninger om, at arbejdsopgaverne har bestået i betaling af fakturaer, påse at leje var indbetalt, rykke for eventuelt manglende leje, bestilling af håndværkere, deltagelse i årlig generalforsamling, kontakt med øvrige bestyrelsesmedlemmer, samt ad hoc opgaver, at opgaverne havde et omfang på 40  45 timer om året, at bl.a. bogføring, aflæsning af målere og regulering af huslejen udføres af andre, samt interessentskabet ejer en enkelt ejendom med to lejemål.
 Nævnet finder, at Deres klient har sandsynliggjort, at hans ideelle anpart af interessentskabets indtægt varigt er nedbragt til under grænsen på 63.667 kr. om året (2008-niveau).
Nævnet finder, at både udgifter til vand og renovation er direkte variable omkostninger.
Nævnet har lagt vægt på, at ifølge lejeaftalen med . er det udlejer, der betaler vandafgiften, og at ifølge begge lejekontrakter er det udlejer, der betaler renovationsudgifter.
Både udgift til renovation og udgift til vand er således direkte afledt af lejemålene.
 Nævnet finder ikke anledning til kun at betragte en del af vedligeholdelsesudgifterne som direkte variable omkostninger.
Nævnet har lagt vægt på, at  ejendommen blev sat til salg i 2005,  interessentskabet i den forbindelse ikke ønskede, at bruge penge på vedligeholdelse,  lejerne klagede over ejendommens tilstand,  vedligeholdelsen vedrører murværk, tag, parkeringsplads og udskiftning af en dør,  de udførte og planlagte vedligeholdelsesarbejder ikke kan siges, at være uforholdsmæssigt dyre i forhold til de lave udgifter til vedligeholdelse i 2005 og 2006, og  vedligeholdelsesudgifterne steg en del fra 2006 til 2007.
 På denne baggrund er nævnet af den opfattelse, at den forventede udgift til vedligeholdelse af ejendommen i perioden 2008  2010 kan medregnes som en direkte variabel omkostning.
 På denne baggrund finder nævnet, at det er sandsynliggjort, at Deres klients andel af virksomhed for 2008 er én niendedel af følgende:
 Deres klients ideelle anpart af interessentskabets indtægt for 2008 forventedes således at udgøre 60.000,55 kr., hvilket er mindre end 63.667 kr.
 Det er på samme måde sandsynliggjort, at Deres klients ideelle anpart af interessentskabet indtægt for 2009 og 2010 vil være på hhv. 61.866,67 kr. og 62.844,44 kr.
Udtræden af virksomheden den 10. juni 2008 Et medlem, som driver selvstændig virksomhed som bibeskæftigelse, kan anses som ophørt med drift af virksomheden, hvis  medlemmet skriftligt erklærer, at virksomheden er lukket eller overdraget til andre end ægtefælle, samlever eller umyndige børn,  virksomheden er bortforpagtet eller udlejet til andre end ægtefælle, samlever eller umyndige børn,  medlemmet udtræder af virksomheden, der fortsættes af ægtefælle eller medejere uden at medlemmet har afhændet sin del af virksomheden.
Medlemmets hidtidige arbejdsopgaver skal i så fald være bortfaldet eller overdraget til andre end ægtefælle, samlever og umyndige børn.
 Nævnet finder, at Deres klient kan anses som udtrådt af virksomheden pr. 10. juni 2008.
 Nævnet har lagt vægt på, at Deres klient er udtrådt af bestyrelsen i interessentskabet pr. 10. juni 2008, og at han samtidig har overdraget alle arbejdsopgaver til den nye bestyrelse.
Nævnet finder ikke, at det forhold at Deres klient efter 10. juni 2008 deltager i interessentskabets generalforsamling, kan føre til et andet resultat.
Nævnet har lagt vægt på, at der er ni deltagere i interessentskabet, at den daglige drift varetages af bestyrelsen og bogholder mv.
Deltagelse i generalforsamlingen kan derfor ikke betragtes som beskæftigelse.
R E G L E R Ankenævnet henviser til  § 58, stk. 1, litra a, og § 74 g, stk. 6, jf. stk. 1 i lov om arbejdsløshedsforsikring mv., jf. lovbekendtgørelse nr. 874 af 11. september 2005, med de ændringer som følger af lov nr. 1540 af 20. december 2006,  § 2, stk. 2, nr. 6, § 5 og § 6 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed, og  § 18 i Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne (Sign.) De kan læse om afgørelsens retlige grundlag på de følgende sider.
 Kopi til:
Medlemmet Arbejdsdirektoratet A-kassen Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005, med de ændringer som følger af lov nr. 1540 af 20. december 2006 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om  udbetaling af dagpenge og aktiveringsydelse for søgnehelligdage,  retten til dagpenge for et medlem,  som under ledighed har bibeskæftigelse ved selvstændig virksomhed, eller  som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere,  hvilken betydning arbejde og indtægt skal have for størrelsen af  dagpenge eller aktiveringsydelse, der udbetales efter § 52 a eller § 55, samt  ydelser, der udbetales i henhold til lov om børnepasningsorlov.
§ 74 g.
Et medlem kan efter tilladelse fra arbejdsløshedskassen drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år.
Virksomhedens indtægt må ikke overstige 61.873 kr. pr. år (2007-niveau). Beløbet reguleres med satsreguleringsprocenten, jf. lov om en satsreguleringsprocent.
Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.
Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af denne bestemmelse, herunder om definition af indtægt og om, at der kan ske opgørelse af indtægt efter virksomhedens regnskabsår i stedet for kalenderåret, og om, at de anførte timetal og indkomstbegrænsninger nedsættes forholdsmæssigt ved overgang til efterløn i et kalenderår.
Der fastsættes endvidere regler om suspension af efterløn til et medlem, som driver selvstændig virksomhed som hovedbeskæftigelse.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende  har ansat arbejdskraft,  har overført beløb til beskatning som medarbejdende ægtefælle,  har foretaget varelagernedskrivninger,  har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende,  er omfattet af en kollektiv overenskomst som arbejdsgiver eller er medlem af en arbejdsgiverorganisation, eller  er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende  eller virksomheden er momsregistreret, eller ydelsen faktureres med tillæg af moms,  skattemæssigt angiver over-/underskud af selvstændig virksomhed,  på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller er deltager i et interessentskab.
§ 5. Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis  driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller medlemmet efter en konkret vurdering må anses for at drive virksomheden so m hovedbeskæftigelse.
 § 6. Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.
Stk. 2. Et medlem, som har drevet selvstændig virksomhed som hovedbeskæftigelse, jf. § 5, kan anses for have omdannet virksomheden til bibeskæftigelse, hvis medlemmet opfylder betingelserne herfor.
Der henvises til bekendtgørelse om ophør med udøvelse af selvstændig virksomhed som hovedbeskæftigelse.
Arbejdsdirektoratets bekendtgørelse nr. 1618 af 13. december 2006 om selvstændig virksomhed samtidig med efterløn § 18. A-kassen kan tillade drift af selvstændig virksomhed som bibeskæftigelse i perioden med efterløn, jf. § 74 g, i loven.
 Stk. 2. Medlemmet skal sandsynliggøre, at den samlede arbejdstid i virksomheden højst udgør 400 timer pr. kalenderår, jf. dog stk. 4.
 Stk. 3. Virksomhedens indtægt må ikke overstige 61.873 kr. pr. regnskabsår (2007-niveau), jf. dog § 19, stk. 2. Ved indtægt forstås virksomhedens dækningsbidrag 1, det vil sige nettoomsætning fratrukket vareforbrug, jf. dog stk. 4.
Stk. 4. For interessentskaber skal medlemmet sandsynliggøre, at medlemmets personlige arbejdstid i virksomheden højst udgør 400 timer pr. kalenderår, jf. stk. 2. Indtægten, jf. stk. 3, ved interessentskabet opgøres i forhold til medlemmets ideelle andel af interessentskabet.
Medlemmets virksomhed udgør alene medlemmets ideelle andel af det samlede interessentskab.
Stk. 5. Et medlem, der søger om tilladelse til at videreføre en eksisterende bibeskæftigelse, skal oplyse virksomhedens indtægt for hele regnskabsåret før overgang til efterløn.
Oplysningerne skal være attesteret af en registreret revisor, en statsautoriseret revisor, eller en særligt sagkyndig, jf. § 31 i bekendtgørelse nr. 1200 af 9. december 2005 om støtteordning for yngre jordbrugere.
Der skal fremlægges en attesteret specifikation af den attesterede indtægt, hvis a-kassen eller direktøren for Arbejdsdirektoratet beder herom.
For interessentskaber skal indtægten af medlemmets ideelle andel af virksomheden attesteres, jf. stk. 4.
 Stk. 6. Har virksomheden tidligere været drevet i større omfang end nævnt i stk. 2, 3 og 4, herunder som hovedbeskæftigelse, skal medlemmet sandsynliggøre, at arbejdstiden varigt er nedsat til højst 400 timer, og at indtægten varigt er nedsat til højst 61.873 kr. pr. regnskabsår (2007-niveau).
 Stk. 7. Et medlem, der søger om tilladelse til at påbegynde eller videreføre en virksomhed, skal blandt andet oplyse om virksomhedens art, omfang, kundegrundlag, tilrettelæggelse af arbejdet, forventet tidsforbrug samt forventet indtægt.
