 Overdækning til svømmebassiner bestående af bærende og fast funderet  

 stålkonstruktion og foliobelægning, der påtænkes udlejet, medtages ved  

 ejendomsvurdering som en egentlig bygning, bl.a. da overdækningen er beregnet  

 til varig forbliven på stedet, jf. vurderingsloven § 9 og grundet  

 lejeforholdet er det en bygning på fremmed grund, jf.
 vurderingsloven § 11. Skattemæssigt henhører bygningen under  

 afskrivningslovens § 18.
Et firma påtænkte at opføre og udleje såkaldte overdækninger til  

 svømmebassiner.
Udlejningen skulle foretages til ejere af fast ejendom med  

 svømmebassin.
Overdækningens konstruktion består dels af en bærende  

 stålkonstruktion, der skal fast funderes og del af foliobelægning, der  

 udspændes over stålkontruktionen og endvidere undersøttes af et  

 lufttrykprincip i lighed med boblehalkonstruktioner.
Folioens levetid er  

 beregnet til 15 år, men folioen er sårbar over for mekaniske påvirkninger,  

 f.eks. af spidse genstande, så den revner og må udskiftes, hvis der brydes  

 hul i den.
Foliobelægningen kan nedtages f.eks. i sommermånederne.
 Firmaet havde anmodet om bindende forhåndsbesked.
 Ligningsrådet udtalte, at den omhandlede overdækning måtte anses som en  

 egentlig bygning, in concreto i vurderingsmæssig henseende en bygning på  

 fremmed grund.
 Ligningsrådet lagde herved vægt på, dels overdækningens konstruktion, dels  

 den omstændighed, at overdækningen måtte anses at være beregnet til varig  

 forbliven på stedet.
