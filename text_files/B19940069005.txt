 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleverne gennem  

 skoleundervisning og praktikuddannelse opnår kompetence som skomager inden  

 for det valgte speciale.
 Stk. 2.  Uddannelsen afsluttes inden for et af følgende  

 specialer: Ortopædi, service eller nådler.
 Stk. 3.  Det faglige udvalg for uddannelsen er  

 Skofagenes faglige Fællesudvalg, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
§ 3.  Specialet som ortopædiskomager varer i alt 3 år  

 og 9 måneder.
Specialet som serviceskomager varer i alt 2 år og 9 måneder.  

 Specialet som nådler varer i alt 2 år og 2 måneder.
 Stk. 2.  Uddannelsen indledes i praktikvirksomheder  

 eller med 2. skoleperiode.
 § 4.  Skoleundervisningen til ortopædiskomager varer  

 40 uger, jf. dog §§ 5 og 6. Skoleundervisningen til serviceskomager varer 30  

 uger, jf. dog §§ 5 og 6. Skoleundervisningen til nådler varer 25 uger, jf.  

 dog §§ 5 og 6. Skoleundervisning veksler med praktikuddannelse som vist i  

 figuren og som anført nedenfor:
Fritagelse for dele af uddannelsen § 5.  Elever, der er fyldt 25 år, kan indgå  

 uddannelsesaftale med afkortning af uddannelsestiden i de tilfælde, hvor  

 eleverne har erhvervsfaring som anført i bilaget, jf. dog stk. 2.
 Stk. 2.  Det faglige udvalg kan dispensere fra alders-  

 eller beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Afgørelser efter stk. 1-2 skal så vidt muligt  

 træffes inden indgåelse af uddannelsesaftalen.
 § 6.  Elever er fritaget for 2.-4. skoleperiode på  

 grundlag af gennemført anden uddannelse som anført i bilaget.
 Stk. 2.  Afgørelser efter stk. 1 skal så vidt muligt  

 træffes inden indgåelse af uddannelsesaftalen.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål § 7.  Den uddannede skomager med speciale som  

 ortopædiskomager skal selvstændigt kunne udføre alle former for ortopædisk  

 fodtøj.
 Stk. 2.  Den uddannede skomager med speciale som  

 serviceskomager skal selvstændigt kunne udføre alle former for reparationer,  

 der forekommer i en skomagervirksomhed.
 Stk. 3.  Den uddannede skomager med speciale som nådler  

 skal selvstændigt kunne sy/forarbejde såvel enkle som komplicerede modeller.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på, at eleverne får fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelsen tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Branchekendskab og teknologiudvikling, dansk (A) (60  

 timer), design og billedkommunikation (40 timer), stil, form og farve (80  

 timer), værkstedsteknik (80 timer) og økonomi.
 Stk. 2.  Undervisningen i 5. og 6. skoleperiode for  

 ortopædiskomagere omfatter grundfagene arbejdsmarkedsforhold og  

 kundebetjening.
 Stk. 3.  Mål, indhold og vejledende uddannelsestid  

 følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål, rammer for undervisningens indhold og vejledende  

 uddannelsestid:
 Mål: At give eleverne en grundlæggende forståelse af og indsigt i  

 materialernes struktur, herunder de fysiske og kemiske egenskaber og  

 indvirkningen på miljøet.
 Rammer for undervisningens indhold: Råmaterialer, test- og  

 analysemetoder, behandling, farvning, efterbehandling, miljøbeskyttelse og  

 sikkerhed.
 Vejledende uddannelsestid: 2,5 uger.
 Mål: At give eleverne kendskab til og færdigheder i brugen af de maskiner,  

 der anvendes i fremstillings- og bearbejdningsprocessen.
Rammer for undervisningens indhold: Materialebearbejdning: Læder,  

 skind, plast og tekstiler.
Maskinkendskab: Nålebærende maskiner, strikke- og  

 vævemaskiner, pressemaskiner, skære-, stanse- og hjælpeværktøjer.  

 Arbejdspladsindretning.
Personlig planlægning.
Sikkerhed og miljø.
 Vejledende uddannelsestid: 3,7 uger.
 Stk. 2.  Undervisningen i områdefag i 3. skoleperiode  

 har følgende mål og vejledende uddannelsestid:
 Eleverne skal have grundlæggende viden om underekstremitetens anatomi,  

 foden og benets knogler, muskler og led og fodens funktionelle anatomi.  

 Endvidere skal eleverne have grundlæggende kendskab til fodens ortopædiske  

 sygdomme, ortopædiske tådeformiteter, fodens traumatiske sygdomme og indlægs  

 funktion.
 Vejledende uddannelsestid: 0,6 uge.
 Eleverne skal kunne fremstille en grundmodel efter læst og ud fra denne  

 model fremstille overlæder og formodel til udskæring af overlæder til sko.
 Vejledende uddannelsestid: 0,3 uge.
 Stk. 3.  Undervisningen i områdefag i 4. skoleperiode i  

 specialerne som ortopædiskomager og serviceskomager har følgende mål og  

 vejledende uddannelsestid:
Reparationer Eleverne skal have grundlæggende kendskab til enhver form for reparation  

 af fodtøj og ortopædiske tilretninger.
 Vejledende uddannelsestid: 3,1 uger.
 Stk. 4.  Undervisningen i områdefag i 5. og 6.  

 skoleperiode i specialet som ortopædiskomager har følgende mål og vejledende  

 uddannelsestid:
Ortopædi 1 Eleverne skal kunne behandle bundlæder, pinding, bindsyning, hælopbygning,  

 udpudsning, kunne fremstille supersoftbund med klæbet rand samt kunne betjene  

 slibe-, fræse- og pudsemaskine.
 Vejledende uddannelsestid: 3,1 uger.
Specialefag § 11.  Undervisningen i specialefag for  

 ortopædiskomager har følgende mål og vejledende uddannelsestid:
Ortopædi 2 Eleverne skal selvstændigt kunne fremstille enhver form for herre- og  

 damesko, både med klæbet og syet rand.
Endvidere skal eleverne kunne betjene  

 alle almindeligt forekommende hjælpemaskiner.
 Vejledende uddannelsestid:
 3. skoleperiode: 3,1 uger.
 4. skoleperiode: 0,9 uge.
 5.-6. skoleperiode: 2,5 uger.
 Stk. 2.  Undervisningen i specialefag for  

 serviceskomager har følgende mål og vejledende uddannelsestid:
Værkstedsarbejde Eleverne skal selvstændigt kunne udføre alle former for reparationer af  

 hæle, såler og overlæder samt kunne påsy ny rand.
Eleverne skal have  

 grundlæggende færdigheder i fræsning, slibning, udpudsning, polering,  

 ortopædiske tilretninger, forhøjelser, gænger, hæleretningsbestemte valgus og  

 varus.
 Vejledende uddannelsestid:
 3. skoleperiode: 3,1 uger.
 4. skoleperiode: 0,9 uge.
 Stk. 3.  Undervisningen i specialefag for nådler har  

 følgende mål og vejledende uddannelsestid:
Værkstedsarbejde Eleverne skal kunne elementær syteknik, herunder spanning, kantsyning,  

 samlinger, pyntestikninger, håndbukning af indvendige og udvendige buer samt  

 tilhørende klæbeteknik.
Eleverne skal kunne fremstille enkle former for dame-  

 og børnesko efter arbejdstegning.
Eleverne skal kunne betjene og foretage  

 almindelig vedligeholdelse af de i branchen almindeligt forekommende  

 symaskiner, herunder 1 - 2-nåls søjlemaskiner og fladbordsmaskiner samt kunne  

 samle efter afstregninger og mærker, kunne sy lynlåse i sko og kunne påsy  

 løse besætninger.
Endelig skal eleverne vise begyndende færdigheder i  

 skærfning og betjening af skærfemaskine.
 Vejledende uddannelsestid: 3,1 uger.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 14.  Der kan samlæses med ortopædist i områdefagene  

 anatomi og ortopædi.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 16.  I den første praktikperiode skal eleven  

 orienteres om de arbejdsopgaver, som forekommer under det valgte speciale, og  

 under instruktion beskæftiges med simple arbejdsdiscipliner.
 Stk. 2.  Elever med speciale som ortopædiskomager skal:
 Stk. 3.  Elever med speciale som serviceskomager skal:
 Stk. 4.  Elever med speciale som nådler skal inden 3.  

 skoleophold beskæftiges med forarbejdning af former på skomodeller, samling  

 efter afstregninger og mærker, isyning af lynlåse, påsyning af besætninger og  

 bagremme samt syning af pyntestikninger.
 Stk. 5.  Det skal tilstræbes, at uddannelsen i  

 virksomheden tilrettelægges således, at der arbejdes efter stigende  

 sværhedsgrad, sådan at eleven ved afslutning af den sidste praktikperiode  

 opnår et niveau, der svarer til de krav, der stilles til en uddannet med det  

 pågældende speciale.
Stk. 6.  Under virksomhedsuddannelsen arbejdes der med  

 de normalt forekommende arbejdsopgaver inden for uddannelsen og det  

 pågældende speciale.
I øvrigt kan eleven beskæftiges med arbejdsopgaver og  

 discipliner, der er relevante og værdifulde for uddannelsen.
 Stk. 7.  Under virksomhedsuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj og  

 maskiner, efterleves.
Stk. 8.  I den sidste praktikperiode arbejder eleven  

 selvstændigt med alle i virksomheden forekommende udviklings-,  

 vedligeholdelses-, reparations- og arbejdsopgaver inden for specialet.
Eleven  

 anvender alle former for arbejdsdiscipliner og metoder og udfører arbejdet ud  

 fra sit kendskab til det nødvendige kvalitetsniveau.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 18.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at evaluere undervisningens indhold og metoder.
 § 19.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 20.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene (dvs. har fået  

 karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 24, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 21.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver standpunktskarakterer i  

 grundfagene efter reglerne om grundfag.
 Stk. 3.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 4.  Bedømmelsesformer og karaktergivning i valgfag  

 følger reglerne om disse fag.
 Stk. 5.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
 § 22.  Der afholdes ikke eksamen i områdefag og  

 specialefag.
Karakterskala § 23.  Ved bedømmelsen anvendes 13-skalaen, jf.  

 eksamensbekendtgørelsen.
Skolebevis § 24.  Når alle skoleperioder er gennemført, udsteder  

 skolen et skolebevis.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 25.  Efter 3., 4. og 6. skoleperiode afholdes  

 svendeprøve for henholdsvis nådler, serviceskomager og ortopædiskomager.
 Stk. 2.  Det faglige udvalg udpeger skuemestre med et  

 lige antal fra arbejdsgiver- og arbejdstagerside (evalueringsgruppen).
 Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af sidste skoleperiode og  

 skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Det faglige udvalg udarbejder en liste over  

 mulige opgaver med angivelse af tilladt tidsforbrug.
Listen udleveres af  

 skolen til eleverne ved afslutningen af henholdsvis 3., 4. og 6.  

 skoleperiode.
 Stk. 6.  Ved bedømmelsen anvendes 13-skalaen, jf.  

 eksamensbekendtgørelsen.
Stk. 7.  Hver skuemester afgiver 1 karakter.  

 Evalueringsgruppens karakterer udregnes som gennemsnit.
Eleverne har bestået,  

 hvis gennemsnitskarakteren er 6 eller derover.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 26.  Uddannelsesbevis udstedes af Skofagenes faglige  

 Fællesudvalg og affattes i overensstemmelse med hovedbekendtgørelsen, når  

 skolebevis og praktikerklæring er udstedt, og svendeprøve er bestået.
 Stk. 2.  I uddannelsesbeviset anføres ingen karakterer,  

 men kun at eleven er bestået.
Ikrafttræden § 27.  Bekendtgørelsen træder i kraft den 1. august  

 1994.
 Stk. 2.  Bekendtgørelse af 24. januar 1991 om  

 uddannelsen til skomager ophæves, jf. dog stk. 3. (* 1).
 Stk. 3.  § 4 i den i stk. 2 nævnte bekendtgørelse gælder  

 for de elever, der har indgået uddannelsesaftale før den 1. august 1994.
 Undervisningsministeriet, den 20. juli  

 1994.
Ole Vig Jensen / Sonja Lundqvist Bilag Bekendtgørelse om uddannelsen til skomager Fritagelse for dele af uddannelsen, jf. §§ 5 og 6 ) Nedsættelse af skoletid er begyndelsen af skoletiden, dvs. ved 6  

 måneders nedsættelse er det 2. skoleperiode og ved 9 måneders nedsættelse er  

 det 2., 3. og 4. skoleperiode. *) Ved en af de andre syuddannelser forstås  

 følgende uddannelser: Beklædningshåndværker, beklædningsoperatør,  

 farverioperatør, strikkeoperatør, tekstiloperatør, ortopædist og sejl- og  

 boligmonteringsuddannelsen.
 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
