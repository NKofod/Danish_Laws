Cirkulære om ændring af cirkulære om kørekort § 1 I cirkulære nr. 9045 af 1. februar 2013 om kørekort foretages følgende ændringer:
 1. § 1 affattes således:
»§ 1. Blanketter til ansøgning om kørekort og skemaer til brug for digital ansøgning om kørekort udfærdiges af Rigspolitiet.« 2. I § 2 indsættes efter 1. pkt.:
»En ansøgning om udstedelse af kørekort, som indgives ved digital selvbetjening, anses for indgivet på det tidspunkt, hvor ansøgningen er tilgængelig for kommunen.« 3. I § 14, stk. 1, udgår: »med tydelig håndskrift«.
 4. § 14, stk. 5, affattes således:
»Stk. 5. Ansøgeren skal i kommunens henholdsvis den prøvesagkyndiges, den tilsynsførendes eller censors påsyn afgive en underskrift.« 5. § 14, stk. 7, affattes således:
»Stk. 7. Fotografiet af ansøgeren skal følge stamkortet, indtil sagsbehandlingen er afsluttet.« 6. I § 43, stk. 3, udgår: »dagligt«.
§ 2 Cirkulæret træder i kraft den 1. december 2013.
