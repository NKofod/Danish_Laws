Skriftlig fremsættelse (11. januar 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af forskellige skattelove (Enklere forskuds- og selvangivelsesprocedure samt  

 frivillig indberetning af gaver m.v.) (Lovforslag nr.
L 121) Lovforslaget består af følgende to elementer:
 For det første går forslaget ud på at reducere antallet af  

 skatteblanketter, som udsendes til borgerne, således at en meget stor del af  

 borgerne alene vil modtage én årlig henvendelse vedrørende deres  

 skatteforhold.
 For det andet går forslaget ud på at gøre det muligt for  

 foreninger, stiftelser, institutioner m.v., som modtager gaver m.v. efter  

 ligningslovens §§ 8A og 12, stk. 1-3, at indberette modtagne beløb til SKAT,  

 hvorved disse beløb kan fortrykkes.
 Forslaget skal ses i lyset af Skatteministeriets vision om  

 det selvangivelsesløse samfund samt moderniseringen af  

 SKATs  

 it-systemer  

 på borgerområdet.
Første del af forslaget går ud på at afskaffe  

 printselvangivelsen for de ca. 3,9 mio. skatteydere, som i dag modtager denne  

 selvangivelse.
Det foreslås, at de skatteydere, som ikke det foregående år  

 har  

 selvangivet, fordi SKAT har alle selvangivelsesrelevante oplysninger i  

 forvejen, eller som ikke har ændret deres forskudsopgørelse for det  

 pågældende  

 indkomstår, alene modtager en årsopgørelse.
De skatteydere, som har haft én  

 eller flere oplysninger at selvangive det seneste indkomstår, eller har  

 ændret  

 deres forskudsopgørelse for det pågældende indkomstår, vil efter forslaget  

 ligeledes modtage en årsopgørelse.
Disse skatteydere vil imidlertid også  

 modtage et oplysningskort, hvorpå eventuelle korrektioner til de indberettede  

 oplysninger og oplysninger om indkomster m.v., som ikke er blevet indberettet  

 til SKAT, kan påføres.
Selvangivelsesoplysningerne kan også - som hidtil -  

 indberettes via  

 TastSelv-Internet  

 eller  

 TastSelv-telefonen.
Skatteydere, der ikke anvender  

 TastSelv, kan indsende oplysningskortet til SKAT.
Herefter  

 vil disse skatteydere modtage en endelig årsopgørelse.
Endvidere reduceres antallet af skatteblanketter derved, at  

 udsendelsen af den ordinære forskudsopgørelse til borgerne som udgangspunkt  

 afskaffes.
I stedet informeres borgerne i forbindelse med årsopgørelsen om,  

 hvilke oplysninger den kommende forskudsopgørelse dannes på grundlag af.  

 Endvidere informeres borgeren om, at forskudsopgørelsen, når den dannes i  

 november, gøres tilgængelig for denne i skattemappen på  

 SKATs  

 hjemmeside.
Borgeren kan dog ved hjælp af  

 TastSelv-telefonen  

 rekvirere forskudsopgørelsen i en papirudgave.
Endvidere modtager borgerne  

 information  

 om, at skattekortet automatisk tilsendes arbejdsgiveren m.v.
Forslaget giver borgerne den serviceforbedring, at de ikke  

 flere gange i løbet af året besværes med henvendelser fra SKAT, som de skal  

 forholde sig til.
Med forslaget undgår man endvidere at sende  

 dobbeltoplysninger til de borgere, der i dag modtager en printselvangivelse  

 og  

 en årsopgørelse samtidig.
 Endelig giver forslaget om en enklere forskudsprocedure  

 betragtelige portobesparelser  besparelser, som i stedet kan anvendes  

 til  

 finansiering af offentlige kerneydelser.
 Den anden del af forslaget går ud på at gøre det muligt for  

 foreninger, stiftelser og institutioner m.v., som efter ligningslovens §§ 8A  

 og  

 12, stk. 1-3, modtager gaver m.v., at indberette de modtagne beløb til SKAT.  

 Vælger foreningen at indberette herom, skal det ske senest den 20. januar i  

 året efter det kalenderår, hvori beløbene er ydet.
 Hvis alle foreninger vælger at indberette gavebeløb m.v. til  

 SKAT, skønnes det, at omkring 90.000 skatteydere vil kunne slippe for at  

 selvangive ydede gavebeløb, samt at ca. 49.000 af disse skatteydere vil kunne  

 omfattes af den foreslåede forenklede selvangivelsesprocedure, hvorefter  

 disse  

 skatteydere alene modtager en årsopgørelse.
 Forslaget har ingen økonomiske konsekvenser for staten eller  

 erhvervslivet og har ingen administrative konsekvenser for erhvervslivet.  

 Endvidere har forslaget ingen miljømæssige eller EU-retlige konsekvenser.
 Finansieringen og implementeringen af en enklere  

 selvangivelsesprocedure samt af en gaveindberetningsordning er  

 indbudgetteret  

 som en del af moderniseringen af  

 SKATs  

 it-systemer  

 på borgerområdet.  

 De samlede udgifter til  

 SKATs  

 systemmodernisering af  

 borgerområdet er  

 indbudgetteret  

 på  

 finanslovsforslaget for 2006 med et beløb på i alt 245 mio. kr.
 Herudover vil forslaget indebære udgifter på 7,1 mio. kr.  

 til  

 systemtilrettelser, 4 mio. kr. til borgerinformation  

 samt ½ årsværk, som ikke er  

 indbudgetteret  

 i  

 SKATs  

 systemmodernisering.
Forslagets besparelser i den løbende drift skønnes årligt at  

 udgøre 18,1 mio. kr. samt 1 årsværk.
Herunder skønnes den ændrede  

 forskudsprocedure at give SKAT en årlig portobesparelse på 17 mio. kr.
Forslagets forskudsdel knytter sig til det samtidig hermed  

 fremsatte lovforslag om et indkomstregister (  

 eIndkomst  

 ),  

 ifølge hvilket der etableres en abonnementsordning på  

 eSkattekort.  

 Det foreslås i dette forslag, at skatteministeren fastsætter  

 ikrafttrædelsesstidspunktet.
Selvangivelsesdelen og  

 gavedelen i det foreliggende lovforslag indgår som nævnt som elementer i  

 SKATs  

 systemmodernisering af borgerområdet, og det kan på  

 nuværende tidspunkt ikke siges med sikkerhed, at moderniseringen  der  

 efter  

 planerne strækker sig over to år  er på plads i begyndelsen af 2008. På  

 den baggrund  

 foreslås det, at det overlades til skatteministeren at fastsætte  

 ikrafttrædelsesstidspunktet  

 for det foreliggende forslag.
 Med disse bemærkninger skal jeg anbefale forslaget til  

 Folketingets velvillige behandling.
