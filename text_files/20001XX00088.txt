Skriftlig fremsættelse (10. november  

 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om  

åben uddannelse (erhvervsrettet voksenuddannelse) m.v. (Bortfald af  

 deltagerbetaling på visse uddannelser).
(Lovforslag nr.
L 86).
Lovforslaget er et led i aftale mellem regeringen,  

 Socialistisk Folkeparti, Enhedslisten og CentrumDemokraterne.
Regeringen,  

 Socialistisk Folkeparti, Enhedslisten og CentrumDemokraterne finder, at  

 de  kortest uddannede uanset økonomisk  

 formåen skal have adgang til at deltage i kompetencegivende  

 voksenuddannelse, og at evt. betalingsvilkår ikke bør  

 udgøre en væsentlig barriere for den enkelte  

 uddannelsessøgende.
Deltagerbetalingen fjernes derfor på de  

 grundlæggende social- og sundhedsuddannelser og enkeltfag heraf, der  

 udbydes for voksne under reglerne om åben uddannelse, dvs.  

 opskolingsuddannelserne til sosu-hjælper og  assistent,  

 merituddannelsen på pædagogisk grunduddannelse  

 (PGU-merituddannelsen), samt fra de ordinære sosu-uddannelser i det  

 omfang disse er omfattet af lov om bestyrelse for Arbejdsmarkedets  

 UddannelsesFinansiering og om efteruddannelsesudvalg.
Bortfaldet af  

 deltagerbetalingen ved disse uddannelser betyder, at  

 optagelsesvilkårene på disse uddannelser sidestilles med  

 optagelsesvilkårene på erhvervs- og landbrugsuddannelser omfattet  

 af lov om bestyrelse for Arbejdsmarkedets UddannelsesFinansiering og om  

 efteruddannelsesudvalg.
 Lovforslaget skal ses i sammenhæng med det samtidigt  

 fremsatte lovforslag om ændring af lov om bestyrelse for  

 Arbejdsmarkedets UddannelsesFinansiering og om efteruddannelsesudvalg.
 Det foreslås, at forslaget træder i kraft den  

 1. januar 2001.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
