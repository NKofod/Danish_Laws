(Til samtlige amtsråd,  

 kommunalbestyrelser, Hovedstadsrådet, Københavns Magistrat og Frederiksberg  

 kommunalbestyrelse) 1. Indledning.
Folketinget har nu afsluttet behandlingen af regeringens lovforslag nr.
L  

 246 og L 247 om den kommunale økonomi i 1987 og 1988.
 Den vedtagne lov samt det til grund for vedtagelsen liggende politiske  

 forlig vedlægges til orientering.
 Herefter har regeringen den 9. juni afholdt møde i kommunekontaktudvalget,  

 hvor denne henstilling samt lov- og cirkulæreprogrammet er blevet drøftet.
 Det på grundlag af mødet udarbejdede aktstykke om fastsættelse af de  

 generelle tilskud for 1987 og 1988 vedlægges til orientering, idet det  

 understreges, at aktstykket endnu ikke er behandlet af Folketingets  

 finansudvalg.
 2. Den primærkommunale økonomi 1987.
 Regeringen har efter aftale med Kommunernes Landsforening indhentet skøn  

 fra de enkelte kommuner over det pr. 29. april forventede regnskabsresultat  

 for 1987. Resultatet af indberetningerne tyder på, at regnskabsresultatet for  

 kommunerne set under eet for indeværende tegner til at blive en overskridelse  

 af den ramme, der fremgår af Fælleserklæringen af 13. maj 1986. Der er herved  

 taget hensyn til, at udgiftsrammen og bloktilskuddet for 1987 i  

 overensstemmelse med det politiske forlig af 29. maj 1987 vil blive søgt  

 forøget med 600 mio. kr. som kompensation for merudgifter vedrørende asbest,  

 karensdag og flygtninge.
 Regeringen skal på denne baggrund - i overensstemmelse med det politiske  

 forlig af 29. maj 1987 - indskærpe henstillingen fra cirkulæreskrivelsen af  

 4. juni 1986 om, at nettoudgifterne i 1987 ikke overstiger gennemsnittet af  

 nettoudgifterne ifølge rengksberne for 1985 og 1986 med tillæg af pris- og  

 lønstigninger m.v. i de enkelte år, jf. i øvrigt nævnte cirkulære for de  

 nærmere regler vedrørende korrektion for demografi og arbejdstidsforkortelse,  

 samt om den særlige bestemmelse for kommuner med meget lavt serviceniveau.
 3. Den primærkommunale økonomi 1988.
 Retningslinierne for den primærkommunale økonomi i 1988 er ligeledes  

 fastlagt med Fælleserklæringen af 13. maj 1986.
 Regeringen henstiller, i overensstemmelse med det politiske forlig af 29.  

 maj 1987, at nettodriftsudgifterne for kommunerne under eet i 1988 ikke  

 overstiger gennemsnittet af regnskaberne for de to foregående år reguleret  

 for pris- og lønstigninger og korrigeret for 3/4 af virkningen af ændringerne  

 i de demografiske udgiftsbehov fra 1986 til 1987. Endvidere korrigeres for,  

 at udgiftsramme og bloktilskud for 1988 i overensstemmelse med det politiske  

 forlig af 29. maj 1987 vil blive søgt forøget med 600 mio. kr. som  

 kompensation for merudgifter vedrørende asbest, karensdag, flygtninge og  

 skattereform.
 Herudover henstilles, at den enkelte kommunes nettodriftsudgifter i 1988,  

 bortset fra udgifter vedrørende forsyningsvirksomheder, ikke overstiger  

 gennemsnittet af regnskaberne for de to foregående år, korrigeret for 3/4 af  

 virkningen af ændringerne i de demografiske udgiftsbehov fra 1986 til 1987.  

 Disse tal vil for hver enkelt kommune blive udmeldt af Indenrigsministeriet  

 på samme måde som tallene vedrørende 1987, jf. kommunale Tal fra  

 Indenrigsministeriet, 1987 Budget.
 Endelig kan kommuner med særlig lavt serviceniveau have en større vækst,  

 jf. herom nærmere i cirkulæreskrivelsen af 4. juni 1986. Tal herom vil  

 tilsvarende blive udmeldt.
 Om nettoanlægsudgifterne henstilles, at de under eet skal holdes indenfor  

 den samme ramme som 1987, opreguleret til pris- og lønniveauet for 1988,  

 svarende til en nettoanlægsramme for kommunerne under eet på 5,0 mia. kr.  

 (inkl. moms) med tillæg eller fradrag svarende til en forøgelse eller  

 nedsættelse af antallet af kommunalt opførte ældreboliger, der modsvares af  

 en modsatrettet ændring i antallet af ældreboliger opført af boligselskaber,  

 selvejende institutioner og private.
Anlægsudgifter til rensninganlæg holdes som i 1987 udenfor rammen.
Ved  

 rensningsanlæg forstås her alle anlæg under funktion 0.53, Rensningsanlæg med  

 betalingsvedtægt og funktion 0.56, Rensningsanlæg uden betalingsvedtægt samt  

 anlæg af tilsvarende karakter (og dermed teknisk sammenhængende arbejder) på  

 andre funktioner under hovedfunktionen »Spildevandsanlæg«.
 4. Den amtskommunale økonomi i 1987 og 1988.
Med vedtagelsen af L 246 og L 247 er bestemmelserne om deponering i  

 tilfælde af en overskridelse af udgiftsrammen for 1987 ophævet for  

 amtskommunerne.
Desuden er udgiftsrammer og bloltilskud for både 1987 og 1988  

 forøget med i alt 200 mio. kr. som kompensation for en række merudgifter  

 (karensdag, asbest m.v.). Det bemærkes, at deponeringsordningen vedrørende  

 merudgifter i 1988 i forhold til rammen ikke er ophævet.
 Samtidig er det fastsat, at den enkelte amtskommunes udskrivningsprocent  

 for 1988 ikke må overstige udskrivningsprocenten i 1987, og at  

 udskrivningsgrundlaget for 1988 ikke må overstige det udskrivningsgrundlag,  

 der blev anvendt ved beregningen af udskrivningsprocenten for 1987, med  

 tillæg af 10 pct.
 Indenrigsministeren kan dog tillade, at udskrivningsprocenten forhøjes.  

 Dispensationerne skal ydes indenfor en ramme svarende til et provenu på 600  

 mio. kr.; heraf er 300 mio. kr. betinget af, at beløbet efter amtskommunens  

 vurdering anvendes til nedbringelse af ventelisterne.
 Indenrigsministeren kan desuden tillade, at udskrivningsgrundlaget  

 forhøjes med mere end 10 pct., hvis der kan påvises ekstraordinære stigninger  

 i udskrivningsgrundlaget.
 Disse dispensationer ydes indenfor en samlet ramme svarende til 1 pct. af  

 udskrivningsgrundlaget.
 Endvidere er der åbnet adgang til, at amtskommunerne kan optage lån på  

 indtil 600 mio. kr. til sygehusbyggeri, apparatur og andre midlertidige  

 udgifter, som efter amtskommunernes vurdering kan nedbringe ventelisterne.
 Den enkelte amtskommune kan søge dispensation fra de to puljer samt  

 lånedispensation samtidigt.
 Endelig åbnes der adgang til lånefinansiering af afdrag.
Indenrigsministeriet vil inden 15. juli nærmere redegøre for de  

 oplysninger, der skal ledsage dispensationsansøgninger.
Dispensationerne vil  

 blive meddelt senest den 15. august 1987.
5. Regningens skøn over stigninger i priser, løninger og udskrivningsgrundlag.
 Efter indgåelsen af nye overenskomster forventes pris- og lønstigningerne  

 på det kommunale udgiftsområde i gennemsnit at udgøre 6 pct. fra 1986 til  

 1987 og 4 3/4 pct. fra 1987 til 1988 i overensstemmelse med de foreløbige  

 forudsætninger for finansloven for 1988.
 For statens vedkommende tilrettelægges kompensationen for  

 arbejdstidsforkortelsen ved, at der foretages en konkret gennemgang af de  

 enkelte statsinstitutioner efter følgende retningslinier:
 - Der ydes fuld kompensation for ansatte på områder med døgn- og  

 vagttjeneste.
 - For andre fuldtidsansatte ydes normalt ingen kompensation.
 - Der gives normalt ikke lønkompensation til deltidsansatte, idet  

 timetallet reduceres forholdsmæssigt.
 - Til lærere i folkeskolen, gymnasieskolen m.v. ydes fuld kompensation.
 Regeringen henstiller til kommuner og amtskommuner at anvende samme  

 fremgangsmåde ved vurdering af kompensation for arbejdstidsforkortelsen som i  

 staten.
 Ved forelæggelsen af aktstykke for Folektingets finansudvalg i juni 1987  

 vil regeringen søge tilslutning til en hertil svarende korrektion af de  

 (amts) kommunale udgiftsrammer, svarende til halvdelen af virkningen af  

 arbejdstidsforkortelsen.
 Indkomst- og fradragsudviklingen forventes efter regeringens skøn at  

 resultere i stigninger i det kommunale udskrivningsgrundlag på i gennemsnit 6  

 1/2 procent fra 1986 til 1987 og 6 procent fra 1987 til 1988.
 Regeringens foreløbige skøn over udviklingen i udskrivningsgrundlaget for  

 landet som helhed peger på, at det endelige udskrivningsgrundlag for 1987 vil  

 ligge ca. 3 1/2 procent over det udskrivningsgrundlag, som (amts)kommunerne  

 skønnede ved budgetlægningen for 1987.
 Regeringen vil snarest muligt udsende en bekendtgørelse om  

 deponeringsordningen, omfattende regler om indregning af ændringen af  

 stedtillægssatserne i pris- og lønreguleringen.
 6. Finansiering.
 1987.
 I Fælleserklæringen af 13. maj 1986 mellem regeringen og de kommunale  

 parter indgik det, at (amts)kommunerne i 1987 kunne likviditetsfinansiere  

 eventuelle tilskudsnedsættelser som følge af realvækst i driftsudgifterne  

 1984-86.
Denne tilskudsnedsættelse kan i øjeblikket foreløbigt opgøres til i alt  

 ca. 0,9 mia. kr. for kommunerne og 0,6 mia. kr. for amtskommunerne.
Kommuner  

 og amtskommuner har i deres budgetter for 1987 indregnet et betydeligt større  

 likviditetsforbrug svarende til 2,5 mia. kr. for den samlede kommunale  

 sektor.
 Det er bl.a. på grundlag af de skøn, der er nævnt i afsnit 5, regeringens  

 vurdering, at det for den kommunale sektor under eet fortsat ikke vil være  

 nødvendigt med et likviditetsforbrug i 1987, der overstiger  

 tilskudsnedsættelsen, forudsat at (amts)kommunerne tilpasser aktiviteten i  

 overensstemmelse med de aftalte udgiftsrammer.
Hvis det skulle vise sig, at der i 1987 i enkelte kommuner alligevel  

 skulle opstå midlertidige likviditetsvanskeligheder på trods af, at rammen er  

 overholdt, vil indenrigsministeren imidlertid være indstillet på at yde  

 dispenastion til optagelse af et-årige lån.
Til dette formål afsættes en  

 særlig lånedispensationspulje på 50 mio. kr.
 1988.
Regeringen har på mødet i kommunekontaktsudvalget den 9. juni 1987 drøftet  

 udsigterne for den kommunale økonomi for 1988. Det er regeringens opfattelse,  

 at hvis udgifterne i både 1987 og 1988 holdes på nogenlunde det i  

 Fælleserklæringen forudsatte niveau, vil skatten set under eet kunne holdes i  

 ro.
Der vil være en række kommuner, som ikke vil kunne undgå  

 skatteforhøjelser, men der vil være andre, der i 1988 vil have forudsætninger  

 for at sætte skatten ned.
 Det henstilles, at primærkommunerne under eet ikke budgetterer med  

 likviditetsforbrug udover, hvad der måtte skulle betales i deponering, og  

 hvad der måtte blive nødvendigt til finansiering af rensningsanlæg, som ikke  

 kan låne- eller brugerfinansieres fuldt ud.
I forbindelse med gennemførelsen af handlingsplanen for vandmiljøet vil  

 regeringen sikre låneadgang vedrørende anlægsudgifter til rensningsanlæg for  

 kommuner med lav likviditet.
Regeringen vil inden udgangen af juni udsende  

 retningslinier til kommunerne om finansiering af rensningsanlæg, omfattende  

 en præcisering af låneadgangen og de regler om fuld brugerfinansiering, der  

 påregnes gennemført ved lov i løbet af efteråret.
Knud Enggard /Marius Ibsen Bilag 1 Lovforslag nr.
L 246.
Forslag til lov om ændring af lov om kommunal udligning og generelle  

 tilskud til kommuner og amtskommuner (Ophævelse af deponeringsordning  

 vedrørende 1987 for amtskommunerne samt ændring af det amtskommunale  

 bloktilskud) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 433 af 24. juni 1986, som senest  

 ændret ved lov nr. 268 af 13. maj 1987, foretages følgende ændringer:
 1. § 17, stk. 17, affattes således:
»Stk. 17.  Tilskuddet efter stk. 1 fastsættes for  

 1988 til 11,5 mia. kr. og for 1989 til 2 mia. kr., idet tilskuddet dog kan  

 reguleres i medfør af stk. 3-5.« 2. § 17, stk. 18-24 ophæves.
 Stk. 25-31 bliver herefter stk. 18-24.
 3. I § 17, stk. 26-29, som bliver stk. 19-22, ændres  

 (6 steder) »stk. 25« til: »stk. 18«.
 4. I § 17, stk. 30 og 31, som bliver stk. 23 og 24  

 ændres (2 steder) »stk. 29« til: stk. 22'.
 5. I § 27, stk. 3, ændres »og stk. 18-31«  

 til: »og stk. 18-24«.
 6. I § 27, stk. 4 ændres »og stk. 18-31«  

 til: »og stk. 18-24«.
 7. I § 31, stk. 2, ændres »stk. 18-31« til:  

 stk. 18-24'.
§ 2 Loven træder i kraft dagen efter bekendtgørelsen i Lovtidende.
Bilag 2 Lovforslag nr.
L 247.
Forslag til lov om den amtskommunale skatteudskrivning i 1988 § 1.  Udskrivningsprocenterne for indkomstskat til  

 amtskommuner må for kalenderåret 1988 ikke overstige de  

 udskrivningsprocenter, der er fastsat for kalenderåret 1987.
 § 2.  Ved beregningen af de amtskommunale  

 udskrivningsprocenter for 1988, jf. § 9 i lov om udskrivning af skat til  

 amtskommunen, kan der højst anvendes et forventet udskrivningsgrundlag, der  

 svarer til det udskrivningsgrundlag, der blev anvendt ved beregningen af  

 udskrivningsprocenten for 1987, med tillæg af 10 pct.
 § 3.  Indenrigsministeren kan i ganske særlige  

 tilfælde tillade, at reglerne i § 1 om fastsættelse af udskrivningsprocenter  

 fraviges.
 Stk. 2.  Indenrigsministeren kan endvidere tillade, at  

 amtskommuner, som for 1988 kan påvise ekstraordinære stigninger i  

 udskrivningsgrundlaget, anvender et højere udskrivningsgrundlag ved  

 beregningen af udskrivningsprocenten end efter § 2.
 § 4.  Indenrigsministeren kan fastsætte nærmere  

 bestemmelser om administrationen af dispensationsbestemmelserne i § 3,  

 herunder frister fog indsendelse af dispensationsansøgninger.
 § 5.  Loven gælder ikke for Færøerne og Grønland.
 Bilag 3.
København d. 29. maj 1987. AFTA- LE MELLEM REGERINGEN OG DET RADIKALE VENSTRE OM DEN KOMMUNALE ØKONOMI I 1987 OG 1988.
 1. Der er enghed mellem regeringen og Det radikale Venstre om, at den  

 samlede kommunale udskrivningsprocent ikke bør stige fra 1987 til 1988, og at  

 udgifterne i den samlede kommunale sektor bør svare til de aftaler, der i maj  

 1986 blev indgået mellem regeringen og de kommunale parter.
2. Hvad angår primærkommunerne, er der enghed om, at dette mål kan nås  

 uden lovindgreb, hvis de enkelte kommuner gør en tilstrækkelig indsats; og  

 parterne har tillid til, at det vil lykkes kommunerne at reducere udgifterne,  

 så rammen under eet viser sig at blive overholdt.
Det vil i så fald betyde,  

 at kommunerne ikke kommer til at betale noget deponeringsbeløb i 1988.
 Der er enighed om, at deponeringsordningen for kommunerne bør opretholdes.
Regeringen og Det radikale Venstre vurderer, at langt de fleste kommuner  

 under disse omstændigheder vil vise sig i stand til at fastholde  

 udskrivningsprocenten i 1988, hvorfor den af regeringen foreslåede lovgivning  

 ikke anses for nødvendig.
Der er på denne baggrund enighed om for  

 primærkommunerne at videreføre fælleserklæringen af 13. maj 1986 med følgende  

 forudsætninger:
 - Bloktilskuddet og udgiftsrammen forhøjes med 600 mio. kr. i både 1987 og  

 1988. Det forudsættes herved, at der er gjort op med de kommunale  

 kompensationskrav vedrørende asbest, karensdag, flygtninge og skattereformen.  

 Endvidere reguleres tilbuddet på normal måde for andre  

 kompensationsspørgsmål, der måtte blive rejst i forhandlingerne herom til  

 juni.
 - Udgiftsrammen forhøjes som følge af arbejdstidsforkortelsen i 1988  

 svarende til kompensation for arbejdstidsforkortelsen efter de  

 retningslinjer, der anvendes indenfor statens område.
 - Der sker en opstramning af statens vejledningsvirksomhed over for  

 kommunerne, idet ressortministerierne forpligtes til at drøfte økonomiske  

 konsekvenser af henstillinger, vejledninger m.v. med Kommunernes  

 Landsforening og Finans- og Indenrigsministeriet, forinden disse udsendes,  

 selv om de ikke har bindende karakter.
- I forbindelse med gennemførelsen af handlingsplanen for vandmiljøet vil  

 regeringen sikre låneadgang vedrørende anlægsudgifter til rensningsanlæg for  

 kommuner med lav likviditet.
Regeringen vilinden udgangen af juni udsende  

 retningslinier til kommunerne om finansiering og rensningsanlæg, omfattende  

 en præcisering af låneadgangen og de regler om fuld brugerfinansiering, der  

 påregnes gennemført ved lov i løbet af efteråret.
 - Der sker ingen ændringer i regelsættet vedrørende deponering og  

 likviditetsforbrug.
3. For amtskommunernes vedkommende stiller sagen sig anderledes.
Det er  

 under arbejdet i Folketingets kommunaludvalg sandsynliggjort, at  

 amtskommunernes rammeoverskridelse, selv under forudsætning af korrektion for  

 nye opgaver m.v., vil blive på over 1 1/2 mia.
Henvendelser fra  

 Amtsrådsforeningen giver desuden anledning til at forvente en yderligere  

 vækst i forhold hertil.
 Regeringen og Det radikale Venstre ser derfor ingen vej uden om lovgivning  

 vedrørende amtskommunerne i overensstemmelse med regeringens forslag.
 Regeringen og Det radikale Venstre har noteret, at budgetlægning for 1988  

 efter Amtsrådsforeningens opfattelse bør tage udgangspunkt i det faktiske  

 konstaterede udgiftsniveau i 1987.
 Efter hidtil gældende lovgivning ville dette udgiftsniveau indebære en  

 deponering af ca. 1,5 mia. kr. (og en tilsvarende finansiel belastning) i  

 1988. Denne deponering ophæves efter lovforslaget.
 Regeringen og Det radikale Venstre er enige om, at de nu fastsatte  

 finansielle rammer gør det muligt at opretholde dette udgiftsniveau, idet  

 finansieringsmulighederne udover rammen udgør:
Dispensationsmuligheder vedrørende skatte Det fremhæves, at regeringens forslag giver finansiel mulighed for en  

 udgiftsvækst i forhold til den aftalte ramme for 1987 på over 1 1/2 mia.  

 eller 3-4 pct.
Regeringen og Det radikale Venstre har i den forbindelse lagt  

 vægt på, at denne realvækst anvendes til nedbringelse af ventelisterne.
For amtskommunernes vedkommende er der derfor enighed om at gennemføre de  

 fremlagte lovforslag.
Dette indebærer at:
 - Der gennemføres et loft over den amtskommunale skatteudskrivning i 1988.  

 Hver amtskommunes udskrivningsprocent må højst svare til  

 udskrivningsprocenten i 1987.
 - Der fastsættes en overgrænse på 10 pct. for den stigning i  

 udskrivningsgrundlaget, amtskommunerne kan budgettere med.
 - Samtidig suspenderes deponeringsordningen vedrørende 1987. Herved sparer  

 amtskommunerne skønsmæssigt 1,5 mia. kr. i 1988.
- Der afsættes en dispensationspulje for skatteforhøjelse på ialt 600 mio.  

 kr.
Dispensationen gives først og fremmest til amtskommuner, som ellers ikke  

 ville kunne opretholde aktiviteten på sygehus- og sygesikringsområdet.
 - Der afsættes endvidere en dispensationspulje (svarende til 1 pct. af  

 udskrivningsgrundlaget) til amtskommuner, der kan dokumentere en vækst i  

 udskrivningsgrundlaget udover 10 pct.
 - Bloktilskudsafviklingen gennemføres gradvis, således at det  

 amtskommunale bloktilskud for 1988 fastsættes til 11,5 mia. kr.
 - Det amtskommunale bloktilskud og udgiftsrammen forhøjes dog med 200 mio.  

 kr. i både 1987 og 1988. Det forudsættes herved, at der er gjort op med  

 samtlige de kompensationsspørgsmål, der er behandlet i notat til  

 kommunekontaktudvalgets møde den 30. april, dog bortset fra den sociale  

 finansieringsomlægning, der efterreguleres efter de sædvanlige regler.  

 Endvidere reguleres tilskuddet på normal måde for andre  

 kompensationsspørgsmål, der måtte blive rejst til forhandlingerne herom til  

 juni.
 - Udgiftsrammen forhøjes som følge af arbejdstidsforkortelsen i 1988  

 svarende til kompensation for arbejdstidsforkortelse efter der  

 retningslinjer, der anvendes indenfor statens område.
 - Der sker en opstramning af statens vejledningsvirksomhed over for  

 amtskommunerne, idet ressortministerierne forpligtes til at drøfte økonomiske  

 konsekvenser af henstillinger, vejledninger m.v. med Amtsrådsforeningen og  

 Finans- og Indenrigsministeriet, forinden disse udsendes, selv om de ikke har  

 bindende karakter.
 - Der nedsættes et udvalg under Indenrigsministeriet til behandling af  

 udgiftspres og styringsmuligheder indenfor det amtskommunale udgiftsområde.
 4. Af hensyn til at fremme en hurtig nedbringelse af ventelisterne til  

 hospitalsbehandling, er regeringen og Det radikale Venstre endvidere enige om  

 følgende:
 - Der afsættes for 1988 en pulje på 600 mio. kr. til lån til  

 amtskommunerne til sygehusbryggeri, apparatur og andre midlertidige udgifter,  

 som efter amtskommunernes vurdering kan nedbringe ventelisterne.
 - Halvdelen af den afsatte dispensationspulje vedrørende skatteforhøjelser  

 - svarende til ca. 300 mio. kr. - gøres betinget af, at beløbet efter  

 amtskommunens vurdering anvendes til nedbringelse af ventelisterne.
 Der tænkes hermed bl.a. på følgende foranstaltninger, hvor en kortvarig  

 (ekstraordinær) indsats kan hjælpe amtskommunerne i bestræbelserne på at  

 nedbringe ventelisterne:
 - nyindretning eller udvidelse af operationsstuer for så vidt angår  

 hjerte-, hofte-, knæ-, øjenoperationer m.v.
 - nyindretning eller udvidelse af intensivafsnit til hjertekirurgi.
 - udvidelse eller etablering af forundersøgelseskapacitet, herunder  

 røntgenudstyr.
 - udvidelse eller etablering af genoptræningsfaciliteter, der kan aflaste  

 de sengeafsnit, der tager sig af hoftepatienter.
 - midlertidig etablering af ekstra personaleressourcer, eksempelvis ekstra  

 operationshold til afvikling af ventelistepatienter.
- eventuel midlertidig ansættelse af udenlandske hjertekirurger på  

 afdelinger, der i øvrigt har den fornødne kapacitet, og hvor hjertekirurgerne  

 altså er falskehalsen.
Herved styrkes også oplæringen af danske  

 hjertekirurger.
 - betaling af danske kirurgers uddannelse på udenlandske hjertekirurgiske  

 centre.
- forsøg med mere udbredt anvendelse af ambulant øjenkirurgi (respektive 1  

 døgns indlæggelser) - betaling for benyttelse af udenamtslig kapacitet til afvikling af  

 ventelistepatienter - betaling for benyttelse for benyttelse af udenlandsk kapacitet til  

 afvikling af ventelistepatienter - anskaffelse af apparatur, der kan medvirke til at patienterne har  

 kortere indlæggelsestider.
 Med samme formål afsættes i finansårene 1987 og 1988 et beløb til  

 Rigshospitalet til bl.a. indkøb af apparatur og andre midlertidige udgifter i  

 forbindelse med en særlig indsats til nedbringelse af ventelisterne for bl.a.  

 kar- og øjenkirurgi samt hofte- og knæledsoperationer.
 5. Spørgsmålet om vilkårene for det særlige tilskud til København optages  

 til forhandling mellem Indenrigsministeriet og Københavns Kommune.
 Der optages særskilt forhandling med Frederiksberg Kommune.
Bilag 4 København, den 10. juni 1987.
Finansudvalget a.
Indenrigsministeriet anmoder herved om finansudvalgets  

 tilslutning til, at statens tilskud til kommuner og  

 amtskommuner for Indenrigsministeriet anmoder samtidig om tilslutning til, at det allerede  

 fastsatte tilskud for 1987 til kommunerne forhøjes med 421,6 mio. kr. til i  

 alt 14.337,3 mio. kr., og at tilskuddet til amtskommunerne forhøjes med 286,4  

 mio. kr. til i alt 12.968,5 mio. kr.
De foreslåede forhøjelser vil blive  

 indarbejdet i Indenrigsministeriets forslag til tillægsbevillingslov for  

 finansåret 1987.
b.
Efter lov om kommunal udligning og generelle tilskud til kommuner og  

 amtskommuner yder staten til samtlige kommuner og amtskommuner et årligt  

 tilskud, som fordeles i forhold til de enkelte kommuners og amtskommuners  

 andel af henholdsvis det samlede kommunale og amtskommunale  

 beskatningsgrundlag.
En del af det samlede (amts)kommunale tilskud fordeles i  

 forhold til de enkelte (amts)kommuners eventuelle tab ud over 0,3 pct. af  

 beskatningsgrundlaget ved omlægningen af de sociale frefusioner til generelle  

 tilskud.
 Tilskuddet, der fastsættes af indenrigsministeren med tilslutning fra  

 Folketingets finansudvalg, omfatter i lighed med tilskuddet for finansåret  

 1987 ændringer i udgifts- og opgavefordelingen mellem staten, kommunerne og  

 amtskommunerne samt ændringer i den bindende statslige regulering af  

 kommunernes og amtskommunernes virksomhed i det år, tilskuddet vedrører.
 Opgørelsen af tilskuddet sker med udgangspunkt i det foregående års  

 tilskud.
 I vedlagte bilag 1 og 2 er der givet en samlet oversigt over  

 tilskudsfastsættelsen i 1987 og den foreløbige tilskudsfastsættelse for 1988.
 Bilag 1 vedrører primærkommunernes tilskud, bilag 2 amtskommunernes.
c.
Særskilt forelæggelse for finansudvalget af de søgte tilskudsbeløb sker  

 under henvisning til § 10, stk. 2, og § 17, stk. 2, i LB 433 1986, og vil  

 blive forudsat i anmærkningerne til forslag til finanslov for finansåret 1988  

 ad § 13.8.01.51.01 og § 13.8.01.51.17 samt § 13.8.01.51.03, § 13.8.01.51.04  

 og § 13.8.01.51.18.
d.
Indenrigsministeriet har forhandlet med de respektive ministerier om  

 opgørelsen af de poster i de samlede tilskudspuljer, som vedrører disse  

 ministeriers ressort.
Tilskudsopgørelsen har endvidere været drøftet med de  

 kommunale organisationer, Københavns og Frederiksberg kommuner samt  

 Hovedstadsrådet i regeringens kommunekontaktudvalg.
De kommunale parter har  

 ikke på alle punkter kunnet tilslutte sig aktstykket.
e.
Under henvisning til foranstående søger Indenrigsministeriet om  

 finansudvalgets tilslutning til, at statens tilskud til kommuner og  

 amtskommuner for finansåret 1988 fastsættes til henholdsvis 13.470,4 mio. kr.  

 og 11.711,3 mio. kr., således at der på finanslovforslaget for 1988 optages  

 følgende:
 § 13.  8.01.51.01 og § 13.8.01.51.17: ....... 11.711,3  

 mio. kr.
§ 13.  8.01.51.04, § 13.8.01.51.03 og § 13.  8.01.51.18: ............................  

 13.470,4 mio. kr.
 I forbindelse hermed anmodes om tilslutning til følgende  

 tekstanmærkninger:
»Indenrigsministeren bemyndiges til ved beregningen at tilskuddet til  

 kommunerne, henholdsvis amtskommunerne, at regulere for tilskuddene fra EF's  

 regionalfond og socialfond«, »Indenrigsministeren bemyndiges til, som vilkår for det særlige  

 tilskud til Københavns kommune for 1988, at fastsætte, at Københavns kommunes  

 beskatningsniveau ikke må vokse fra 1987 til 1988«, »Indenrigsministeren bemyndigets til at udforme udligningsordningen i  

 henhold til § 5 i lovbekendtgørelse nr. 347 af 22. juni 1984 sådan, at den  

 også omfatter eventuel tilskudsnedsættelse, der skyldes efterregulering af  

 udligningsbeløb«, »Indenrigsministeren bemyndiges til, ved opgørelsen af  

 nettodriftsudgifterne i 1988 i medfør af lov om kommunal udligning, § 10 og §  

 17, at korrigere for halvdelen af virkningen af arbejdstidsforkortelsen pr.  

 1. september 1988«, og »Indenrigsministeren bemyndiges til ved opgørelsen af udgiftsrammerne  

 for 1988 at korrigere (amts)kommunernes og Københavns og Frederiksberg  

 kommuners driftsudgifter for merudgifter vedrørende information om AIDS,  

 særlige foranstaltninger overfor stofmisbrugere og rådgivning og vejledning  

 indenfor en samlet ramme på 50 mio. kr.« Endvidere søger Indenrigsministeriet om finansudvalgets tilslutning til,  

 at statens tilskud til kommuner og amtskommuner for finansåret 1987  

 fastsættes til henholdsvis 14.337,3 mio. kr. og 12.968,5 mio. kr., således at  

 der på forslag til tillægsbevillingslov for 1987 optages følgende ændringer:
 § 13.  8.01.51.01: ..................... 286,4 mio.  

 kr.
 § 13.  8.01.51.04: ..................... 421,6 mio.  

 kr.
f.
Finansministeriets tilslutning foreligger.
Knud Enggard /Marius Ibsen.
Opgørel- se af det generelle tilskud til primærkommunerne.
--------------------------------------------------------------------- --------------------------------------------------------------------- --------------------------------------------------------------------- Bemærkninger til opgørelsen af det generelle tilskud til kommunerne.
Pkt. 1. Permanent tilskud, inkl. tilskud til statsfinansieret udligning, inkl. reguleringer samt inkl. overgangstilskud vedr.
 social refusionsomlægning (Akt 279, 1986).
 Tilskuddet for 1988 blev fastsat som led i Fælleserklæringen af 13. maj  

 1986 og omfatter efterregulering af konjunkturoverskud vedrørende 1985,  

 opregulering af tilskudsniveau for p/1 1984-85, efterregulering af  

 1986-tilskud for p/1 1985-86 og opregulering vedrørende 1985/86.
Pkt. 2. Samlet kompensation til dækning af visse kommunale merudgifter, jfr. bemærkninger til lovforslag nr.
L 247 samt aftale mellem regeringen og Det radikale Venstre om den kommunale økonomi i 1987 og 1988.
 De kommunale merudgifter, der hermed er kompenseret for, omfatter: 1)  

 Udgifter til asbestsaneringer, 2) udgifter som følge af ændring af  

 dagpengereglerne, herunder afskaffelse af karensdagen, 3) udgifter til  

 flygtninge og 4) administrative merudgifter vedrørende skattereformen.
pkt. 10. Bekendtgørelse om uddannelseshjælp efter bistandslovens § 42.
 Ændringen vedrører pædagoguddannelserne, hvor der nu ikke længere skal ske  

 tilbagebetaling af den hjælp, der modtages fra kommunen i medfør af  

 bistandslovens § 42.
 Opgørelse af det generelle tilskud til amtskommunerne.
-------------------------------------------------------------------- Bemærkninger til opgørelsen af det generelle tilskud til amtskommunerne.
Pkt. 2. Samlet kompensation til dækning af visse kommunale merudgifter.
 De amtskommunale merudgifter, der hermed er kompenseret for, omfatter: 1)  

 efterregulering af den kompensation, der er givet for amtskommunernes  

 refusionsudgifter til familiepleje, 2) efterregulering af kompensation for  

 uddannelse af flere sygeplejersker, 3) sygehus- og sygesikringsudgifter  

 vedrørende flygtninge, 4) uforudset stigning i udgifterne til almen- og  

 speciallægehjælp, 5) vedligeholdelse af statsgymnasier, 6) manglende mulighed  

 for at ændre takster på det sociale område efter budgettets vedtagelse, 7)  

 ændring af dagpengereglerne, herunder afskaffelse af karensdag, 8)  

 edb-systemer på arbejdsformidlingskontorerne, 9) udgifter til asbestsanering,  

 10) etablering af ægtransplatation som en sygehusfunktion og 11)  

 AIDS-sygehusbehandling.
 Pkt. 23. Efterregulering vedr. praksisreservelægestillinger.
 Staten dækker via bloktilskudene halvdelen af sygehuskommunernes udgifter  

 til praksisreservelægestillinger.
 Ved Akt 358 23/6 84 blev det besluttet, at statens udgiftsandel ville  

 blive endeligt fastlagt med virkning for bloktilskudene for 1988.
 Denne endelige fastlæggelse er nu aftalt udskudt et år, så den får  

 virkning for bloktilskuddene for 1989.
 (* 1) Kompensationsopgørelse genforhandles og efterreguleres ved  

 midtvejsreguleringen af generelle tilskud i 1988 eller snarest muligt  

 derefter.
(* 2) Beløbet, som indgår i den samlede tilskudsopgørelse, trækkes ud af  

 det samlede beløb og fordeles i forhold til de pågældende kommuners tab ud  

 over 0,3 pct. af beskatningsgrundlaget, jfr.
L 252 6/6-85. Det beløb, som  

 fordeles efter beskatningsgrundlag henholdsvis anvendes til statsfinansieret  

 udligning, skal således beregnes eksklusiv dette tilskud.
(* 3) Et aktstykke om gennemførelse af det samlede overvågningsprogram vil  

 snarest blive forelagt for finansudvalget.
Når der er taget stilling til  

 dette, vil der inden 1. oktober 1987 blive udarbejdet et aktstykke om  

 bloktilskudskompensation af de amtskommunale merudgifter til overvågning.
