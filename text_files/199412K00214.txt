Nr LSF 214 Forslag til Lov om afgift af brændstof, der forbruges af færger og  

 luftfartøjer i indenrigsfart Fremsat af skatteministeren (Carsten Kock) den 6. april 1995 Afgiftspligtigt forbrug og afgiftssatser § 1. Der betales afgift til statskassen af brændstof, som  

 forbruges af færger og luftfartøjer i indenrigsfart.
 Stk. 2. Ved færger forstås passagerskibe samt skibe, der er  

 indrettet til transport af rullende materiel, herunder køretøjer o.lign.  

 (Ro-ro skibe).
§ 2. Afgiften udgør ved dagtemperatur for 1) Gas- og dieselolie,  

 der anvendes som motorbrændstof 239 øre pr. liter 2) Anden gas- og dieselolie  

 176 øre pr. liter 3) Let dieselolie 229 øre pr. liter 4) Fuelolie, der  

 anvendes som motorbrændstof 271 øre pr. kg 5) Anden fuelolie 198 øre pr. kg  

 6) Petroleum, der anvendes som motorbrændstof 239 øre pr. liter 7) Anden  

 petroleum 176 øre pr. liter 8) Blyholdig benzin (blyindhold over 0,013 g pr.  

 l) 396 øre pr. liter 9) Blyfri benzin (blyindhold højst 0,013 g pr. l) 331  

 øre pr. liter 10) Blyholdig benzin (blyindhold over 0,013 g pr. l) udleveret fra anlæg  

 med dampretur 393 øre pr. liter 11) Blyfri benzin (blyindhold højst 0,013 g pr. l) udleveret fra anlæg med  

 dampretur 328 øre pr. liter 12) Autogas (LPG) 159 øre pr. liter 13) Anden flaskegas (LPG) 230 øre pr. kg Stk. 2. Af andre brændtoffer end de i stk. 1 nævnte, betales  

 afgift efter den sats, der gælder for et tilsvarende brændstof.
 Stk. 3. Af en blanding af de i stk. 1 og 2 nævnte brændstoffer  

 eller disse brændstoffer og andre varer betales der afgift af hele blandingen  

 efter satsen for det brændstof, der har den højeste afgiftssats efter denne  

 lov.
 Stk. 4. Afgift efter stk. 1 betales af varer, der medtages fra  

 udlandet, eller for hvilke, der er ydet afgiftsfritagelse efter § 9, stk. 3,  

 i lov om energiafgift af mineralolieprodukter m.v.
 Registrering af virksomheder mv.
 § 3. Virksomheder, der forbruger afgiftspligtigt brændstof, jf. §  

 1 og § 2, stk. 4, skal registreres hos de statslige told- og  

 skattemyndigheder.
 Stk. 2. Såfremt en udenlandsk virksomhed ikke har filial eller  

 lignende her i landet, skal den registreres ved en person, der er bosiddende  

 her i landet, eller ved en virksomhed, der har forretningssted her i landet.
 Stk. 3. Til de registrerede virksomheder m.v. udstedes et bevis  

 for registreringen.
Afgiftsperiode og opgørelse af afgiftspligtigt forbrug § 4. Afgiftsperioden er måneden.
 § 5. Registrerede virksomheder skal opgøre den afgiftspligtige  

 mængde, der i perioden er forbrugt i hvert enkelt fartøj.
 Stk. 2. Registrerede virksomheder, som har færger eller fly, der  

 udelukkende er i indenrigsfart og forsynes med brændstof fra anlæg, der er  

 godkendt hertil af de statslige told- og skattemyndigheder, kan opgøre den  

 afgiftspligtige mængde, som den mængde, der i perioden er leveret fra  

 anlæggene til fartøjerne.
 Stk. 3. Skatteministeren fastsætter regler for opgørelsen efter  

 stk. 1 og 2.
 § 6. I den afgiftspligtige mængde opgjort efter § 5 fradrages  

 brændstof, der forbruges under transport direkte til eller fra en destination  

 i udlandet.
 Stk. 2. De statslige told- og skattemyndigheder kan fastsætte  

 nærmere regler om fradraget efter stk. 1, herunder at fradraget kan opgøres  

 forholdsmæssigt, såfremt der også udføres transport mellem danske  

 destinationer.
Regnskabsbestemmelser § 7. Registrerede virksomheder m.v. skal føre regnskab over  

 forbruget af brændstof til færger og fly.
Virksomheden skal endvidere føre  

 regnskab over indkøb af brændstof.
 Stk. 2. Virksomhederne m.v. skal opbevare regnskabsmateriale,  

 herunder fakturaer og fakturakopier, og opgørelser i 5 år efter  

 regnskabsårets afslutning.
 Stk. 3. De statslige told- og skattemyndigheder fastsætter nærmere  

 regler for regnskabsførelsen.
Afregning af afgiften § 8. Registrerede virksomheder m.v. skal efter udløbet af hver  

 måned og senest den 15. i den måned, der følger efter afgiftsperioden, til de  

 statslige told- og skattemyndigheder angive mængden af de varer, hvoraf der  

 skal betales afgift, jf. §§ 5 og 6. Angivelsen skal være underskrevet af den  

 ansvarlige ledelse.
 Stk. 2. Afgives angivelsen ikke inden udløbet af den nævnte frist,  

 kan de statslige told- og skattemyndigheder inddrage registreringen, indtil  

 den manglende angivelse er myndighederne i hænde.
 Stk. 3. Skatteministeren kan fastsætte bestemmelser vedrørende  

 angivelsen.
§ 9. Registrerede virksomheder m.v. skal indbetale afgiften for en  

 afgiftsperiode til de statslige told- og skattemyndigheder senest den 15. i  

 den måned, der følger efter afgiftsperioden.
Udgør afgiften under 50 kr., kan  

 indbetaling af beløbet undlades.
 Stk. 2. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 Stk. 3. Skatteministeren kan fastsætte bestemmelser om afgiftens  

 indbetaling.
 § 10. De statslige told- og skattemyndigheder kan pålægge en  

 virksomhed, der ikke betaler afgiften rettidigt, at afgive angivelse for  

 kortere perioder end 1 måned.
 Stk. 2. De statslige told- og skattemyndigheder kan endvidere  

 pålægge en virksomhed, der ikke betaler afgiften rettidigt, en kortere  

 betalingsfrist end den i § 9, stk. 1, nævnte.
 § 11. Betales forfalden afgift ikke senest den 14. dag efter  

 betalingsfristens udløb, kan virksomhedens registrering inddrages, indtil de  

 forfaldne afgifter er betalt.
 Stk. 2. Er der efter § 10 sket forkortelse af afgiftsperioden  

 eller betalingsfristen, kan registreringen inddrages straks efter  

 betalingsfristens udløb.
 § 12. Såfremt det konstateres, at en virksomhed mv. har afgivet  

 urigtig angivelse til de statslige told- og skattemyndigheder, således at  

 virksomheden har betalt for lidt i afgift, afkræves virksomheden det skyldige  

 beløb til betaling senest 14 dage efter påkrav.
Stk. 2. Kan størrelsen af det afgiftsbeløb, som påhviler  

 virksomheden mv., ikke opgøres på grundlag af virksomhedens regnskaber, kan  

 de statslige told- og skattemyndigheder foretage en skønsmæssig ansættelse af  

 afgiftstilsvaret.
Afgørelsen skal indeholde oplysning om den i stk. 3 nævnte  

 klageadgang.
 Stk. 3. Afgørelser efter stk. 2 kan indbringes for det i § 17  

 omhandlede nævn.
 Stk. 4. Betales afgiften i de i stk. 1 og 2 nævnte tilfælde ikke  

 rettidigt, skal der betales 1,3 pct. i månedlig rente for hver påbegyndt  

 måned fra den 1. i den måned, i hvilken beløbet skal betales af virksomheden,  

 dog mindst 50 kr.
 § 13. Der skal betales et gebyr på 65 kr. for erindringsskrivelser  

 vedrørende betaling af afgift.
Kontrolbestemmelser § 14. De statslige told- og skattemyndigheder har mod behørig  

 legitimation og uden retskendelse adgang til at foretage eftersyn i de  

 virksomheder m.v., der omfattes af loven, og til at efterse virksomhedens  

 varebeholdninger, forretningsbøger og øvrige regnskabsmateriale samt  

 korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 nævnte eftersyn.
 Stk. 3. Det i stk. 1 nævnte materiale skal på begæring udleveres  

 eller indsendes til de statslige told- og skattemyndigheder.
 Stk. 4. De statslige told- og skattemyndigheder er berettiget til  

 at foretage eftersyn af varebeholdninger, regnskabsmateriale mv. i færger og  

 luftfartøjer, jf. stk. 1.
 § 15. Offentlige myndigheder skal på begæring meddele de statslige  

 told- og skattemyndigheder enhver oplysning til brug for registrering af og  

 kontrol med virksomheder, der omfattes af loven.
 § 16. Skatteministeren kan fastsætte bestemmelser om  

 kontrolforanstaltninger, herunder om måling af forbruget af brændstof på  

 færger og i luftfartøjer.
Andre bestemmelser § 17. Det efter § 79 i merværdiafgiftsloven nedsatte nævnt har den  

 endelige administrative afgørelse af 1) spørgsmål om varers afgiftspligt efter § 1 og 2 og 2) klager over de af de statslige told- og skattemyndigheder efter § 12,  

 stk. 2, og § 19, trufne afgørelser.
 Stk. 2. Reglerne i merværdiafgiftslovens § 79, stk. 5, hvorefter  

 spørgsmål af principiel karakter kan indbringes direkte for nævnet, finder  

 tilsvarende anvendelse på de i stk. 1, nr. 1, omhandlede spørgsmål.
Stk. 3. Anmodning om indbringelse for nævnet af de statslige told-  

 og skattemyndigheders afgørelser af de i stk. 1, nr. 1, nævnte spørgsmål skal  

 være fremsat over for nævnet senest 3 måneder efter, at der er truffet  

 afgørelse.
Admodning om indbringelse for nævnet af de i stk. 1, nr. 2, nævnte  

 skønsmæssige ansættelser skal være fremsat over for nævnet senest 4 uger  

 efter, at der er truffet afgørelse.
Nævnet kan dog se bort fra en  

 overskridelse af fristerne, hvis særlige forhold taler herfor.
§ 18. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
Er en  

 udenlandsk virksomhed registreret ved en herværende repræsentant efter § 3,  

 stk. 2, hæfter denne og virksomheden solidarisk for betaling af afgiften.
§ 19. Såfremt varer overdrages, erhverves eller anvendes på en  

 sådan måde, at der ikke er betalt den afgift, som skulle have været betalt  

 efter loven, afkræves det skyldige beløb til betaling senest 14 dage efter  

 påkrav.
Kan størrelsen af det skyldige beløb ikke opgøres på grundlag af  

 virksomhedens regnskaber, kan de statslige told- og skattemyndigheder  

 foretage en skønsmæssig ansættelse af beløbet.
Reglerne i § 12, stk. 2-4,  

 finder tilsvarende anvendelse.
 Stk. 2. Der skal betales et gebyr på 65 kr. for  

 erindringsskrivelser vedrørende betaling af afgift.
 § 20. Med udlandet sidestilles med hensyn til lovens bestemmelser  

 Færøerne og Grønland.
 § 21. Skatteministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Ministeren kan bestemme, at afgørelser der er truffet af  

 Told- og Skattestyrelsen ikke kan indrbinges for højere administrativ  

 myndighed, jf. dog § 17.
§ 22. Reglerne om eftergivelse og henstand i merværdiafgiftslovens  

 § 83 finder tilsvarende anvendelse på afgift, renter, gebyrer og  

 administrative bøder efter denne lov.
Reglerne finder ligeledes anvendelse på  

 beløb, som personer er pligtige at betale som erstatning for selskabers  

 manglende betaling af afgiften.
 § 23. Skatteministeren kan fastsætte nærmere regler om henstand  

 med betaling af afgift i forbindelse med klager over de statlige told- og  

 skattemyndigheders afgørelser.
Straffebestemmelser § 24. Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen 2) overtræder § 3, stk. 1 eller 2, § 7, stk. 1 eller 2, § 8, stk. 1, § 14,  

 stk. 2 og 3, § 26, stk. 4 og 5, 3) undlader at efterkomme et efter § 10, stk. 1, meddelt påbud 4) overdrager, erhverver, tilegner sig eller anvender va rer, hvoraf der  

 ikke er betalt afgift, som skulle have været betalt efter loven, eller  

 forsøger herpå eller 5) fortsætter driften af en afgiftspligtig virksomhed, efter at de  

 statslige told- og skattemyndigheder har inddraget registreringen i medfør af  

 § 8, stk. 2, og § 11.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel  

 indtil 2 år.
Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 25. Skønnes en overtrædelse ikke at ville medføre højere straf  

 end bøde, kan skatteministeren eller den, ministeren bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt den pågældende erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning i sager om overtrædelse af bestemmelser i denne  

 lov sker i overensstemmelse med retsplejelovens regler om ransagning i sager,  

 som efter loven kan medføre frihedsstraf.
Overgangs- og ikrafttrædelsesbestemmelser § 26. Tidspunktet for lovens ikrafttræden fastsættes af  

 skatteministeren.
Loven kan tidligst træde i kraft den 1. januar 1996.  

 Skatteministeren kan dog bestemme, at bestemmelserne i § 3, stk. 1, skal  

 træde i kraft forud for lovens øvrige bestemmelser.
 Stk. 2. Afgiften svares dog i perioden 1. januar 1996 - 31.  

 december 1997 efter følgende satser fra lovens ikrafttræden:
 Gas- og dieselolie samt petroleum, der anvendes som  

 motorbrændstof:
229 øre/l i perioden 1. januar 1996 - 31. december 1996 239 øre/l i perioden 1. januar 1997 - 31. december 1997 Let dieselolie:
219 øre/l i perioden 1. januar 1996 - 31. december 1996 229 øre/l i perioden 1. januar 1997 - 31. december 1997 Fuelolie, der anvendes som motorbrændstof:
260 øre/kg i perioden 1. januar 1996 - 31. december 1996 271 øre/kg i perioden 1. januar 1997 - 31. december 1997 Blyholdig benzin med blyindhold over 0,013 g pr. l:
386 øre/l i perioden 1. januar 1996 - 31. december 1996 391 øre/l i perioden 1. januar 1997 - 31. december 1997 Blyfri benzin med blyindhold på højst 0,013 g pr. l:
321 øre/l i perioden 1. januar 1996 - 31. december 1996 326 øre/l i perioden 1. januar 1997 - 31. december 1997 Blyholdig benzin med blyindhold over 0,013 g pr. l fra anlæg med dampretur:
383 øre/l i perioden 1. januar 1996 - 31. december 1996 388 øre/l i perioden 1. januar 1997 - 31. december 1997 Blyfri benzin med blyindhold på højst 0,013 g pr. l fra anlæg med dampretur :
318 øre/l i perioden 1. januar 1996 - 31. december 1996 323 øre/l i perioden 1. januar 1997 - 31. december 1997 Autogas (LPG):
152 øre/l i perioden 1. januar 1996 - 31. december 1996 159 øre/l i perioden 1. januar 1997 - 31. december 1997 Stk. 3. Loven finder anvendelse på afgiftspligtige varer, der  

 efter lovens ikrafttræden forbruges af registrerede virksomheder.
 Stk. 4. Virksomheder, der skal registreres efter loven, skal  

 opgøre lagerbeholdningen af afgiftspligtige varer ved lovens ikrafttræden.
 Stk. 5. Virksomheder, der forbruger brændstof om bord i færger og  

 luftfartøjer i indenrigsfart, og som ikke registreres efter loven, skal  

 indsende en opgørelse over lagerbeholdning af varer nævnt i § 2 og betale  

 afgift senest 15 dage efter lovens ikrafttræden.
 § 27. I lov om energiafgift af mineralolieprodukter m.v., jf.  

 lovbekendtgørelse nr. 543 af 22. juni 1994, som ændret senest ved lov nr. af  

 1995, foretages følgende ændringer:
 1. § 1, stk. 1, affattes således:
 »Der betales afgift af mineralolieprodukter m.v. her i landet.  

 Afgiften udgør for:
 2. § 9, stk. 1, nr. 2 og 3, affattes således:
»2) varer til brug om bord i luftfartøjer, som tilhører forsvaret  

 eller udelukkende er i udenrigsfart, 3) varer til brug om bord på skibe udelukkende i udenrigs fart og  

 fiskerfartøjer med en bruttotonnage på 5 tons og derover, dog bortset fra  

 lystfartøjer, og«.
 3. Efter § 9, stk. 2, indsættes som nyt stykke:
»Stk. 3. Der kan ske afgiftsfritagelse for varer til brug om  

 bord på færger og luftfartøjer, som ikke udelukkende er i udenrigsfart eller  

 tilhører forsvaret, hvis virksomheden, som får tilført varen, er registreret  

 efter lov om afgift af brændstof, der forbruges af færger og luftfartøjer i  

 indenrigsfart.
Der kan kun i særlige tilfælde ydes afgiftsfritagelse for  

 luftfartøjer, som har største tilladte startvægt på 5.700 kg og  

 derunder.«.
 Stk. 3 bliver herefter stk. 4.
 4. § 9, stk. 3, der bliver stk. 4, affattes således:
 »Stk. 4. Afgiften godtgøres af varer, der anvendes til  

 jernbanedrift og til erhvervsmæssig sejlads i indenrigsfart med andre  

 fartøjer end færger, jf. stk. 1, nr. 3. Dette gælder dog ikke lystfartøjer.  

 Afgiften godtgøres endvidere af smøreolier, hydraulikolier og lign., hvor der  

 første gang påfyldes hydrauliske grave- og læssemaskiner og andre hydrauliske  

 motorredskaber mindst 100 l pr. enhed.«.
 Stk. 4-8 bliver herefter stk. 5-9.
 5. I § 9, stk. 8, der bliver stk. 9, ændres »stk.  

 3« til: »stk. 4«.
 6. Efter § 9, stk. 8, der bliver stk. 9, indsættes som nyt stykke:
 »Stk. 10. Virksomheder mv., der ikke får afgiftsfritagelse  

 efter stk. 3, kan få godtgørelse af afgiften af varer nævnt i § 1, stk. 1,  

 nr. 15, samt af varer, der anvendes til udenrigsfart.«.
 Stk. 9 bliver herefter stk. 11.
 7. I § 9, stk. 9, der bliver stk. 11, ændres »stk.  

 4« til: »stk. 5«.
 8. I § 3, stk. 2, 2. pkt., § 11, stk. 2, sidste pkt. og  

§ 35, stk. 3, ændres »nr. 14« til: »nr. 15«.
 § 28. I lov nr. 489 af 30. juni 1993 om ændring af lov om  

 energiafgift af mineralolieprodukter m.v. (Afgiftsforhøjelser m.v.), som  

 ændret ved § 2 i lov nr. 1121 af 22. december 1993, § 4 i lov nr. 957 af 25.  

 november 1994 og lov nr. ...... af ............. 1995, indsættes efter  

 afsnittet »Let dieselolie« som nyt afsnit:
 » Fuelolie, der anvendes som motorbrændstof:
 § 29. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter og lov om  

 fremskyndet tilbagebetaling (ændring af reglerne for tilbagebetaling).
Energi anvendt til færger og fly er i dag fritaget for afgift.
Dette er  

 ikke hensigtsmæssigt ud fra et miljømæssigt synspunkt.
Det foreslås derfor at  

 belægge brændstof til såvel motordrift som til andre formål om bord i  

 indenrigsfærger og fly.
Herved belægges motordriften med samme afgift, som  

 der gælder for transport på jorden.
Forslaget vil omfatte hele energiforbruget til indenrigsflyvning og  

 indenrigsfærgefart til såvel person- som fragttransport.
Der er derimod ikke  

 forslag om at lægge afgift på almindelig fragtbådssejlads eller lastskibe,  

 der ifølge reglerne kan medbringe op til 12 passagerer.
Passagerskibe er  

 skibe til over 12 passagerer.
Afgiftsgrundlaget vil være forbruget ved sejlads mellem danske havne og  

 flyvning mellem danske lufthavne.
En rute fra Oslo, Ålborg, København vil  

 blive belastet med afgift af forbruget mellem Ålborg og København, men ikke  

 mellem Oslo og Ålborg.
Der skal ligeledes betales afgift selv om transporten  

 mellem f. eks. to danske destinationer går igennem udenlandsk område.  

 Forbruget vil blive opgjort direkte og betalt direkte af  

 rederiet/luftfartsselskabet.
For færger, der sejler konstant indenrigs, vil  

 der dog være mulighed for, at olieselskabet betaler afgiften, og  

 rederiet/luftfartsselskabet betaler indirekte.
 Færger anvender typisk dieselolie eller fuelolie som motorbrændstof,  

 medens større fly typisk anvender jetfuel, der vil blive beskattet som  

 petroleum.
Virkninger af forslaget under uændret forbrug Indenrigsflyvning:
I 1993 var salget af indenrigspersonbefordringmed fly på ca. 1,5 mia.kr.  

 inklusive lufttaxa mv.
Hertil kom indtægt fra fragttransport.
Der var ca. 2,4 mill. afrejsende passagerer samt 18 mill. kg. gods.
Ca. 10  

 pct. af brændstofforbruget kan henregnes til fragtdelen.
I gennemsnit kostede  

 en billet ca. 600 kr.
 Forslaget vil medføre en omkostningsstigning på ca. 120 mill.kr. svarende  

 til en stigning i billetprisen på ca. 50 kr. eller ca. 8 pct.
 Af provenuet vil ca. 35 pct. vedrøre persontransport foretaget for  

 momsregistrerede virksomheder, henved 10 pct. vedrøre luftfragt og ca. 55  

 pct. vedrøre husholdninger og andre ikke momsregistrerede (offentlige,  

 pengeinstitutter etc.).
 Færgefart:
 Det skønnes med usikkerhed, at omsætningen ved indenrigsfærgefart er på  

 omkring 2,5 mia.kr. årligt.
 Forslaget vil medføre en provenugevinst på i alt ca. 375 mill.kr.  

 eksklusive moms og ca. 405 mill.kr. inklusive moms.
 Ca. 30 pct. af energiforbruget kan henregnes til personbefordring, ca. 30  

 pct. til transport af personbil og ca. 40 pct. til godstransport, herunder  

 lastvognsoverfart.
 I gennemsnit vil billetpriserne stige med ca. 15 pct., men med variation  

 mellem de forskellige billettyper og mellem forskellige overfarter.
 Af de 375 mill.kr. uden moms vil omkring 165 mill.kr. sandsynligvis blive  

 væltet over på momsregistrerede erhverv, resten væltes over på  

 husholdningerne og det offentlige mv.
 For at der ikke sker en uhensigtsmæssig reduktion i færgebetjeningen af  

 mindre ø-samfund, vil en del af provenuet fra afgiften bl.a. blive anvendt  

 til tilskud til færger, der betjener ø-samfund.
Provenumæssige konsekvenser I følgende tabel 1 er vist brændstofforbruget i 1993, afgiftssatserne samt  

 provenuet heraf ved de foreslåede satser i 1996, 1997 og 1998 og frem under  

 forudsætning af uændret forbrug:
Tabel 1 Finansårseffekten er 105 mill.kr. i 1996, og afrundet ca. 120 mill.kr. i  

 1997 og frem.
Persontransport med indenrigsfly er fritaget for moms.
Det vil sige, at  

 der ikke er afgift på flybilletten, men at flyselskabet ikke kan få godtgjort  

 momsen på indkøb af blandt andet flybrændstof.
Flybrændstoffet kan imidlertid  

 leveres afgiftsfrit til flyselskabet, der betaler en direkte afgift af  

 brændstofforbruget.
Afgiften vil derfor ikke blive belastet med moms.
 Med en vis usikkerhed skønnes det, at der ud af i alt ca. 139 mill. liter  

 gasolie til indenrigsbunkring bortset fra fiskere blev anvendt ca. 90 mill.  

 liter til indenrigsfærgefart i 1993. Tilsvarende skønnes, at der ud af et  

 samlet forbrug på ca. 65 mill. kg. fuelolie blev brugt 62 mill. kg. til  

 indenrigsfærgesejlads.
 I følgende tabel 2 er vist brændstofforbruget i 1993, afgiftssatserne samt  

 provenuet i 1996 og 1997 og frem under forudsætning af uændret forbrug.
Tabel 2 Finansåresvirkningen er ca. 325 mill.kr. for 1996 og ca. 370 mill.kr. for  

 1997 og frem.
Brændstof til færger er ikke belastet med moms.
Der er ikke moms på  

 indenrigspersontransport med færger.
Der er derimod moms på overfart af  

 personbiler og lastbiler og andet gods.
Afgiften forventes overvæltet i  

 højere priser herunder højere priser på overfart af personbiler, der derfor  

 også belastes med moms af prisstigningen.
Provenuvirkningen heraf er ca. 30  

 mill.kr.
I finansåret 1996 dog alene ca. 20 mill.kr.
 Samlet provenuvirkning er således under forudsætning af samme forbrug som  

 i 1993:
 Det er dog urealistisk at regne med uændret forbrug i årene fremefter.
For det første vil Storebæltsbroen overflødiggøre en del færgesejlads og  

 forventeligt udkonkurrere en del af indenrigsflyvningen og en del af  

 færgesejladsen uden for Storebælt.
Storebæltsbroens takster vil dog være  

 fastsat med udgangspunkt i færgetaksterne, der alt andet lige vil stige med  

 den foreslåede afgift.
Afgiften vil derfor kunne øge den statsejede  

 storebæltsbros indtægter, hvilket vil have samme finanspolitiske virkning som  

 en egentlig afgiftsindtægt.
 For det andet vil trafikken sandsynligvis øges i forhold til nu, hvilket  

 alt andet lige tenderer mod, at der kommer et større forbrug af brændstof til  

 indenrigsfly og færger.
 For det tredje er der flere færgerederier, der overvejer at erstatte de  

 nuværende forholdsvis langsomt sejlende færge typer med hurtige færgetyper  

 f.eks. katamaranfærger, der også vil kunne medbringe biler.
Brændstofforbruget til sådanne færger, hvoaf også en del vil være i drift  

 i trafikken mellem Sjælland og Jylland efter Storebæltsbroen er væsentlig  

 større end brændstofforbruget til de nuværende færgetyper.
Der er anført  

 forventede stigninger i brændstofforbruget pr. transporteret enhed på 2-5  

 gange det nuværende brændstofforbrug.
 Endelig for det fjerde forventes det, at afgiften vil medføre en reduktion  

 i brændstofforbruget.
 Reduktionen i brændstofforbruget følger både af, at det bliver dyrere at  

 sejle og flyve og at der vil blive fløjet og sejlet mere brændstoføkonomisk.
Afgiften vil i sig selv forøge priserne på indenrigsflyvning og færgefart,  

 hvilket vil medføre en reduktion i efterspørgselen.
Man må derfor forvente et  

 vist fald i antallet af ture og/eller en indskrænkning i kapaciteten i de  

 benyttede fly og færger.
Afgiften vil give incitamenter til at anvende mere brændstoføkonomiske fly  

 og færger og vil specielt for færger give incitamenter til reduktion af  

 fartøjernes hastighed.
Brændstofforbruget til færger stiger forholdsvis meget  

 ved forøgelse af hastigheden.
 Mens det er oplagt, at man ikke kan forvente uændret forbrug, er der  

 således stor usikkerhed om, hvordan forbruget vil udvikle sig med eller uden  

 afgift.
 Det skønnes dog, at den foreslåede afgift vil medvirke til at fastholde,  

 at der sker et væsentlig fald i brændstofforbruget til indenrigsfly og færger  

 som forudsat tidligere i forbindelse med trafik 2000 mv., da man dog ikke  

 havde indkalkuleret virkningerne af katamaranfærger, og hvor man har forudsat  

 realt stigende brændstofpriser.
Hvis man tager udgangspunkt i de tidligere forudsigelser for udviklingen i  

 brændstofforbruget efter Storebæltsbroen er taget i brug, vil  

 afgiftsgrundlaget fremover være på omkring det halve af det nuværende efter  

 at der er taget hensyn til afgiftens virkninger.
Hvis man tager udagngspunkt  

 i, at den foreslåede afgift alene vil hæmme den forudsete brændstofvækst på  

 grund af katamaranfærgerne, men ikke forhindre ibrugtagningen af sådanne  

 færger på visse af ruterne, vil afgiftsgrundlaget måske udgøre 3/4 af det  

 nuværende også efter, at der er taget udgangspunkt i afgiftens virkninger.
 Ved et forsigtigt skøn over afgiftens virkninger, og når man medregner  

 virkningerne af mulige højere priser for overfart over Storebæltsbroen, kan  

 det med stor usikkerhed skønnes, at provenuvirkningen helår måske vil udgøre  

 450 mill.kr. i årene før broens ibrugtagen og måske de anførte ca. 525  

 mill.kr. årligt før, idet den afgiftsforbrugsbegrænsende virkning alene vil  

 neutralisere effekten af nye hurtige færgetyper.
Miljømæssige konsekvenser Indenrigsfærgefart og indenrigsfly bidraget i dag med ca. 1 pct. af de  

 samlede CO2-udledninger (mellem 0,55 og 0,60 mill. ton ud af i alt ca. 60  

 mill. ton).
 Det skønnes, at afgiften vil medføre et fald i de hidtil forventede  

 CO2-udledningerne på godt 0,1 mill. ton eller med omkring 1/6 af det  

 nuværende forbrug svarende til ca. 0,2 pct. af de samlede CO2-udledninger.  

 Hertil kommer, at afgiften kan bremse introduktionen af de meget  

 brændstofforbrugende katamaranfærger.
 Afgiften vil ikke mindst sammen med forslaget om svovlafgift bevirke en  

 meget betydelig reduktion af svovlforureningen fra indenrigssøfart.
Erhvervsmæssige konsekvenser Med udgangspunkt i et provenu efter mængdereaktion der usikkert er skønnet  

 til omkring 450 mill.kr., der er sammensat af henved 100 mill.kr. vedrørende  

 indenrigsflyvning og godt 350 mill.kr. vedrørende  

 indenrigsfærgesejlads/højere brotakster vurderes det, at forslaget vil  

 belaste erhvervene med ca. 200 mill.kr., mens husholdningerne, herunder de  

 ikke momsregistrerede erhverv, vil blive belastet med ca. 250 mill.kr.
 Af de 200 mill.kr. i erhvervsbelastning vil godt 150 mill.kr. vedrøre  

 transport af gods, herunder lastbiler med færger, mens henved 50 mill.kr. vil  

 belaste momsregistrerede virksomheders køb af indenrigsflyvning, herunder  

 fragtflyvning.
Det er forudsat, at færgeselskaberne og flyselskaberne vælter  

 meromkostningerne over i højere priser.
I første omgang vil det især være  

 lastvognmænd, der vil skulle bære de højere priser ved indenrigsfærgefart for  

 erhverv, men disse vil have gode muligheder for at vælte afgiftsbetalingen  

 videre til transportkøberne.
Det bemærkes i denne forbindelse, at  

 lastvognmænd i øvrigt kun i meget begrænset omfang berøres af de samtidig  

 fremsatte lovforslag om reduktion i erhvervenes godtgørelser af afgifter på  

 energi, jf. at der allerede i dag betales fuld afgift på forbruget af  

 dieselolie.
Forholdet til EU-retten Forslaget er en del af det samlede kompleks om grønne afgifter, som i sin  

 helhed notificeres for EU-kommissionen i medfør af EU's statsstøtteregler.  

 Kommissionens godkendelse skal foreligge, før de notificerede lovforslag kan  

 sættes i kraft.
 Mineralolieafgifterne er i et vist omfang harmoniseret i EU ved hjælp af  

 flere direktiver.
 Rammedirektivet (Rdir. 92/12) vedrører de generelle regler for handel i EU  

 med punktafgiftspligtige varer og efter art. 3(1) finder direktivet  

 anvendelse på fællesskabsplan for bl.a. mineralolier.
Ifølge art. 3(2) kan medlemslandene dog indføre andre former for indirekte  

 beskatning i særligt øjemed, idet de normale bestemmelser for punktafgifter  

 eller moms med hensyn til afgiftsberegning, afgiftsgrundlag mv. skal  

 respekteres.
Dette må i givet fald være en national afgift ligesom andre  

 danske afgifter af råstof, affald, flasker mv.
Særligt øjemed må bl.a. være miljømæssige hensyn.
Det fremgår således af  

 direktivet, at formålet med art. 3(2), er at give mulighed for nationale  

 afgifter, der ikke giver anledning til grænsekontrol etc.
 Som nævnt vil en dansk miljøafgift i relation til færger og fly kun  

 omfatte indenrigstrafikken og således ikke påvirke konkurrenceforholdene  

 mellem landene i EU.
 Efter art. 8(1) i strukturdirektivet for mineralolier (Rdir. 92/81) er  

 mineralolie til visse anvendelser, f.eks. fly og skibe, fritaget for den  

 fælles afgift, idet det dog er op til medlemslandene , om de vil lægge en  

 sådan afgift på olie, der bruges ved sejlads på indre vandveje.
 Til art. 8(1)(b) og (2)(b) vedrørende henholdsvis fly og sejlads på indre  

 vandveje er der imidlertid følgende rådserklæring:
»Rådet og Kommissionen erindrer om, at medlemslandene kan  

 indføre andre former for indirekte beskatning i særligt øjemed i  

 overensstemmelse med reglerne i art. 3, stk. 2, i direktiv 92/12/EØF.« Erklæringen viser, at medlemslandene i alle tilfælde kan indføre en afgift  

 i særligt øjemed på bl.a. mineralolier, herunder på indenrigs færgefart og  

 indenrigsfly.
 Afgørelsen af spørgsmålet om, hvorvidt Danmark kan indføre en afgift på  

 brændstof til skibe og fly som den foreslåede må bero på en vurdering af, om  

 der er tale om en afgift omfattet af den fælles afgift eller en national  

 afgift i særligt øjemed.
Da der således kan rejses tvivl om henførelsen af den foreslåede afgift,  

 kan det give anledning til tvivl, om det er muligt at indføre en afgift som  

 den foreslåede.
Der er derfor rettet henvendelse til Kommissionen for om  

 muligt at få spørgsmålet afklaret.
Administrative konsekvenser Der henvises til det samtidig fremsatte forslag til lov om ændring af lov  

 om kuldioxidafgift af visse energiprodukter og lov om fremskyndet  

 tilbagebetaling (ændring af reglerne for tilbagebetaling).
Bemærkninger til lovforslagets enkelte bestemmelser § 1 Afgiften opkræves af færger og fly m.v. i indenrigsfart.
Der opkræves ikke  

 afgift af færger og fly til og fra en udenlandsk havn eller lufthavn.  

 Afgiften omfatter passagerskibe, der efter gældende regler er skibe, der kan  

 medbringe over 12 passagerer, og skibe, som kan medbringe køretøjer m.v.
Det  

 er typisk såkaldte Ro-ro skibe.
Afgiften omfatter alle flytyper, hvor der  

 bruges brændstof til motordrift eller anden brug.
§ 2 Det afgiftspligtige vareområde omfatter de traditionelle brændsler i  

 mineralolielovgivningen.
Herudover er der fastsat en særlig afgiftssats for  

 fuelolie, der anvendes som motorbrændstof, navnlig i større skibe.
Større fly  

 bruger typisk jetfuel, som svarer til petroleum, medens mindre fly bruger  

 benzin.
Afgiftssatserne svarer til den samlede energi- og CO2-afgift, og er dem,  

 der er gældende fra 1998. Overgangsbestemmelserne indeholder de i perioden  

 1996-97 gældende afgiftssatser.
De foreslåede afgiftssatser for benzin er  

 inclusiv den forhøjelse, regeringen har foreslået i lov om ændring af lov om  

 energiafgift af mineralolieprodukter mv. (afgiftsforhøjelse  

 og-differentiering m.v.), jf.
L 96.
De virksomheder, der betaler afgift efter loven, vil få de pågældende  

 olieprodukter tilført uden afgift og skal herefter betale afgiften i takt med  

 forbruget.
Der er dog mulighed for alene at modtage varer i beskattet stand,  

 hvilket navnlig for småfartøjer i ren indenrigsfart vil være mere praktisk.
 Herudover er der en bestemmelse om blandingsvarer, som svarer til gældende  

 regler i energiafgiftsloven.
§§ 3-6 Virksomheder, der modtager brændstof uden afgift, skal efter  

 bestemmelserne registreres hos de statslige told- og skattemyndigheder.
Dette  

 gælder også udenlandske selskaber, der udfører indenrigstransport mellem  

 danske destinationer.
Virksomhederne skal opgøre forbruget af afgiftspligtige varer i deres  

 færger og fly for hver måned.
Dette vil normalt være de mængder, som i  

 perioden er bragt om bord eller påfyldt skibet eller flyet.
Såfremt en  

 virksomhed f.eks. har flere fartøjer, der udelukkende er i indenrigsfart, og  

 forsynes fra det samme anlæg, vil den fraførte mængde dog kunne danne  

 grundlag for opgørelsen.
For fartøjer, der både går i indenrigs- og  

 udenrigsfart, sker der fradrag for den mængde brændstof, der er forbrugt på  

 transporten fra dansk til udenlandsk havn eller lufthavn.
Fly m.v., der  

 udelukkende går i udenrigsfart, vil som hidtil kunne modtage brændstof uden  

 afgift.
§§ 7-13 Efter bestemmelserne skal de registrerede virksomheder føre regnskab over  

 forbruget og indkøb af brændstof.
 I lighed med bestemmelserne i andre afgiftslove, skal virksomhederne  

 angive den afgiftspligtige mængde senest den 15. i den efterfølgende måned og  

 indbetale afgiften.
 Bestemmelserne, herunder om manglende betaling eller urigtig angivelse,  

 svarer til bestemmelserne i andre afgiftslove.
§§ 14-16 Der er tale om traditionelle kontrolbestemmelser.
§§ 17-25 Bestemmelserne vedrører klagemuligheder, hæftelse, unddragelse og  

 straffebestemmelser, som svarer til bestemmelserne i andre afgiftslove.
§ 26 EU-kommissionens godkendelse efter statsstøttereglerne skal foreligge, før  

 bestemmelserne kan sættes i kraft.
Det foreslås derfor, at skatteministeren fastsætter ikrafttrædelsen.
Loven  

 kan dog tidligst træde i kraft den 1. januar 1996. Ikrafttrædelsen kan  

 endvidere bero på en endelig afklaring og vurdering i relation til EU's  

 bestemmelser om mineralolieafgifter.
Det foreslås dog, at skatteministeren kan bestemme, at lovens § 3 om  

 registrering af virksomheder mv. hos de statslige told- og skattemyndigheder,  

 skal træde i kraft forud for lovens øvrige bestemmelser.
I den  

 bekendtgørelse, hvorved den samlede lov sættes i kraft, vil lovens generelle  

 ikrafttræden senest blive fastsat til 1 måned efter  

 registreringsbestemmelsens ikrafttræden.
Med udtrykket »lovens  

 ikrafttræden« i resten af § 26 tænkes der på lovens generelle  

 ikrafttræden, ikke på ikrafttrædelsen af registreringsbestemmelserne.
Bestemmelsen indeholder de satser, der skal anvendes i perioden indtil den  

 31. december 1997 og svarer til de gældende energi- og CO2-afgifter, idet dog  

 satserne for benzin er fastsat på grundlag af forslaget til lov om ændring af  

 lov om energiafgift af mineralolieprodukter m.v. (Afgiftsforhøjelse og  

 -differentiering m.v.), jf.
L 96.
Endvidere foreslås det, at virksomheder, der skal registreres, skal opgøre  

 lagerbeholdningen af afgiftspligtige varer.
Disse opgørelser skal dog ikke  

 indsendes til myndighederne.
 Herudover indeholder paragraffen en særlig bestemmelse om, at  

 virksomheder, der har afgiftsfrie lagre, som ved lovens ikrafttræden bliver  

 afgiftspligtige, skal udarbejde lageropgørelse og indbetale afgift.
§ 27 Bestemmelserne vedrører konsekvensændringer i energiafgiftsloven.
Der er  

 tale om en samlet opdatering af afgiftssatserne, som de vil se ud, såfremt L  

 96 vedtages, og der er indsat en særlig afgiftssats for fuelolie til  

 motordrift.
Herudover er fritagelses- og godtgørelsesbestemmelserne i  

 energiafgiftsloven ændret for at tage højde for nærværende lovforslag.
Som  

 hovedprincip vil brændstof til færger og fly i indenrigsfart kun kunne  

 leveres afgiftsfrit, såfremt virksomheden vælger at lade sig registrere og  

 betale afgift efter bestemmelserne i nærværende lovforslag.
Der vil fortsat  

 kunne leveres brændstof til fly m.v. i udenrigsfart uden afgift.
Derimod vil  

 det være mere hensigtsmæssigt, at små fly under 5.700 kg som hovedregel  

 modtager beskattet brændstof.
Der vil dog i disse tilfælde blive givet  

 afgiftsgodtgørelse for eventuelle ture til udlandet.
 Der foreslås ingen ændringer for lastskibe, fiskerfartøjer og  

 lystfartøjer.
§ 28 Det foreslås, at den samme overgangsbestemmelse for fuelolie til  

 motordrift som i nærværende lovforslag, også bliver indsat i  

 energiafgiftslovens overgangsbestemmelser, idet satserne her dog er uden  

 CO2-afgift.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 27. I lov om energiafgift af mineralolieprodukter m.v., jf.  

 lovbekendtgørelse nr. 543 af 22. juni 1994, som ændret senest ved lov nr. af  

 1995, foretages følgende ændringer:
 1. § 1, stk. 1, affattes således:
 »Der betales afgift af mineralolieprodukter m.v. her i landet.  

 Afgiften udgør for:
§ 1. Der betales afgift af mineralolieprodukter m.v her i landet.  

 Afgiften udgør for 2. § 9, stk. 1, nr. 2 og 3, affattes således:
»2) varer til brug om bord i luftfartøjer, som tilhører forsvaret  

 eller udelukkende er i udenrigsfart, 3) varer til brug om bord på skibe udelukkende i udenrigs fart og  

 fiskerfartøjer med en bruttotonnage på 5 tons og derover, dog bortset fra  

 lystfartøjer, og«.
§ 9. - - - 2) varer til brug i luftfartøjer, 3) varer til brug om bord på skibe i udenrigsfart og fiskefartøjer på 5  

 BRT og derover, dog bortset fra lystfartøjer, og - - - 3. Efter § 9, stk. 2, indsættes som nyt stykke:
»Stk. 3. Der kan ske afgiftsfritagelse for varer til brug om  

 bord på færger og luftfartøjer, som ikke udelukkende er i udenrigsfart eller  

 tilhører forsvaret, hvis virksomheden, som får tilført varen, er registreret  

 efter lov om afgift af brændstof, der forbruges af færger og luftfartøjer i  

 indenrigsfart.
Der kan kun i særlige tilfælde ydes afgiftsfritagelse for  

 luftfartøjer, som har største tilladte startvægt på 5.700 kg og  

 derunder.«.
 Stk. 3 bliver herefter stk. 4.
 4. § 9, stk. 3, der bliver stk. 4, affattes således:
 »Stk. 4. Afgiften godtgøres af varer, der anvendes til  

 jernbanedrift og til erhvervsmæssig sejlads i indenrigsfart med andre  

 fartøjer end færger, jf. stk. 1, nr. 3. Dette gælder dog ikke lystfartøjer.  

 Afgiften godtgøres endvidere af smøreolier, hydraulikolier og lign., hvor der  

 førte gang påfyldes hydrauliske grave- og læssemaskiner og andre hydrauliske  

 motorredskaber mindst 100 l pr. enhed.«.
 Stk. 4-8 bliver herefter stk. 5-9.
 Stk. 3. Afgiften godtgøres af varer, der anvendes til jernbane- og  

 færgedrift og til erhvervsmæssig sejlads med andre fartøjer end de i stk. 1,  

 nr. 3, nævnte bortset fra lystfartøjer.
 5. I § 9, stk. 8, der bliver stk. 9, ændres »stk.  

 3« til: »stk. 4«.
 Stk. 8. Varer omfattet af stk. 3 kan i særlige tilfælde leveres  

 uden afgift fra en registreret oplagshaver.
 6. Efter § 9, stk. 8, der bliver stk. 9, indsættes som nyt stykke:
 »Stk. 10. Virksomheder mv., der ikke får afgiftsfritagelse  

 efter stk. 3, kan få godtgørelse af afgiften af varer nævnt i § 1, stk. 1,  

 nr. 15, samt af varer, der anvendes til udenrigsfart.«.
 Stk. 9 bliver herefter stk. 11.
 7. I § 9, stk. 9, der bliver stk. 11, ændres »stk.  

 4« til: »stk. 5«.
Stk. 9. Skatteministeren kan fastsætte regnskabs- og  

 kontrolforskrifter for afgiftsfritagelse og -godtgørelse og betinge  

 afgiftsfriheden af et årligt mindsteforbrug.
Afgiftsbeløb under 50 kr.  

 udbetales ikke.
Skatteministeren kan endvidere fastsætte de nærmere regler  

 for opgørelse og afregning af afgiften efter stk. 2, 2. pkt., og for brug af  

 brændstof efter stk. 4.
