 Denne At-meddelelse oplyser om de sundhedsfarer, der er forbundet med  

 arbejde med epoxyharpikser og isocyanater, og om de foranstaltninger der skal  

 træffes for at imødegå dem.
SUNDHEDSFARER Epoxyharpikser, reaktive opløsningsmidler og isocyanater kan give  

 hudirritationer og eksemer.
Eksem viser sig som kløe, millimeterstore knopper og eventuelt vabler.
Ved  

 stærk reaktion opsvulmer og væsker huden.
Isocyanater og reaktive opløsningsmidler irriterer desuden næse, svælg og  

 lunger.
Det kan ytre sig som hoste, vejrtrækningsbesvær, feber og trykken for  

 brystet.
 Er man blevet overfølsom over for epoxyharpikser eller isocyanater, varer  

 det som regel hele livet.
PRODUKTKENDSKAB Epoxyharpikser Epoxyharpikser bruges normalt som den ene komponent i et to-  

 komponentprodukt.
Den anden komponent, hærderen, kan fx bestå af alifatiske  

 aminer, aromatiske aminer, polyamider eller syreanhydrider.
Når stofferne blandes sammen, reagerer de med hinanden under dannelsen af  

 en plast, et såkaldt polymert stof.
Processen kaldes en hærdning.
 Epoxyharpikser kendes på, at der i brugsanvisningen skal stå, at produktet  

 indeholder epoxyharpikser, monomere epoxyforbindelser eller reaktive  

 opløsningsmidler.
 På etiketten kan der optræde navne som:
- 2,2-bis(para-(2,3-epoxypropoxy)phenyl)-propan - bisphenol-A-diglycidylether - 2,2-bis(4-(2,3-epoxypropoxy)phenyl)-methan - bisphenol-F-diglycidylether Epoxyharpikser fordamper ikke ved normal brugstemperatur, d.v.s. at det  

 navnlig er ved hudkontakt, der opstår risiko.
En særlig type epoxyforbindelser, de reaktive opløsningsmidler, kan  

 derimod være let fordampelige.
Kontakten med dem kan derfor også ske ved  

 indånding.
Det skal fremgå af brugsanvisningen, om produktet indeholder  

 reaktive opløsningsmidler.
Isocyanater Isocyanater bruges, ligesom epoxyharpikser, ofte i produkter, der består  

 af 2 komponenter, der ved sammenblanding reagerer med hinanden under  

 dannelsen af en plast.
Isocyanaten kaldes før hærderen.
Den anden komponent  

 indeholder polyol og kaldes for harpiksen.
Undertiden leveres polyolen og  

 isocyanaten færdigblandet.
 Isocyanater kendes på, at der i brugsanvisningen skal stå, at produktet  

 indeholder isocyanater.
 På etiketten kan der optræde navne som:
- diphenylmethan-4,4'-diisocyanat - MDI - 2,4-diisocyanatotoluen - 2,6-diisocyanatotoluen - TDI - hexamethylen-1,6-diisocyanat - HDI - isophorondiisocyanat - IPDI - 3-isocyanatmethyl-(3,5,5-trimethylcyclohexyl)isocyanat FORANSTALTNINGER Substitution Epoxyharpikser og isocyanater er farlige stoffer og materialer og må ikke  

 anvendes, hvis de kan erstattes af ufarlige, mindre farlige eller mindre  

 generende stoffer og materialer.
 Ved enhver erstatning skal det sikres, at den samlede risiko ved arbejdets  

 udførelse bliver mindre.
 Hvis overgang til brug af et erstatningsstof vil medføre tekniske  

 vanskeligheder eller ikke uvæsentlige merudgifter, må der foretages en samlet  

 afvejning heraf over for de arbejdsmiljømæssige forbedringer.
Generelt bør produkter, der indeholder epoxyharpikser eller isocyanater,  

 forsøges erstattet af andre typer produkter.
Det nytter dog ikke at vælge fx  

 en alkydmaling fremfor en epoxymaling hvis alkydmalingen forudsætter en  

 afvaskning med store mængder opløsningsmidler.
Så er den samlede risiko ikke  

 blevet mindre.
Valg af produkt Hvis det er nødvendigt at anvende epoxyprodukter, bør der vælges en type  

 uden reaktive opløsningsmidler.
Ved brug af isocyanater bør der vælges en-komponente produkter fremfor  

 flerkomponente.
Desuden bør der anvendes produkter, der afgiver mindst mulig  

 isocyanatdampe.
Der skal således vælges produkt med diphenylmethan-  

 4,4'-diisocyanat (MDI) fremfor med andre isocyanater, da MDI er den mindst  

 flygtige.
Inden for malevarer kan der vælges produkt ud fra kodenumrene.
Et lavere  

 nummer betyder en mindre risiko.
Uddannelse Kun personer, der har gennemgået en særlig uddannelse, må arbejde med  

 epoxyharpikser og isocyanater.
Undtaget er fremstilling af produkterne.  

 Uddannelsen fås på specialarbejderskolerne.
 Arbejdsgivere eller selvstændige, der selv bruger produkterne, skal også  

 have gennemgået uddannelsen, inden arbejdet begyndes.
Brugsanvisning Arbejdsgiveren skal udarbejde brugsanvisning, se At-meddelelse nr. 3.02.2  

 om brugsanvisning for stoffer og materialer.
Af brugsanvisningen skal det  

 fremgå, om produktet indeholder:
- epoxyharpikser - monomere epoxyforbindelser - reaktive opløsningsmidler eller - isocyanater.
 Udhærdningstiden skal også oplyses.
Anmeldelse Epoxyharpikser og isocyanater skal af leverandøren være anmeldt, se  

 At-meddelelse nr. 3.02.1 om stoffer og materialer.
Kodenummer Epoxyharpikser og isocyanater, der anvendes som malevarer, skal være  

 forsynet med kodenummer.
 Ved brugen kan der stilles krav, der går ud over de foranstaltninger, der  

 er tilknyttet kodenumrene, fx sprøjteforbud.
 To-komponentprodukters brugsklare blandinger skal også være forsynet med  

 kodenummer.
Brug Ved brug af epoxyharpikser og isocyanater er det vigtigt at undgå  

 hudkontakt, og der skal bruges egnede eengangshandsker og særligt arbejdstøj.
 Beskyttelsescreme må ikke bruges under handsker eller i stedet for  

 handsker.
Ved arbejde med isocyanater og reaktive opløsningsmidler er det desuden  

 vigtigt at undgå indånding af dampe.
Normalt fjernes disse dampe ved hjælp af  

 mekanisk ventilation.
 Personer, der har eksem, og personer med en allerede konstateret  

 epoxyallergi må ikke arbejde med epoxyharpikser.
 Personer, der har astma, eksem, konstaterede lungelidelser eller  

 konstateret hud- eller luftvejsallergi over for isocyanater, må ikke arbejde  

 med disse stoffer.
 Personer med kraftig håndsved, den såkaldte hyperhidrosis manuum, må  

 hverken arbejde med epoxyharpikser eller isocyanater.
Tekniske hjælpemidler Hjælpemidler, der skal bruges under arbejdet, skal vælges, så stofferne og  

 materialerne ikke spredes unødvendigt, fx skal der vælges maleruller, der  

 drypper mindst muligt.
Sprøjtning Påføring må kun foretages manuelt ved hjælp af spartel, pensel, malerulle,  

 fugepistol og lignende enkle tekniske hjælpemidler.
 Sprøjtepåføring er kun tilladt i lukkede systemer, i sprøjtebokse med  

 effektiv ventilation, samt i sprøjtekabiner, hvor påvirkningen fra dampe,  

 aerosoler m.v. er nedbragt mest muligt. Åndedrætsværn kan dog være  

 nødvendige.
 Hvor arbejdet medfører forekomst af væskeaerosoler med indhold af  

 epoxyharpikser eller isocyanater, skal åndedrætsværnet være  

 friskluftforsynet.
 Forekommer aerosolerne i støvform, er en egnet filtermaske tilstrækkelig.
 Se AT-meddelelse nr. 4.09.1 om åndedrætsværn.
Affald Spild, rester, tom emballage, kasseret arbejdstøj og brugte  

 eengangshåndklæder skal lægges i en særlig affaldsbeholder, der skal være  

 tydeligt mærket med indholdet.
Beholderen kan fx være mærket med:
 »Epoxyaffald.
Pas på! Eksemfare!» eller »Polyurethanafald.
Pas på! Eksemfare!» Affaldet kan afleveres til kommunal modtagestation eller direkte til  

 Kommunekemi.
Personlig hygiejne Ved arbejde med epoxyharpikser og isocyanater er det vigtigt med en  

 omhyggelig personlig hygiejne, bl.a. ved at vaske hænder ved pauser i  

 arbejdet, før toiletbesøg og måltider m.v.
Spild og stænk skal straks vaskes  

 af.
Efter håndvask bør hænderne indsmøres i egnede hudcremer.
 Hvis der har været hudkontakt ud over hænder og underarme, kan det være  

 nødvendigt at bade.
 Der må ikke spises og ryges under arbejdet.
Vaskefaciliteter På arbejdsstedet og så vidt muligt i selve arbejdslokalet skal der være  

 let adgang til håndvask og rindende håndvarmt vand.
Hanerne må ikke være  

 håndbetjente.
Der kan eventuelt benyttes en mobil håndvask.
Der skal også være adgang til bruserum med varmt og koldt vand.
På  

 skiftende arbejdspladser kan der eventuelt benyttes en mobil kabine.
Sammen  

 med vaskefaciliteterne skal der være egnet rensemiddel, mild sæbe, bløde  

 eengangshåndklæder og egnede hudcremer til påsmøring efter vask, samt  

 affaldsbeholder.
Garderoberum Der skal indrettes særligt omklædningsrum, adskilt fra andre  

 omklædningsrum, for de personer, der arbejder med isocyanater og  

 epoxyharpikser.
 Gangtøj og arbejdstøj skal kunne opbevares hver for sig.
