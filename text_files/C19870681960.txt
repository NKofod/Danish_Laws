Indledning 1. Tjenestemænd og andre ansatte i staten, folkeskolen  

 og folkekirken samt tilskudsinstitutioner, for hvilke finansministeriet har  

 kompetencen til at aftale, fastsætte eller godkende løn- og andre  

 ansættelsesvilkår, kan på nærmere fastsatte betingelser oppebære ydelser af  

ikke-pengelønsmæssig karakter, for hvilke der kan afkræves hel eller  

 delvis betaling ved fradrag i modtagerens løn.
 2. I dette kapitel behandles følgende naturalydelser:
- Tjenestejord - Tjeneste- og lejeboliger mv.
- Ophold med forplejning - Boligopvarmning - Elektricitet og gas - Tjenestestedstelefon - Uniform Gennemgangen omfatter kun de for tjenestemænd fastsatte regler.
For  

øvrige personalegrupper henvises til de herom fastsatte regler i Ful  

 § 2, stk. 9, om funktionærboliger samt eventuelle bestemmelser i de  

 respektive overenskomster.
Tjenestejord 3. Ved tjenestejord forstås et til en tjenestebolig  

 knyttet jordtilliggende, som udnyttes - eller kan udnyttes -  

erhvervsmæssigt , eventuelt ved bortforpagtning.
Almindelige  

 havearealer betragtes således ikke som tjenestejord.
 4. Generelle bestemmelser om fradrag i tjenestemænds løn for brugen  

 af tjenestejord findes i LPL § 37.
Det påhviler endvidere enhver minister, under hvis ministerium der findes  

 stillinger med tilknyttet tjenestejord, at udfærdige  nærmere regler  

 for brugen og overdragelsen af tjenestejord, jfr.
LPL § 37, stk. 3.
5. For brugen af tjenestejord foretages et årligt  

 fradrag i tjenestemandens løn.
Dette fradrag fastsættes i det enkelte  

 tilfælde for en 5-års periode under hensyntagen til jordtilliggendets  

 størrelse, beskaffenhed, beliggenhed m.v. og således, at det svarer til  

 brugerens omtrentlige nettoudbytte ved en forsvarlig udnyttelse af  

 jorden.
 Ved grundforbedringer for statens regning vil der kunne foretages  

 ny vurdering uden for de sædvanlige 5-årsterminer.
Godkendte - og af styrelsen kontrollerede - grundforbedringer, som  

 foretages af tjenestemanden for egen regning, kan - i tilfælde af  

 jordens afgivelse inden for et af styrelsen fastsat åremål, dog højst 15 år -  

 betinge en forholdsmæssig godtgørelse af de afholdte udgifter til  

 forbedringer.
Det pålægges herefter en eventuel efterfølger at afdrage det af  

 staten udlagte beløb samt at forrente den til enhver tid resterende del af  

 udgiften med 5 pct. p.a.
 Alle udgifter til skatter, afgifter mv. for det pågældende jordtilliggende  

 afholdes af brugeren.
 Tjeneste- og lejeboliger mv.
 6. Som tjeneste- eller lejebolig betragtes en af  

 styrelsen ejet eller lejet bolig, der stilles til rådighed for en bruger som  

 led i et  ansættelsesforhold . I den udstrækning, der foretages  

 udlejning af statslige boliger uden sammenhæng med et  

 ansættelsesforhold, kan udlejningen således  ikke ske på vilkår  

 fastsat for tjeneste- og lejeboliger.
Tjeneste- og lejeboliger omfatter endvidere kun  selvstændige  

 boliger, dvs. boliger med eget køkken.
Fradrag i tjenestemænds løn for leje  

 af enkeltværelser og lign., for hvilke der kun forefindes adgang til fælles  

 køkkenfaciliteter, sker i henhold til reglerne om »ophold med  

 forplejning«, jfr. pkt. 21-23.
Tjenesteboliger 7. En tjenestebolig er karakteriseret ved, at der for  

 brugeren består en pligt til at bebo boligen, så længe stillingen beklædes (  

beboelsespligt ), samt en forpligtelse til at fraflytte boligen i  

 forbindelse med tjenestens ophør ( fraflytningspligt ).
Bestemmelser om tjenesteboliger findes i LPL § 36, stk. 5, TL § 14, § 38,  

 § 39, stk. 2, og § 40, stk. 1, Lbekg. 384 25/8 1980 af lov om folkekirkens  

 lønningsvæsen m.m. med senere ændringer, Fmst. regulativ 92 12/4 1960  

 vedrørende indflytning i, brug og vedligeholdelse af, tilsyn med samt  

 aflevering af statens tjenesteboliger, Ministeriet for statens Lønnings- og  

 Pensionsvæsens cirk. 169 10/7 1970 om fremgangsmåden ved oprettelse og  

 nedlæggelse af tjenesteboliger, Fmst.cirk. 115 7/6 1977 om fastsættelse af  

 boligbidrag for tjeneste- og lejeboliger ved vurdering, Fmst.cirk. 19 31/1  

 1980 om tapetpriser samt i Fmst.cirk. 23 18/2 1983 om aftale 17/2 1983 om  

 tjenesteboligbidrag.
Endvidere udsender Finansministeriet hvert år senest  

 primo februar cirkulære om regulering af tjenesteboligbidrag, jfr. pkt. 13.
 8. Forudsætningen for at tildele en tjenestemand en  

 tjenestebolig er, at det af hensyn til tjenestens udførelse skønnes  

 nødvendigt, at tjenestemanden  uden for den egentlige tjenestetid  

 udfører tjenstlige opgaver på eller ved tjenestestedet.
 Dette vil typisk være tilfældet, hvor tjenestemanden skal føre et  

 effektivt tilsyn med den virksomhed, han leder eller overvåger, samt i andre  

 særlige tilfælde, hvor hensynet til tjenestens tarv gør tjenestebolig  

 påkrævet.
 Da det således er tjenestens karakter, der er afgørende for, om der  

 skal stilles tjenestebolig til rådighed, påhviler der som ovenfor anført  

 samtidig tjenestemanden såvel en beboelsespligt som en fraflytningspligt.
 For folkeskoleområdet er der i henhold til TL § 38, jfr. § 39, stk.  

 2, fastsat visse begrænsninger i adgangen til at tildele tjenesteboliger.
 9. Oprettelse og nedlæggelse af tjenesteboliger har  

 efter de hidtil  gældende bevillingsregler krævet hjemmel i  

 bevillingslov.
 I henhold til finansministeriets budgetvejledning 1985 vil oprettelse og  

 nedlæggelse af tjenesteboliger fremover kunne gennemføres  uden  

 bevillingsmæssig hjemmel i en af folketinget vedtaget bevillingslov.
Oprettelse af tjenesteboliger, som opfylder de for de forskellige  

 tjenestemandsgrupper fastsatte maksimale størrelsesnormer, jfr.
Ministeriet  

 for Statens Lønnings- og Pensionsvæsens cirk. 169 10/7 1970 om fremgangsmåden  

 ved oprettelse og nedlæggelse af tjenesteboliger kan ske uden  

 forelæggelse for Lønnings- og Pensionsdepartementet.
Det samme gælder for  

 nedlæggelse af tjenesteboliger.
 Forelæggelse for Lønnings- og Pensionsdepartementet skal herefter alene  

 ske ved oprettelse af tjenesteboliger, der ikke opfylder fastsatte  

 størrelsesnormer, og efter forudgående forhandling mellem  

 styrelsen og vedkommende forhandlingsberettigede tjenestemandsorganisation.
10. Tjenestemandens bidrag for anvendelse af  

 tjenesteboligen fastsættes ved  aftale mellem finansministeren og  

 tjenestemændenes centralorganisationer, jfr.
TL § 14, stk. 2, 2. pkt.  

 Boligbidraget fastsættes under hensyntagen til beboelses- og  

 fraflytningspligten.
Fradraget , der på forhånd er indregnet i  

 skemalejesatserne, jfr. nedenfor, udgør henholdsvis 20 pct. og 10 pct. (dvs.  

 i alt 30 pct .) af den for den respektive bolig fastsatte lejeværdi.
 Tjenesteboligbidraget kan fastsættes enten på grundlag af et af  

 Lønnings- og Pensionsdepartementet udsendt lejesatsskema ( skemaleje )  

eller på grundlag af en vurdering ( vurderingsleje ).
 11. Boligens art (enfamiliehus eller anden bolig),  

 størrelse, beliggenhed og tekniske installationer er afgørende for  

 fastsættelsen af skemalejen.
Ved » enfamiliehus » forstås et fritliggende hus (villa,  

 parcelhus og lign.). Ved » anden bolig« forstås bolig i  

 flerfamiliehuse (herunder dobbelt- og rækkehuse) eller bolig i bygninger, der  

 tillige rummer institutionslokaler.
Der henvises i øvrigt til Fmst.cirk. 23  

 18/2 1983 om tjenesteboligbidrag, § 1, stk. 3.
 Boligbidraget inkluderer ikke betaling for leveret varme,  

 elektricitet m.v., for hvilket der skal betales særskilt, jfr. nedenfor.
 Grundlaget for boligbidragets fastsættelse er boligens  

nettoetageareal af  værelser og kamre , hvorved forstås  

 opvarmelige rum, der lovligt kan anvendes til beboelse, og som har mindst 0,6  

 m2 samlet vindueslysåbning.
 Beboelseslokaler i lofts- og kælderetager kan således medregnes i den  

 udstrækning, de opfylder de anførte betingelser, mens køkkener, badeværelser,  

 toiletter, gange, entreer, forstuer, bryggerser, trapper og trapperum og  

 lign. ikke medregnes.
 Der er i fmst.cirk. 23 18/2 1983 om tjenesteboligbidrag, § 1, stk. 2,  

 fastsat nærmere retningslinier for boligens opmåling.
 Beliggenhedsmæssigt sondres mellem:
a.
Kommuner, der henføres til stedtillægssats VI og V.
 b.
 Kommuner, der henføres til stedtillægssats IV og III.
 c.
 Øvrige kommuner.
 Endelig fastsættes lejebeløbet under hensyntagen til omfanget af de til  

 boligen hørende tekniske installationer (centralvarme, elektricitet, vand,  

 gas, bad og WC), jfr. fmst.cirk. 23 18/2 1983 om tjenesteboligbidrag, § 1,  

 stk. 4 og 6.
 12. Fastsættelse af boligbidrag ved vurdering kan  

 begæres i følgende tilfælde:
l.
Af såvel brugeren som vedkommende ministerium/institution, når  

 boligbidraget skønnes i væsentlig grad at afvige fra lejen for tilsvarende  

boliger på stedet.
 2.
 Af såvel brugeren som vedkommende ministerium/institution, når  

 boligbidraget ikke skønnes at stå i et rimeligt forhold til  boligens  

 kvalitet.
 3.
 Af brugeren, når boligbidraget ikke skønnes at stå i rimeligt forhold til  

 boligens alder .
Vedkommende ministerium eller institution kan begære såvel bidraget for en  

 enkelt bolig som bidragene for flere eller samtlige under  

 ministeriet/institutionen henhørende boliger fastsat ved vurdering.
I  

 sidstnævnte tilfælde foretages dog en selvstændig vurdering af hver enkelt  

 bolig.
En tjenestemand, der begærer sin tjenestebolig vurderet, skal ved  

 indgivelsen af begæringen indbetale et beløb på 50 kr. til vedkommende  

 ministerium/institution, hvorunder boligen hører.
Beløbet tilbagebetales dog,  

 såfremt den afholdte vurdering medfører, at boligbidraget nedsættes.
 Såfremt vurdering begæres inden for det varsel, der gives, inden en  

 forhøjelse af boligbidraget træder i kraft, har begæringen opsættende  

 virkning.
 Vurderingen skal foretages af en repræsentant for det ministerium eller  

 den institution, hvorunder boligen hører, en repræsentant for den pågældende  

 forhandlingsberettigede organisation samt af en vurderingssagkyndig.  

 Sidstnævnte udpeges af den byret, i hvis retskreds ejendommen er beliggende.
Den nærmere fremgangsmåde ved gennemførelsen af vurderinger er beskrevet i  

 fmst.cirk. 115 7/6 1977 om fastsættelsen af boligbidrag for tjeneste- og  

 lejeboliger ved vurdering, pkt.
II.
Finansministeriet har i ovennævnte cirkulære pkt.
I. - efter forhandling  

 med tjenestemændenes centralorganisationer - fastsat  vejledende  

 retningslinier for bl.a. vurderingsgrundlaget.
 Generelt må vurderingen tage sigte på at fastsætte boligbidraget således,  

 at det bliver i overensstemmelse med boligens reelle lejeværdi under  

 hensyntagen til lejeniveauet for tilsvarende boliger på det  

private boligmarked det pågældende sted.
 Ved den endelige fastsættelse af boligbidraget skal der samtidig tages  

 hensyn til den tjenestemanden påhvilende beboelsespligt og fraflytningspligt.  

 For tjenesteboliger fastsættes boligbidraget således til 70 pct. af  

 lejeværdien efter vurdering, jfr. pkt. 10.
 I henhold til § 2, 2. pkt., i fmst. regulativ 92 12/4 1960 om indflytning  

 m.v. i statens tjenesteboliger gennemføres ændringer i boligbidragets  

 ansættelse med 3 måneders varsel til den 1. i en måned.
 Boligbidrag fastsat ved vurdering må som udgangspunkt betragtes som  

endelige, medmindre det kan godtgøres, at der er begået fejl ved den  

 tidligere vurdering, eller sandsynliggøres, at grundlaget for den foretagne  

 vurdering efterfølgende er forrykket i et omfang, der medfører, at det  

 fastsatte boligbidrag i væsentlig grad overstiger lejen for tilsvarende  

 boliger på stedet eller medfører, at bidraget ikke længere står i et rimeligt  

 forhold til boligens alder og/eller kvalitet.
 Styrelserne skal i alle tilfælde, hvor boligbidraget er fastsat ved  

 vurdering, underrette lønnings- og pensionsdepartementet om størrelsen af  

 såvel det efter vurderingen fastsatte som det tidligere opkrævede bidrag.
 13. Såvel skemalejesatser som boligbidrag fastsat ved  

 vurdering reguleres  årligt pr. 1/6 efter aftale mellem  

 finansministeriet og tjenestemændenes centralorganisationer.
 Reguleringen foretages på grundlag af oplysninger fra Danmarks Statistik  

 om den konstaterede udvikling i boligposten, der indgår i  

 reguleringspristallet.
 Det påhviler styrelsen med 3 måneders varsel , dvs. inden 1/3, at  

 give de enkelte tjenesteboligindehavere meddelelse om  

 boligbidragsforhøjelser.
I de situationer, hvor boligbidraget er fastsat ved vurdering, kan  

 regulering dog tidligst ske 1 år efter vurderingsfastsættelsen og kun  

 til den fastsatte reguleringstermin, dvs. 1. juni.
Der kan således forløbe  

indtil 23 måneder fra en vurderingsfastsættelse, til regulering  

 finder sted.
14. Efter TL § 14, stk. 2, 1. punkt, fastsættes  

 bestemmelser om indretning og vedligeholdelse og om ind- og udflytning mv. af  

 tjenesteboliger af  ministeren for statens lønnings- og pensionsvæsen  

 (nu finansministeren) efter indhentet udtalelse fra lønningsrådet.
Denne  

 bestemmelse gælder dog ikke for  folkekirkens tjenestemænd, jfr.
TL §  

 40, stk. 1.
 De nærmere regler om ind- og udflytning mv. af  statens  

 tjenesteboliger findes i fmst. regulativ 92 12/4 1960 om indflytning i, brug  

 og vedligeholdelse af, tilsyn med samt aflevering af statens tjenesteboliger.
 En revision af disse regler er under forberedelse, bl.a. under hensyn til,  

 at det i lejeloven (Lbekg. 375 11/7 1984 af lov om leje, § 2, stk. 2) er  

 fastslået, at loven ikke gælder, i det omfang lejeforholdet er et led i et  

 ansættelsesforhold under bl.a. staten eller en tilskudsinstitution, for hvis  

 personale staten godkender løn- og andre ansættelsesvilkår.
 Den ydre og indre vedligeholdelse af tjenesteboliger påhviler  

staten (LPL § 36, stk. 5), og udgifterne hertil afholdes som  

 hovedregel af den enkelte styrelse, jfr. regulativets § 8 og § 10.
 Brugeren varetager det daglige tilsyn med tjenesteboligen og  

 forestår i tilslutning hertil den almindelige drift af tjenesteboligen.
Det påhviler styrelsen at lade boligen besigtige mindst hvert andet  

 år af en beskikket tilsynsførende.
Brugeren eller en af ham udpeget  

 stedfortræder deltager i synet.
Tilsynet skal påse, at brugeren har opfyldt  

 de fastsatte forpligtelser med hensyn til boligens brug.
 Der udarbejdes beretning om synet, og såvel styrelsen som brugeren gøres  

 bekendt hermed.
 Efter besigtigelsen iværksættes de besluttede vedligeholdelsesarbejder.
 I tilfælde, hvor der sker inddragelse af en del af en tjenestebolig, eller  

 boligforholdet helt bringes til ophør, tilkommer der brugeren 6 måneders  

 varsel til den 1. i en måned.
I disse situationer kan der ved aftale mellem finansministeriet og  

 vedkommende tjenestemandsorganisation ydes den pågældende godtgørelse for  

 forøgede boligudgifter.
Dette sker i form af et  midlertidigt, personligt  

 tillæg for en periode af maksimalt 3 år .
Tillægget fastsættes til 70 pct. af forskellen mellem den nye  

 boligleje og den skemasatsleje, som ville være gældende, dersom den nye bolig  

 var en tjenestebolig.
Ved indflytning i ejerbolig foretages beregningen som  

 forskellen mellem boligens skattemæssige lejeværdi og den skemaleje, som  

 ville være gældende, såfremt boligen var en tjenestebolig.
I den periode, hvori tillægget ydes, vil beløbet kunne reduceres i takt  

 med de årlige reguleringer af boligbidragene.
Ydelse af tillægget vil  

 endvidere blive bragt til ophør, såfremt tjenestemanden i aftaleperioden på  

 ny flytter eller fratræder sin stilling.
 Tjenestemænd, der flytter ind/ud af en tjeneste- eller lejebolig, kan  

 endvidere på nærmere fastsatte vilkår modtage godtgørelse for  

 flytteudgifter , jfr. kap. 23.
Lejeboliger 15. En lejebolig er karakteriseret ved, at der for  

 brugeren  ikke består en egentlig beboelsespligt , men alene en  

 forpligtelse til at fraflytte boligen i forbindelse med tjenestens ophør (  

fraflytningspligt ).
16. Bestemmelser om lejeboliger findes i TL § 15,  

 Fmst.cirk. 115 7/6 1977 om fastsættelse af boligbidrag for tjeneste- og  

 lejeboliger ved vurdering samt i Fmst.cirk. 22 18/2 1983 om lejeboligbidrag  

 for og vedligeholdelse af statens lejeboliger.
Endvidere udsender  

 Finansministeriet hvert år senest primo februar cirkulære om regulering af  

 lejeboligbidrag.
 17. Der er ikke fastsat generelle regler for  

 oprettelse, tildeling og nedlæggelse af lejeboliger.
 18. De nærmere regler for lejeboligbidrag for  

 tjenestemænd fastsættes i henhold til TL § 15 af ministeren for statens  

 lønnings- og pensionsvæsen (nu finansministeren) efter indhentet  

 udtalelse fra Lønningsrådet.
Ved boligbidragets fastsættelse er der taget hensyn til den tjenestemanden  

 påhvilende fraflytningspligt.
Fradraget , der på forhånd er indregnet  

 i skemalejesatserne, udgør 10 pct . af den for boligen fastsatte  

 lejeværdi.
Lejeboligbidrag kan fastsættes enten som skemaleje eller som  

 vurderingsleje.
De nærmere regler herfor svarer til de for tjenesteboliger  

 fastsatte, jfr. foran pkt.11-12. Tilsvarende gælder for reguleringen  

 af lejeboligbidrag, jfr. pkt. 13.
 19. I lighed med statslige o.a. tjenesteboliger er  

 lejeboliger ikke umiddelbart omfattet af lejelovgivningens almindelige  

 regler, jfr. foran pkt. 14.
 Nærmere regler om vedligeholdelse af statens lejeboliger er  

 indeholdt i Fmst.cirk. 22 18/2 1983 om lejeboligbidrag for og vedligeholdelse  

 af statens lejeboliger, II. §§ 5-17.
 Som et hovedprincip gælder, at vedligeholdelse af lejeboliger  påhviler  

 staten .
Garager 20. For garager til tjeneste- og lejeboliger  

 fastsættes en særskilt  garageleje på grundlag af boligens  

 beliggenhed, jfr.
Fmst.cirk. 22 18/2 1983 om lejeboligbidrag for og  

 vedligeholdelse af statens lejeboliger, § 3, samt Fmst.cirk. 23 18/2 1983 om  

 aftale 17/2 1983 om tjenesteboligbidrag, § 2.
Som garage anses anlæg, som yder en egentlig beskyttelse af et  

 motorkøretøj.
Dette anses også at være tilfældet, såfremt der til en  

 tjeneste- eller lejebolig uden tjenestejord hører udhuse (vognport  

 eller lign.), som - uden at være egentlig garage - giver mulighed for og  

 benyttes til opbevaring af motorkøretøj.
 I de situationer, hvor der til en bolig hører tjenestejord med udhuse og  

 lign., betales ingen garageleje.
Ophold med forplejning 21. Bestemmelser om fradrag i tjenestemænds løn for  

 ophold med forplejning er fastsat ved aftale mellem Finansministeriet og  

 tjenestemændenes centralorganisationer, senest Fmst.cirk. 8/5 1987 om aftale  

 29/4 1987 om fradrag i tjenestemænds løn for naturalydelser, § 1, 2 og 5.
22. Ophold med fuld forplejning' er sammensat af  

 følgende ydelseselementer: leje af værelse m.v., elektricitet, varme, kost,  

 vask og anskaffelser (møbler m.v.). Betalingen omfatter som udgangspunkt  

 samtlige ydelseselementer.
Der vil dog i situationer, hvor et eller flere  

 ydelseselementer ikke indgår, kunne foretages fradrag i den samlede betaling  

 under hensyn hertil.
I aftalens § 1, stk. 2-4, er således angivet satser for  

 fradrag i tilfælde, hvor vask, henholdsvis kost, ikke indgår.
 I den udstrækning, oplysninger om de enkelte ydelseselementer ikke er  

 optaget i cirkulæret, vil oplysninger herom kunne rekvireres ved henvendelse  

 til Lønnings- og Pensionsdepartementet.
 Betalingen for ophold med fuld forplejning varierer med antallet af  

 værelser, værelsernes udstyr (møbleret, umøbleret), størrelse/anvendelighed  

 samt beliggenhedskommune (stedtillægssats).
 For så vidt angår kostbetalingen i de situationer, hvor såvel  

 tjenestemanden som dennes familie modtager kost, gælder følgende  

 gradueringsregel:
Voksne (dvs. personer over 18 år): Fuld betaling Ved institutioner, hvor der føres fælles husholdning, og det er tilladt  

 ikke-kostlønnede og/eller disses familie at købe  enkelte måltider, er  

 der i aftalen fastsat priser for de enkelte måltider.
 Dagbeløbet indgår også som refusionsbeløb for ikke modtagne kostydelser  

 under ferie, sygdom eller andet godkendt fravær.
 Fradraget for kost svarer til den af Ligningsrådet fastsatte sats  

 for værdien af fuld kost.
23. Fradraget for ophold med forplejning reguleres  

årligt pr. 1/4 på grundlag af oplysninger fra Danmarks Statistik om  

 prisudviklingen for de enkelte bestanddele.
Dog reguleres kostbetalingen -  

 herunder fradrag for enkelte måltider - på grundlag af den af Ligningsrådet  

 for det enkelte indkomstår fastsatte sats for værdien af fuld kost, jfr.  

 Statsskattedirektoratets cirkulærer herom.
Boligopvarmning 24. Bestemmelser om fradrag for varme og varmt vand er  

 fastsat ved aftale mellem Finansministeriet og tjenestemændenes  

 centralorganisationer, senest Fmst.cirk. 8/5 1987 om aftale 29/4 1987 om  

 fradrag i tjenestemænds løn for naturalydelser, § 3.
 25. Normalt er det overladt til tjenestemanden selv at  

 sørge for boligens opvarmning.
 Såfremt boligen opvarmes ved centralvarme, der er led i et større  

 anlæg , eller det af anden grund er særligt påkrævet, at opvarmningen  

 eller materialet hertil leveres af staten, betales for opvarmningen samt for  

 levering af varmt vand med et beløb, der er fastsat på grundlag af  

 indberetninger fra et repræsentativt udsnit af danske fjernvarme- og  

 kraftvarmeværker.
Der er i aftalen fastsat følgende fordeling af betalingen for varme og  

 varmt vand: Varme 65 pct.
Varmt vand 35 pct.
 Betalingsgrundlaget er det for boligen gældende nettoetageareal ,  

 opgjort i overensstemmelse med det til grund for betaling af boligbidrag for  

 tjeneste- og lejeboliger anvendte areal (opgjort i nettokvadratmeter), jfr.  

 pkt. 11, dog forøget med nettoarealet af  spise- og opholdskøkkener  

 samt opvarmede badeværelser .
 Et køkken kan karakteriseres som et spise- eller opholdskøkken, såfremt  

 der i køkkenet er/eller kan indrettes spiseplads til mindst 4 personer.  

 Spisepladsen skal være let tilgængelig, og der må derfor ved bedømmelsen af  

 køkkenets status også indgå et skøn over den tekniske og inventarmæssige  

 indretning.
 Betalingsgrundlaget for varme og varmt vand er baseret på den leverede  

 varmemængde på årsbasis , hvorfor leveringsafbrydelser i  

 sommerperioden som følge af almindelige reparations- og  

 vedligeholdelsesarbejder ikke kan danne grundlag for en tilbagebetaling.
I de situationer, hvor der i den egentlige fyringssæson sker en  

 længerevarende (dvs. af flere dages varighed) afbrydelse af varmeforsyningen,  

 således at brugeren påføres ekstra udgifter til alternativ opvarmning, vil  

 der kunne ydes refusion for den pågældende afbrydelsesperiode.
Spørgsmålet  

 om, hvorvidt der skal ydes refusion af betalte varmebidrag, afhænger derfor  

 af en vurdering af såvel årsagen til, tidspunktet for som varigheden af en  

 leveringsafbrydelse.
26. Fradrag for boligopvarmning reguleres  

årligt pr. 1/4 på grundlag af oplysninger om udviklingen i  

 fjernvarmeprisen.
Prisindekset beregnes af Danmarks Statistik.
Elektricitet og gas 27. Bestemmelser om fradrag for leveret elektricitet  

 og gas er fastsat ved aftale mellem Finansministeriet og tjenestemændenes  

 centralorganisationer, senest Fmst.cirk. 8/5 1987 om aftale 29/4 om fradrag i  

 tjenestemænds løn for naturalydelser, § 4.
 28. I alle tilfælde, hvor det er teknisk muligt,  

 opsættes målere for elektricitet og gas.
Såfremt det af tekniske eller andre årsager alligevel ikke er muligt at  

 installere egne målere for el- eller gasforbrug, er der aftalt en række  

forbrugskvanta , der for elforbruget bygger på antallet af  

 beboelsesværelser i boligen (inkl. spise- eller opholdskøkken) og for  

 gasforbruget bygger på antal medlemmer af husstanden.
Der er fastsat særlige  

 tillæg for el-komfurer og el-vandvarmere samt for gasvandvarmere.
 Prisen for leveret elektricitet og gas er vedkommende leverandørs  

 salgspris eller den af institutionen betalte pris.
Tjenestestedstelefon 29. Regler om fradrag i tjenestemænds løn for privat  

 brug af tjenestestedstelefon er fastsat ved aftale mellem finansministeriet  

 og tjenestemændenes centralorganisationer, senest fmst.cirk. 208 30/11 1979  

 om aftale 2/11 1979 om boligtjenestetelefoner mv. samt fmst.cirk. 197 27/12  

 1984 om regulering af betalingssatserne for boligtjenestetelefoner mv.
 30. Tjenestemænd, som udfører en væsentlig del af  

 tjenesten fra bopælen, og som ikke har mulighed for at benytte  

 tjenestestedets telefon, kan tildeles en egentlig tjenestestedstelefon på  

 bopælen.
 Det er dog endvidere en forudsætning for tildelingen, at tjenestemanden  

 ville blive påført urimeligt store telefonudgifter, såfremt godtgørelsen blev  

 ydet efter den særlige ordning for boligtjenestetelefon, jfr. kap. 23.
 31. Styrelsen afholder samtlige udgifter forbundet med  

 opretholdelsen af tjenestestedstelefonen, idet der samtidig foretages et  

 fradrag i tjenestemandens løn for private samtaler på 99 kr. pr. kvartal.
 Tilsvarende betalingsregler gælder, hvor tjenestemanden af tjenstlige  

 grunde har fået tildelt en boligtjenestetelefon, der er tilsluttet  

 tjenestestedets telefonanlæg.
Uniform 32. Hvor tjenstlige hensyn gør det påkrævet, kan der  

 tildeles tjenestemænd (og andre personalegrupper) uniform med samtidig  

 tilkendegivelse af pligten til at bære uniformen under tjenesten.
33. Generelle regler om uniformstildeling findes i LPL  

 § 39 samt i fmst.cirk. 169 1/7 1961 om ydelse af tilskud til  

 statstjenestemænds uniformsanskaffelser.
For enkelte grupper af tjenestemænd  

 er der endvidere ved aftale i henhold til TL § 45 fastsat regler om  

 udlevering og brug af uniformer.
 34. Til underordnet personale sker uniformstildelingen  

uden fradrag i lønnen.
 Ved aftale med tjenestemandsorganisationerne fastsættes uniformens  

 udseende, de enkelte uniformsgenstandes art og brugstid samt i visse tilfælde  

 regler om alternerende beklædningsgenstandes udlevering.
35. I henhold til regulativer, der fastsætter, hvilket  

 personale der har pligt til at bære gallauniform , er der udarbejdet  

 regler, der beskriver de enkelte uniformer (stofkvalitet, distinktioner mv.),  

 omfanget af den tjeneste, hvorunder uniform skal bæres, samt brugstiden for  

 de enkelte uniformsdele.
Ved første anskaffelse af gallauniform yder staten  

 et tilskud på 3/4 af den dokumenterede anskaffelsespris, der i forvejen i  

 form af tilbud er forelagt for styrelsen.
Overstiger den endelige pris dette  

 tilbud, hæfter tjenestemanden for overskridelsen.
 Der kan under nærmere omstændigheder ydes tilskud til anskaffelse af  

 brugte gallauniformer.
Bilags- og henvisningsoversigt Bilag til kap. 22 Bilag 22.1 Fmst. regulativ 92 12/4 1960 vedrørende indflytning i, brug og  

 vedligeholdelse af, tilsyn med samt aflevering af statens tjenesteboliger.
Bilag 22.2 Fmst. cirk. 169 1/7 1961 om ydelse af tilskud til statstjenestemænds  

 uniformsanskaffelser.
Bilag 22.3 Ministeriet for statens lønnings- og pensionsvæsens cirk. 169 10/7 1970 om  

 fremgangsmåden ved oprettelse og nedlæggelse af tjenesteboliger.
Bilag 22.4 Fmst. cirk. 115 7/6 1977 om fastsættelse af boligbidrag for tjeneste- og  

 lejeboliger ved vurdering.
Bilag 22.5 Fmst. cirk. 208 30/11 1979 om boligtjenestetelefoner m.v.
Bilag 22.5a Fmst. cirk. 197 27/12 1984 om regulering af betalingssatserne for  

 boligtjenestetelefoner m.v. (LP.nr. 135/84).
Bilag 22.6 Fmst. cirk. 19 31/1 1980 om tapetpriser.
Bilag 22.7 Fmst. cirk. 22 18/2 1983 om boligbidrag for og vedligeholdelse af statens  

 lejeboliger (LP.nr. 007/83).
Bilag 22.7a Fmst. cirk. 9/2 1987 om lejeboligbidrag (LP.nr. 010/87).
Bilag 22.8 Fmst. cirk. 23 18/2 1983 om tjenesteboligbidrag (LP.nr. 006/83).
Bilag 22.8a Fmst. cirk. 9/2 1987 om tjenesteboligbidrag (LP.nr. 09/87).
Bilag 22.9 Fmst. cirk. 8/5 1987 om fradrag i tjenestemænds løn for naturalydelser  

 (LP.nr. 030/87).
Love og bekendtgørelser i II del L 154 7/6 1958 om lønninger og pensioner m.v. til statens tjenestemænd  

 (LPL), som senest ændret ved L 262 4/6 1969, § 36, stk. 5, § 37, § 39.
 Lbekg. 671 2/10 1086 af lov om tjenestemænd i staten, folkeskolen og  

 folkekirken (tjenestemandsloven), § 14, § 15, § 38, § 39, stk. 2, §  

 40, stk. 1.
Henvisninger i øvrigt Lbekg. 384 25/8 1980 om folkekirkens lønningsvæsen m.m. som ændret ved L  

 187 11/5 1982.
