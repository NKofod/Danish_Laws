Skrivelse  

 med orientering om Lov om ændring af lov om social pension (Supplerende  

 pensionsydelse) (Til samtlige kommuner m.fl.) Folketinget har den 19. december 2003 vedtaget L 79 - Forslag  

 til Lov om ændring af lov om social pension (Supplerende pensionsydelse).
 Lovforslaget, som vedtaget ved 3. behandling, vedlægges til  

 orientering.
Den supplerende pensionsydelse Den supplerende pensionsydelse skal udbetales til de økonomisk  

 svagest stillede folkepensionister.
Selve ydelsen er indrettet på samme måde  

 som den supplerende engangsydelse, der blev udbetalt i 2003, dog er der  

 indført  

 et fradragsbeløb, og den udbetalte ydelse vil indgå i indkomstgrundlaget for  

 beregning af boligydelse mv.
Hvem kan modtage den supplerende pensionsydelse Den supplerende pensionsydelse udbetales årligt til  

 folkepensionister, der opfylder betingelserne for folkepension inden den 1.  

 januar i udbetalingsåret.
Det vil bl.a. sige, at personen udover at have  

 opnået  

 folkepensionsalderen inden 1. januar i udbetalingsåret, skal opfylde  

 pensionslovens  

 øvrige betingelser om indfødsret, bopæl og optjening.
Det har ikke betydning,  

 at en person, der opnår folkepensionsalderen i december måned, først får  

 udbetalt folkepension første gang det efterfølgende år (dvs. i  

 udbetalingsåret  

 for den supplerende pensionsydelse).
 Det er desuden en betingelse for retten til den supplerende  

 pensionsydelse, at pensionisten og en eventuel ægtefælle eller samlever har  

 en  

 samlet likvid formue på mindre end 54.600 kr. (i 2004).
Den supplerende pensionsydelse kan også ydes til personer, som  

 har bopæl i et andet EU/EØS-land, og som har optjent ret til dansk  

 folkepension.
Det er  

  

 Den Sociale Sikringsstyrelse  

  

 ,  

 der administrerer reglerne i forhold til disse pensionister.
Opgørelse af indtægtsgrundlaget Den supplerende pensionsydelse udbetales afhængigt af  

 pensionistens og en eventuel ægtefælles eller samlevers samlede indtægter  

 opgjort efter § 29, stk. 1 og 3-6. Indtægtsgrundlaget opgøres på samme  

 måde som for beregning af pensionstillæg.
 Ved opgørelsen af indtægtsgrundlaget tages der således  

 udgangspunkt i den seneste skattemæssige årsopgørelse, jf. lovens § 29,  

 stk. 1, nr. 2. Denne regel fraviges i de tilfælde, hvor indtægtsgrundlaget er  

 ændret i forhold til seneste årsopgørelse, jf. lovens §§ 30 og 39. Det  

 kan  

 fx være tilfældet, hvis pensionisten først er blevet pensionist inden for de  

 seneste to år, hvis pensionisten har ændret status med hensyn til ægteskab  

 eller samliv  eller hvis pensionisten har haft ændringer i  

 indtægtsforholdene.  

 I sådanne tilfælde beregnes pensionen på grundlag af de ændrede eller  

 forventede fremtidige indtægtsforhold.
 Det er således indtægts- og formueforholdene pr. 1. januar i  

 udbetalingsåret som lægges til grund.
Ændringer i de økonomiske forhold efter denne dato er uden  

 betydning for berettigelsen til og størrelsen af den supplerende  

 pensionsydelse.
Kun ændringer i indkomst- og formueforhold, som ligger før  

 denne dato, men som pensionisten først orienterer kommunen om efter den 1.  

 januar i udbetalingsåret, fx i forbindelse med at kommunen undersøger, om  

 betingelserne for tildeling af ydelsen er opfyldt, eller i forbindelse med at  

 borgeren klager over kommunens afgørelse vedrørende den supplerende  

 pensionsydelse, kan give anledning til en ændret beregning.
 Samlevende, som efter de før 1. marts 1999 gældende regler,  

 betragtes som enlige i forhold til opgørelsen af indtægtsgrundlaget,  

 betragtes  

 som samlevende i forhold til beregning/udbetaling af den supplerende  

 pensionsydelse.
Hvis pensionisten er blevet skilt eller har ophævet samlivet før  

 den 1. januar i udbetalingsåret, beregnes den supplerende pensionsydelse  

 alene  

 på baggrund af pensionistens økonomiske forhold.
Tilsvarende gælder for den  

 tidligere ægtefælle/samlever, såfremt pågældende ligeledes er berettiget til  

 ydelsen.
 Bliver pensionisten skilt eller ophæves samlivet den 1. januar  

 eller senere i det konkrete udbetalingsår, beregnes den supplerende  

 pensionsydelse efter de forhold, der var gældende før den 1. januar, hvilket  

 betyder, at det er de samlede økonomiske forhold for pensionisten og den  

 tidligere ægtefælle/samlever, der har betydning for udbetalingen.
En pensionist, der lever adskilt fra sin ægtefælle som følge af,  

 at den ene har fået ophold i plejehjem, betragtes i relation til  

 pensionsloven  

 som enlig.
Dette gælder også i forhold til opgørelsen af likvid formue og  

 således i forhold til beregningen af den supplerende pensionsydelse.
I  

 sådanne  

 tilfælde medregnes formuen hos den ægtefælle, der er registreret som ejer af  

 formuen.
Det opgjorte indtægtsgrundlag nedsættes med et fradragsbeløb på  

 1.500 kr. (i 2004) for såvel enlige som for gifte/samlevende pr. par.
Det er  

 således alene indtægter ved siden af pensionen, som overstiger 1.500 kr., der  

 vil medføre nedsættelse af den supplerende pensionsydelse.
Beregning Den supplerende pensionsydelse aftrappes med 100 pct. af  

 indkomstgrundlaget udover fradragsbeløbet, dvs. en krone for krone  

 aftrapning.  

 For folkepensionister, der er gift eller samlevende med en anden  

 folkepensionist, nedsættes den supplerende pensionsydelse for hver pensionist  

 med 50 pct. af parrets samlede indkomstgrundlag udover fradragsbeløbet,  

 således  

 at parrets samlede ydelse aftrappes krone for krone.
Udgør den supplerende  

 pensionsydelse herefter mindre end 200 kr. pr. pensionist, kommer den ikke  

 til  

 udbetaling.
Brøkpensionister Folkepensionister, som har boet i Danmark i mindre end 40 år  

 mellem det 15. og det 65./67. år, og som dermed ikke har optjent ret til fuld  

 pension men til et antal fyrretyvendedele af fuld folkepension, får nedsat  

 den  

 beregnede supplerende pensionsydelse i forhold til det fastsatte antal  

 fyrretyvendedele.
Udbetaling Den supplerende pensionsydelse udbetales uden ansøgning i januar  

 måned på baggrund af kommunens indtægts- og formueoplysninger pr. 1. januar i  

 udbetalingsåret.
Kommunen undersøger, hvilke pensionister der er berettiget til  

 ydelsen og indhenter evt. supplerende oplysninger hos pensionisten til brug  

 for  

 beregning af den supplerende pensionsydelse.
Den supplerende pensionsydelse  

 udbetales, når de nødvendige oplysninger foreligger.
 Hvis pensionisten ikke ønsker at afgive de nødvendige  

 oplysninger, udbetales den supplerende pensionsydelse ikke.
 Hvis en pensionist, der er berettiget til den supplerende  

 pensionsydelse, afgår ved døden inden udbetalingen har fundet sted, udbetales  

 ydelsen til pensionistens dødsbo.
Hvis kommunen ikke har modtaget de nødvendige oplysninger om  

 likvid formue og indtægtsgrundlag med henblik på at kunne foretage udbetaling  

 i  

 januar måned, udbetales den supplerende pensionsydelse, når de nødvendige  

 oplysninger er modtaget.
Oplysninger, der modtages mere end 6 måneder efter  

 udgangen af januar måned, kan dog ikke medføre udbetaling eller forhøjelse af  

 den udbetalte supplerende pensionsydelse, jf. pensionslovens § 39 om  

 omregning af pension med tilbagevirkende kraft.
Forholdet til andre sociale ydelser Udbetaling af den supplerende pensionsydelse skal behandles på  

 samme måde som skattepligtig pension i øvrigt ved tildeling og udmåling af  

 andre ydelser.
 Den supplerende pensionsydelse får således ikke indvirkning på  

 helbredstillæg og varmetillæg, idet ydelsen er skattepligtig pension og  

 dermed  

 skal fradages i det indtægtsgrundlag, der ligger til grund for beregning af  

 helbredstillæg og varmetillæg.
 Ved en ansøgning om personligt tillæg, skal kommunen foretage en  

 individuel konkret vurdering af pensionistens samlede aktuelle økonomiske  

 forhold.
I forhold til boligydelse indgår den supplerende pensionsydelse  

 i lighed med folkepensionens grundbeløb og pensionstillæg i indkomstrundlaget  

 for boligydelse m.v.
Udbetalingen af den supplerende pensionsydelse i 2004  

 vil  

 dog ikke i sig selv kunne medføre en reduktion af boligydelsen i 2004, da  

 ydelsen er mindre end grænsen for omberegning på 19.300 kr.
Hvis  

 pensionistens  

 indkomst imidlertid ændres yderligere i løbet af året, således at der skal  

 foretages en omberegning af boligydelsen, vil den supplerende pensionsydelse  

 dog indgå i indkomstgrundlaget for omberegningen i 2004.
Socialministeriet, den 19. december  

 2003 Mikael Lynnerup Kristensen Bilag 1 Vedtaget af Folketinget ved 3. behandling den 19. december  

 2003 Forslag til Lov om ændring af lov om social pension (Supplerende pensionsydelse) § 1 I lov om social pension, jf.  

 lovbekendtgørelse nr. 697 af 21. august 2002, som ændret bl.a. ved lov nr.  

 1073  

 af 17. december 2002 og senest ved § 14 i lov nr. 394 af 28. maj 2003,  

 foretages følgende ændring:
 1.  


  

 § 72 d  

  

 affattes således:
 »§ 72 d.  

  

 Til folkepensionister, som  

 inden den 1. januar i det pågældende år er berettiget til pension, jf.  

 § 12,  

 og som opfylder betingelserne i stk. 2-6, udbetales en årlig supplerende  

 pensionsydelse på op til 5.100 kr.
 Stk. 2.  

  

 Den supplerende  

 pensionsydelse udbetales ikke, hvis pensionistens og en eventuel ægtefælles  

 eller samlevers samlede likvide formue overstiger formuegrænsen for tildeling  

 af helbredstillæg, jf. § 49, stk. 1, nr. 7. Den likvide formue opgøres  

 pr.  

 1. januar efter § 14 b, stk. 2 og 3, og § 14 c på grundlag af de  

 oplysninger, der efter skattekontrollovens afsnit II senest er indberettet  

 til  

 skattemyndighederne, og på grundlag af pensionistens og en eventuel  

 ægtefælles  

 eller samlevers oplysninger om likvid formue.
Stk. 3.  

  

 Den supplerende  

 pensionsydelse nedsættes på grundlag af pensionistens og en eventuel  

 ægtefælles  

 eller samlevers samlede indtægter.
Den samlede indtægt opgøres pr. 1. januar  

 efter § 29, stk. 1 og 3-6, på grundlag af den senest slutlignede  

 indkomst  

 eller på grundlag af den forventede fremtidige indtægt, såfremt  

 indtægtsgrundlaget er ændret mere end rent midlertidigt.
Den opgjorte indtægt  

 nedsættes med et fradragsbeløb på 1.500 kr.
 Stk. 4.  

  

 Den supplerende  

 pensionsydelse nedsættes med 100 pct. af indtægtsgrundlaget efter stk. 3, dog  

 med 50 pct., hvis pensionistens ægtefælle eller samlever også har ret til den  

 supplerende pensionsydelse.
 Stk. 5.  

  

 For  

 folkepensionister, der er berettiget til et antal fyrretyvendedele af fuld  

 folkepension efter § 5, stk. 2, nedsættes den beregnede supplerende  

 pensionsydelse i forhold til det fastsatte antal fyrretyvendedele.
 Stk. 6.  

  

 Den supplerende  

 pensionsydelse udbetales ikke, hvis den beregnede ydelse er mindre end 200  

 kr.
 Stk. 7.  

  

 Den supplerende  

 pensionsydelse udbetales i januar måned, hvis kommunen har de nødvendige  

 oplysninger.
Stk. 8.  

  

 De beløb, der er  

 nævnt i stk. 1 og 3, reguleres én gang årligt den 1. januar med  

 satsreguleringsprocenten,  

 jf. lov om en satsreguleringsprocent.
Reguleringen sker første gang den 1.  

 januar 2005. Beløbene afrundes til nærmeste kronebeløb, der kan deles med  

 100.
Stk. 9.  

  

 Udgiften til den  

 supplerende pensionsydelse afholdes af staten.  

 « § 2 Loven træder i kraft den 1. januar 2004.
