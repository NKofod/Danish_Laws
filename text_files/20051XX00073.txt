Skriftlig fremsættelse (16. november 2005) Kirkeministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om ændring af lov om folkekirkens økonomi  

 (Finansiering af nye præstestillinger, forenkling og bedre styring af  

 fællesfonden m.v.) (Lovforslag nr.
L 74).
 Hovedintentionen med dette lovforslag er at fortsætte og  

 forstærke de seneste års udvikling i retning af øget gennemsigtighed i og  

 decentralisering af folkekirkens økonomi.
Det er med lovforslaget hensigten at styrke kompetencerne  

 til at disponere lokalt.
Det forhold, at menighedsrådene har frihed til at  

 disponere midler til ansættelse af kirkefunktionærer, men ikke til præster,  

 har  

 ført til en skæv udvikling i folkekirken.
Der har således fra 1996 til 2004  

 været  

 en vækst i de reale udgifter til kirkefunktionærer på 20 pct., mens  

 udviklingen  

 i de reale udgifter til præster, der finansieres af staten og fællesfonden,  

 har  

 været 4 pct.
Med dette lovforslags § 1, nr. 1, får menighedsrådene en  

 generel adgang til lokalt at finansiere præstestillinger.
Forslaget er en ren  

 finansieringsbestemmelse og vedrører kun nye stillinger ud over det antal  

 stillinger, der finansieres af staten og fællesfonden, og som fastsættes på  

 de  

 årlige finanslove.
Forslaget berører derfor heller ikke biskoppernes ret og  

 pligt til gennem fordeling af de stillinger, der finansieres af finansloven  

 og  

 fællesfonden, at sørge for, at samtlige områder af landet har den nødvendige  

 kirkelige betjening.
Aktuelt har biskopperne i 2005 ansvaret for fordelingen  

 af  

 2.010 årsværk, og dette forslag vedrører altså kun stillinger ud over disse  

 præstestillinger.
 For at tilgodese præstens forkyndelsesfrihed, biskoppens  

 tilsyn og hensynet til, at der ikke bliver præster med forskellig  

 ansættelsesmyndighed, er det en forudsætning for forslaget, at  

 Kirkeministeriet  

 også er ansættelsesmyndighed for lokalt finansierede stillinger, og at  

 ansættelsen i øvrigt sker på samme vilkår som ansættelse af andre præster.
Menighedsrådene vil efter forslaget få valgfrihed mellem, om  

 ansættelsen skal være tidsbegrænset eller tidsubegrænset.
Men det er en  

 forudsætning for lovforslaget, at der i bekendtgørelsesform fastsættes nogle  

 rammer for de forskellige ansættelsesformer.
Det er således hensigten, at der vil blive fastsat regler  

 om, at ansættelsesperioden ikke kan være under 4 år.
Det er min opfattelse,  

 at  

 der herved sikres en passende uafhængighed mellem præst og menighedsråd.
Det er endvidere min hensigt at fastsætte bestemmelser om,  

 at der ved udløbet af en tidsbegrænset ansættelse kun er mulighed for, at  

 stillingen forlænges med den allerede ansatte, eller at stillingen ophører.  

 Det  

 vil altså ikke være muligt at udskifte præsten ved periodens udløb, medmindre  

 præsten opsiger stillingen.
Jeg har herudover til hensigt at fastsætte regler  

 om, at stillingen kun kan forlænges 2 gange, hvorefter fortsat ansættelse vil  

 skulle ske tidsubegrænset.
Både ansættelse og afskedigelse foretages som nævnt af  

 Kirkeministeriet.
Afsked skal være sagligt begrundet.
Uansøgt afsked kan  

 derfor  

 alene ske, når en af de almindelige afskedigelsesgrunde  fx sygdom  

 eller  

 dekorum  foreligger eller ved bevillingsmangel.
Dette svarer til de  

 krav, der  

 gælder for afsked af andre ansatte  herunder de eksisterende  

 præstestillinger.
Det er derfor Kirkeministeriet, der ved en uansøgt afsked er  

 forpligtet til at påse, at der foreligger en saglig afskedigelsesgrund.
Hvis  

 afskeden begrundes med bevillingsmangel, vil der blive stillet krav om, at  

 det  

 skal være dokumenteret, at der faktisk foreligger bevillingsmangel.
Denne  

 kontrol af, at der faktisk foreligger bevillingsmangel, vil ske gennem høring  

 af provstiudvalget, der sammen med menighedsrådene har ansvaret for  

 ligningsområdets økonomi.
Endelig er det en forudsætning for forslaget, at der ikke  

 umiddelbart kan oprettes en ny stilling, hvis en stilling er nedlagt på grund  

 af bevillingsmangel.
I denne situation vil der ikke kunne oprettes en lokalt  

 finansieret præstestilling i det pågældende pastorat, medmindre de økonomiske  

 forhold i pastoratet har ændret sig.
Og igen vil det være provstiudvalget,  

 der  

 skal bekræfte dette.
 Det er min opfattelse, at vi med disse forslag opnår, at  

 mulighederne faktisk vil blive brugt af menighedsrådene til at få ansat  

 lokalt  

 finansierede præster, samtidig med at de præster, der ansættes, opnår den  

 nødvendige sikkerhed i ansættelsen.
Den sidste ting, jeg vil nævne omkring lokalt finansierede  

 præstestillinger, er, at bestemmelsen skal evalueres senest i  

 folketingssamlingen 2012/13. Dette har været et ønske fra Landsforeningen af  

 Menighedsråd og Den danske Præsteforening.
Jeg er helt enig i dette ønske om,  

 at vi nøje følger området og altså i folketingssamlingen om ca. 6 år tager  

 stilling  

 til, om der er behov for justering af modellen.
 Med lovforslaget gennemføres der endvidere en slankning af  

 fællesfonden, således at udgifter og indtægter, der reelt vedrører de lokale  

 kasser, overføres til de pågældende kasser.
Det betyder blandt andet, at reglerne om kirkernes og  

 præsteembedernes kapitaler med lovforslagets § 1, nr. 3  4, og nr. 8,  

 ændres  

 sådan, at afkastet af disse kapitaler, der bestyres af stiftsøvrighederne, i  

 fremtiden fuldt ud tilfalder de pågældende lokale kasser.
Herved forrentes  

 kapitalerne fuldt ud til fordel for kapitalejerne  nemlig de enkelte  

 kirke- og  

 præstegårdskasser.
Det betyder også, at hvis en kirke eller et præsteembede  

 sælger jord, så vil de efter forslaget fortsat få afkastet af den pågældende  

 kapital  i modsætning til de gældende regler, hvor afkastet helt eller  

 delvist  

 tilfalder fællesfonden.
Lovforslagets § 1, nr. 16, indebærer en omlægning af  

 udbetalingen af gravstedskapitalerne således, at kirkekasserne modtager  

 udbetaling af gravstedskapitaler i samme takt, som udgifterne til  

 gravstedsvedligeholdelse  

 afholdes.
Behovet for at understøtte kirkegårdens drift med ligningsmidler  

 reduceres herved.
Omlægningen af udbetalingen af gravstedskapitaler forventes  

 at frigøre likviditet til de lokale kasser på 1,6  1,8 mia. kr. over de  

 næste  

 30 år.
Det foreslås endvidere, at der med lovforslagets § 1, nr. 8,  

 indføres en ordning, hvor kirkekasserne forpligtes til at betale et  

 pensionsbidrag til fællesfonden for tjenestemandsansatte kirkefunktionærer.  

 Dette pensionsbidrag skal dække den pensionsforpligtelse, som optjenes i  

 fremtiden.
Indførelse af dette pensionsbidrag for tjenestemandsansatte  

 kirkefunktionærer vil betyde, at kirkekassen  på samme måde som det  

 gælder for  

 menighedsrådenes øvrige ansatte  finansierer pensionsbyrden.
Med  

 ordningen vil  

 kirkekasserne således skulle betale pensionsbidrag, uanset hvilken  

 ansættelsesform  

 der anvendes.
Pensionsbidrag vil blive fastsat af kirkeministeren, og det  

 vil ske efter en aktuarmæssig beregning, sådan at bidraget dækker den  

 fremtidige pensionsforpligtelse.
Den netop foretagne beregning viser, at  

 bidraget skal være på 18,4 pct. af lønsummen for at kunne dække den  

 fremtidige  

 forpligtelse.
Den aktuarmæssige beregning viser, at fællesfondens samlede  

 pensionsforpligtelse i nutidsværdi udgør ca. 2,5 mia. kr.
Heraf vedrører ca.  

 0,8 mia. kr. fremtidige forpligtelser, som altså foreslås finansieret gennem  

 det nævnte pensionsbidrag.
Imidlertid udestår finansieringen af den til dato optjente  

 pensionsforpligtelse fortsat.
Denne forpligtelse udgør ca. 1,7 mia. kr., som  

 der ikke er hensat midler til i fællesfonden.
Og der er ikke under de  

 nuværende  

 forudsætninger midler af fællesfondens løbende drift til at dække denne  

 forpligtelse.
Lad mig her understrege, at der i høringssvarene  og ikke  

 mindst i svaret fra Landsforeningen af Menighedsråd  er forståelse for,  

 at den  

 ekstra likviditet på i alt 1,6  1,8 mia. kr., der opstår gennem  

 omlægningen af  

 udbetalingen af gravstedskapitalerne, kan opsuges til finansiering af den  

 allerede  

 optjente pensionsforpligtelse.
Men der er modstand mod, at betalingen af  

 denne  

 forpligtelse sker i form af refusion, der direkte kobler de lokale kasser på  

 pensionsforpligtelsen.
Dette er baggrunden for lovforslagets § 1, nr. 6 - 7, der  

 betyder, at det bliver muligt at yde et generelt tilskud  ud over det  

 allerede  

 kendte udligningstilskud  til nedsættelse af det kirkelige  

 ligningsbeløb i  

 kommunen.
Dette generelle tilskud  der ydes i stedet for at nedsætte  

 landskirkeskatten  fordeles mellem kommunerne i forhold til  

 beskatningsgrundlaget, og forslaget har derfor nøjagtig den samme virkning  

 som  

 en nedsættelse af landskirkeskatten.
Det er tanken, at det generelle tilskud  

 aftrappes i takt med, at likviditeten for de lokale kasser set under ét  

 forøges  

 som følge af omlægningen af gravstedskapitalerne.
De midler, der herved  

 bliver  

 frigjort, henlægges i fællesfonden til brug for finansiering af den allerede  

 optjente pensionsforpligtelse.
Når virkningen af omlægningen af  

 gravstedskapitalerne hører op efter ca. 30 år, indfases det generelle tilskud  

 igen, eller landskirkeskatten nedsættes tilsvarende.
Modellen har samme  

 fordelingsmæssige  

 virkninger som en model, hvor der opkræves refusion fra de lokale kasser.
 I debatten om lovforslaget i løbet af sommeren 2005 har der  

 været mange synspunkter om denne del af lovforslaget.  

 Der er blandt andet blevet peget på, at  

 forslaget vil ramme urimeligt skævt og især gå ud over de lokale kasser i de  

 kommuner, hvor der er kommunalt begravelsesvæsen og derfor ingen  

 gravstedskapitaler.
 Som det er beskrevet i lovforslagets økonomiske  

 bemærkninger, er de fordelingsmæssige virkninger imidlertid af begrænset  

 størrelse, og de har overvejende en positiv udligningseffekt, idet  

 lovforslaget  

 generelt vil medføre:
  

 	  

 En nedsættelse af  

 kirkeskatten i kommuner med høj kirkeskat.
Typisk drejer det sig om kommuner  

 med et lavt skatteudskrivningsgrundlag pr. medlem og mange kirker.
Disse  

 kommuner vil få tilført likviditet som følge af den ændrede model for  

 udbetaling af kapitaler vedr. gravstedsvedligehold.
Ydermere opnår de et  

 højere  

 udligningstilskud end før, idet udligningen i den nye kommunale struktur  

 fordeles på færre kommuner.
  

 	  

 En mindre stigning i  

 kirkeskatten i kommuner med lav kirkeskat.
Typisk drejer det sig om kommuner  

 med et højt skatteudskrivningsgrundlag pr. medlem og få kirker.
Disse  

 kommuner  

 får størst fordel af reduktionen af landskirkeskatten, men enkelte af disse  

 kommuner får ingen tilførsel af likviditet fra kapitaler vedr.  

 gravstedsvedligehold, da de er bykommuner, hvor kirkegårdsdriften er et  

 kommunalt anliggende.
Sammenfattende er lovforslaget neutralt for folkekirken  

 under ét, men der vil som anført forekomme virkninger i forhold til de lokale  

 kasser.
I kommuner med et højt skatteudskrivningsgrundlag og lav kirkeskat  

 medfører lovforslaget en belastning svarende til maksimalt 0,03 procentpoint.  

 Samtidig får de lokale kasser i kommuner med et svagt  

 skatteudskrivningsgrundlag  

 styrket deres økonomi, så de vil kunne reducere den lokale ligning med op til  

 0,08 procentpoint.
Herudover indeholder lovforslaget en række bestemmelser, der  

 skal øge gennemsigtigheden i folkekirkens fælles økonomi.
Det tydeliggøres  

 således, hvilke udgifter der kan afholdes af fællesfonden, ligesom  

 reservefonden og kirkeministerens rådighedssum afskaffes.
Lad mig her  

 understrege, at det ikke betyder, at de formål, der hidtil har været  

 finansieret af reservefonden eller kirkeministerens rådighedssum, ikke kan  

 støttes fremover.
Tværtimod  men i fremtiden forudsættes det, at  

 formålene  

 støttes med en almindelig bevilling på fællesfondens budget.
Endvidere præciseres disponerings- og regnskabsreglerne for  

 fællesfonden og stiftsmidlerne, og der gives mulighed for, at fællesfondens  

 udgifter og indtægter samles ét sted  i et administrativt fællesskab.  

 Med  

 samlingen af fællesfondens indtægter  og ikke mindst, at  

 landskirkeskatten udbetales  

 til det administrative fællesskab  sikres den nødvendige  

 likviditetsstyring af  

 fællesfonden.
Det er hensigten, at forvaltningen af det administrative  

 fællesskab placeres i tilknytning til en eller flere af stiftsøvrighederne.
 Endelig betyder lovforslaget, at menighedsrådene får  

 mulighed for at give tilskud til Danske Sømands- og Udlandskirker, som er den  

 organisation, der har aktiviteter rettet mod kirkelig betjening af  

 folkekirkemedlemmer, der opholder sig i udlandet.
 Idet jeg i øvrigt henviser til lovforslaget og de  

 bemærkninger, der ledsager det, skal jeg indstille dette til velvillig  

 behandling  

 i det høje Ting.
