I september 1988 blev der søgt om tilladelse til midlertidigt at  

 overføre basisandelen fra en bedrift, hvor kostalden var brændt til en anden  

 bedrift beliggende med en større indbyrdes vejafstand end 5 km, indtil  

 førstnævnte ejendom kunne afhændes.
Da basisandelen er knyttet til de  

 arealer, der har bidraget til mælkeproduktionen, er udnyttelsen af andele,  

 der er knyttet til 2 ejendomme således, at produktionen udelukkende foregår  

 fra den ene bedrift, kun mulig i de tilfælde, hvor der er tale om samdrift.  

 Det var udelukket på grund af den indbyrdes vejafstand.
Der blev derfor  

 godkendt et midlertidigt leveringsophør fra den ene bedrift.
 Landbrugsministeriet har i dag tilskrevet Hans Larsen-Ledet MF således:
 »I skrivelse modtaget den 7. februar 1989 har De for Ib Madsen klaget  

 over EF-direktoratets afgørelse om midlertidig sammenlægning af basisandele  

 (afgiftsfri mælkeleverance) fra Røllenvej 37, Volstrup, 9352 Dybvad, til  

 ejendommen Ugiltvej 72, 9800 Hjørring.
Det fremgår af sagen, at kostalden på  

 ejendommen Røllenvej, 37, Volstrup, 9352 Dybvad, nedbrændte i februar 1988.  

 Indtil 1. juni 1988 blev køerne passet på naboejendomme, hvorefter  

 ejendommen Ugiltvej, 772, 9800 Hjørring, blev erhvervet og alle køerne  

 overført hertil.
Til sidstnævnte ejendom er der ligeledes knyttet en  

 basisandel, således at der nu leveres mælk fra 2 besætninger.
 Der arbejdes på at afhænde ejendommen Røllenvej 37, Volstrup, Dybvad, med  

 brandforsikringssummen, således at en fremtidig køber får mulighed for at  

 opføre en kostald og dermed fortsætte mælkeproduktionen.
 I september 1988 blev der søgt om tilladelse til midlertidig overførsel af  

 basisandel fra førstnævnte til sidstnævnte bedrift, indtil  

 ejendommen Røllenvej 37 var afhændet, idet det dog blev oplyst, at der ikke  

 var tale om samdrift af ejendommene, der var beliggende med en større  

 indbyrdes vejafstand end 5 km.
 Mælkeudvalget har afslået ansøgningen, men godkendt et midlertidigt  

 leveringsophør fra ejendommen i Volstrup indtil 1. marts 1989 med mulighed  

 for yderligere forlængelse i forbindelse med salg.
 I henhold til Rådets forordning (EØF) nr. 857/84 af 31. marts 1984 om  

 almindelige regler for anvendelse af tillægsafgiften på mælk og  

 mejeriprodukter, j.fr. landbrugsministeriets bekendtgørelse nr.567 af 22.  

 september 1988, er basisandelen knyttet til de arealer, der har bidraget til  

 bedriftens mælkeproduktion.
Udnyttelse af basisandele, der er knyttet til 2 ejendomme, således at  

 produktionen udelukkende foregår på ene bedrift er kun mulig i de tilfælde,  

 hvor der er tale om samdrift.
Da den indbyrdes afstand mellem de nævnte  

 ejendomme udelukker samdrift, betyder det derfor, at der kun foreligger  

 mulighed for udnyttet basisandelen på ejendommen Ugiltvej 772.
Landbrugsministeriet kan ikke dispensere fra disse bestemmelser og  

 fastholder derfor afgørelsen.« Hvilket herved meddeles.
 P.M.V.
 E.B.
