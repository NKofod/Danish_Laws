Nr BTB 71 Betænkning over Forslag til folketingsbeslutning om oprettelse af et  

 menneskerettighedscenter i Danmark   

 Nr B 71 1986-87, 1. samling Afgivet af retsudvalget Afgivet: 19870407 Udvalget har behandlet forslaget til folketingsbeslutning i nogle møder og har herunder stillet spørgsmål til undervisningsministeren, som denne har besvaret skriftligt.
Udvalget har endvidere modtaget mundtlige og/eller skriftlige henvendelser fra:
Dansk Amnesty International, Dansk Flygtningehjælp, Dansk Røde Kors, Det Danske Menneskerettighedsprojekt, Folkekirkens Nødhjælp, Mellemfolkeligt Samvirke og Rehabiliteringscentret for Torturofre.
UDVALGET indstiller forslaget til VEDTAGELSE UÆNDRET, idet man gør følgende bemærkninger:
Udvalget finder det væsentligt for centrets funktion, at det henlægges til et ministerium, der har erfaring vedrørende forskning, oplysning og undervisning.
Centret foreslås oprettet i tilknytnig til Københavns Universitet.
Med hensyn til opbygning af biblioteks- og dokumentationsfaciliteter anbefales, at dette sker i samråd med Rigsbibliotekarembedet og DANDOK, Statens Udvalg for Videnskabelig og Teknisk Information og Dokumentation.
Udvalget gør endvidere opmærksom på, at man finde det rimeligt, at Planlægningsrådet for Forskningen, hvis det ønsker det, og eventuelle andre organisationer, der beskæftiger sig med menneskerettighedsspørgsmål, og som har vist interesse for medlemskab af centerrådet, optages i rådet som § 3, stk.
 3-medlemmer, jf. vedtægtsudkastet i beslutningsforslaget.
Efter udvalgets opfattelse er udarbejdelse af en fælles årlig rapport om menneskerettighederne i de lande, som Danmark, Norge og Sverige yder bistand til, en af de første opgaver, menneskerettighedscentret kunne tage op til forhandling med de tilsvarende centre i Norge og Sverige.
Et FLERTAL (Socialdemokratiets, Socialistisk Folkepartis og Det Radikale venstres medlemmer af udvalget) opfordrer regeringen til at igangsætte centret med virkning fra den 1. august 1987. Den fornødne bevilling hertil forudsættes tilvejebragt ved forelæggelse af aktstykke for finansudvalget.
HAGEN HAGENSEN (KF) fmd.
ANNELISE GOTFREDSEN (KF) KAREN THURØE HANSEN (KF) GRETHE FENGER MØLLER (KF) BJØRN ELMQUIST (V) BIRTHE RØNN HORNBECH (V) BIRGITH MOGENSEN (CD) INGER STILLING PEDERSEN (KRF) OLE ESPERSEN (S) Partierne FP og VS havde ikke medlemmer i udvalget.
