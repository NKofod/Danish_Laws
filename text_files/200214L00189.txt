Betænkning afgivet af Det  

 Energipolitiske Udvalg den 27. november 2002 Betænkning over Forslag til lov om ændring af lov om  

 elforsyning og lov om tilskud til elproduktion (Vedvarende energi, tilladelse til elforsyningsnet på  

 søterritoriet m.v., fortrolighed m.v.) [af  

 økonomi- og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 20. september 2002 dette udkast til udvalget, jf. (2001-02, 2.  

 samling) alm. del bilag 518. Den 1. november 2002 sendte økonomi- og  

 erhvervsministeren de indkomne høringssvar og den 6. november 2002 et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra henholdsvis Dansk Vindenergi ApS og  

 Vindmølleindustrien.
 Økonomi- og erhvervsministeren har over for  

 udvalget kommenteret de skriftlige henvendelser.
Spørgsmål Udvalget har stillet 23 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
 Socialdemokratiets, Socialistisk Folkepartis, Det Radikale  

 Venstres og Kristeligt Folkepartis medlemmer af udvalget noterer sig med  

 tilfredshed, at økonomi- og erhvervsministeren under lovforslagets 1.  

 behandling gav klart tilsagn om, at vindmølleejerne får  

 godtgjort et beløb på 2,3 øre/kWh til dækning af  

 balanceringsomkostninger, og at ministeren ligeledes gjorde det klart, at det  

 faste ørebeløb og hjemmelen til eventuel nedsættelse af  

 beløbet kun skyldes hensynet til grundlovens bestemmelser om  

 udskrivning af skat.
 Det konstateres videre med tilfredshed, at ministeren  

 fastslog, at en eventuel nedsættelse af det faste  

 ørebeløb forudsætter enighed mellem forligsparterne,  

 ligesom ministeren gav et klart tilsagn om drøftelser i samme kreds om  

 en forhøjelse af  kompensationen, hvis den viser sig  

 utilstrækkelig.
 Partierne noterer sig endvidere med tilfredshed, at  

 ministeren ved førstebehandlingen har bekræftet, at  

 balanceringsomkostningerne på 2,3 øre pr. kWh ligger ud over  

 loftet på 36 øre pr. kWh.
Med hensyn til den miljøbonus, som ikke er  

 nævnt i lovteksten, men i bemærkningerne til lovforslaget, finder  

 partierne, at denne bonus er et bærende element i aftalen af 19. juni  

 2002 om vilkårene for etablering af nye vindkraftanlæg.
Det  

 understreges, at den nævnte miljøbonus skal sikre fortsat  

 udbygning af vindkraft.
Det konstateres i den forbindelse med tilfredshed, at  

 ministeren under lovforslagets 1. behandling klart har bekræftet  

 følgende forståelse af 19. juni-aftalens betydning for nye  

 vindmøller: Disse vil fremover modtage en afregning bestående  

 af: Markedspris, et fast tillæg på 10 øre/kWh svarende til  

 CO 2-afgiften og en endnu ubestemt miljøbonus, som samlet  

 underlægges et loft på 36 øre.
Størrelsen af en  

 miljøbonus, som lægges oven i markedsprisen og det faste  

 tillæg på 10 øre/kWh, vil blive fastsat efter forhandling.  

 Der er enighed om, at den skal udmåles i forhold til alternative  

 omkostningseffektive initiativer til opfyldelse af Danmarks internationale  

 klimaforpligtelser.
Der lægges i denne forbindelse vægt på,  

 at det relevante sammenligningsgrundlag er alternativer, som medfører  

 reelle udledningsreduktioner.
Partierne ser frem til, at regeringen  

 fremlægger en plan for en klimastrategi inden udgangen af november  

 2002, således at den kan indgå i udvalgets behandling af  

 lovforslaget inden dets endelige vedtagelse.
 Partierne finder, at markedsprisen for de nye  

 vindmøller skal beregnes som et vægtet årsgennemsnit, og  

 noterer derfor med tilfredshed, at ministeren har stillet  

 ændringsforslag herom.
 Partierne lægger endvidere vægt på, at  

 oprindelsesgarantien kan anvendes til en mærkning af såvel  

 grøn som sort el.
Partierne konstaterer desuden med tilfredshed, at  

 ministeren har stillet ændringsforslag, som imødekommer  

 kritikken fra Vindmølleindustrien om problemerne ved modregning af  

 negative pristillæg ud over de enkelte regnskabsår.
Partierne  

 finder det således afgørende, at ministerens  

 ændringsforslag indebærer, at afregningen år for år  

 er endelig og ikke kan modregnes hverken frem eller tilbage i den  

 20-årige tilskudsperiode.
Venstres og Det Konservative Folkepartis medlemmer af  

 udvalget konstaterer med tilfredshed, at lovændringen udgør en  

 væsentlig del af opfyldelsen af aftalen af 19. juni 2002, herunder en  

 markedsorientering af vindkraftproduktionen.
Det drejer sig om  

 fastlæggelsen af et tidsbegrænset pristillæg som erstatning  

 for VE-beviset, udmøntningen af det samlede loft for støtte  

 plus markedspris samt fastlæggelse af en ordning for ældre  

 vindmøller med direkte produktionsomkostinger, der er højere  

 end den forventede markedspris plus pristillæg.
Partierne konstaterer endvidere, at fastsættelsen af  

 den præcise størrelse af en miljøbonus afventer det  

 samlede beslutningsgrundlag for en omkostningseffektiv opfyldelse af Danmarks  

 klimaforpligtelser.
På baggrund af dette beslutningsgrundlag vil  

 rammerne for VE-udbygningen kunne drøftes i sammenhæng med  

 drøftelsen af CO2-kvoter og energispareindsatsen, hvilket  

 også fremgår af aftalen af 19. juni 2002. Partierne noterer sig i  

 den forbindelse, at disse drøftelser, jf. aftalen, vil ske under  

 hensyn til afklaringen af EU-drøftelserne om fælles virkemidler,  

  herunder bl.a. vedrørende CO2-kvoter og afgifter.
 Dansk Folkepartis medlemmer af udvalget bemærker, at  

 Dansk Folkeparti på intet tidspunkt har været indkaldt til  

 forhandlinger om dette lovforslag, der er et led i aftalen af 19. juni 2002  

 mellem regeringen og Socialdemokratiet, SF, Det Radikale Venstre og  

 Kristeligt Folkeparti.
 Dansk Folkeparti finder, at lovforslaget indeholder  

 både positive og negative følgevirkninger for elforbrugerne.
 Dansk Folkeparti finder, at det er positivt, at  

 elproduktionen fra vindmøller markedsorienteres, og at der samtidig  

 sker en vis reduktion og omlægning af de forbrugerbetalte  

 pristilskud.
Dansk Folkeparti finder det ligeledes positivt, at en  

 omlægning af VE-beviser til et pristillæg medfører en  

 mindre stigningstakt på 2 mia. kr. fra 2003 til 2008 i forhold til den  

 oprindelige aftale mellem regeringen og de øvrige elreformpartier.
En  

 svagere stigningstakt på 2 mia. kr. i løbet af en  

 årrække tegner imidlertid ikke et klart billede af, om den  

 svagere stigningstakt i elprisen ikke overhales af den kommende  

 forbrugerbetalte miljøbonus, som elreformpartierne  

 efterfølgende skal drøfte.
Med dette lovforslag tilføres der visse ejere af  

 gamle vindmøller forbrugerbetalte ekstra pristilskud på 25 mio.  

 kr. om året.
Dette finder Dansk Folkeparti uacceptabelt.
Hvis  

 vindmøllerne er urentable, må de skrottes for ejerens egen  

 regning og risiko.
Dansk Folkeparti må samtidig påpege, at  

 lovforslagets regelsæt for afregning af pristilskud m.m. er utroligt  

 kompliceret, og at dette sammen med de allerede gældende  

 aftalesæt og regler gør, at det er totalt umuligt for borgerne  

 at forstå og gennemskue loven.
Dansk Folkeparti mener tillige, at  

 lovforslaget medfører administrativt bøvl.
Dansk Folkeparti noterer imidlertid med tilfredshed, at  

 der med lovforslaget lægges et loft for støtte til elektricitet  

 fra vindmøller.
Samlet set er lovforslaget således udtryk for et  

 lille skridt i den rigtige retning, hvorfor Dansk Folkeparti vil stemme for  

 lovforslaget og de stillede ændringsforslag.
 Et mindretal i udvalget (EL) indstiller  

 lovforslaget til forkastelse ved 3. behandling og vil stemme hverken  

 for eller imod de stillede ændringsforslag.
Enhedslisten er stærkt bekymret for effekten af den  

 foreslåede tilskudspolitik for vindenergi og mener ikke, at der er  

 gjort rede for, hvilke konsekvenser de ændrede tilskudsregler vil  

 få.
Enhedslisten erkender, at der kan være behov for justeringer  

 i forhold til de oprindelige prissystemer, der en overgang gjorde  

 vindmøller til rene spekulationsobjekter; men med det fremsatte  

 lovforslag er man havnet i den modsatte grøft, hvor det vil blive  

 umuligt at opføre nye vindmøller på land stik imod enhver  

 miljømæssig fornuft.
Lovforslaget er et led i den løbende proces med  

 udformningen af en el-reform, som en lang række af Folketingets partier  

 deltager i.
Desværre ser det ikke ud til, at disse partier har lagt en  

 strategi for udbygningen af vedvarende energi i Danmark endsige foretaget en  

 grundig analyse af, hvad der skal til for at gennemføre og motivere  

 til en sådan udbygning.
Det er meget sigende, at de lande i Europa, der  

 har den stærkeste udvikling af vedvarende energi i disse år, er  

 Tyskland og Spanien, som har indført favorable prisordninger for  

 energi produceret fra vedvarende energikilder.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af et  

flertal (udvalget med undtagelse af EL):
Til § 1 1) I det under nr. 4 foreslåede § 9, stk.  

 3, ændres »pristillæg« til: »ydelser«.
[Sproglig rettelse vedrørende omkostninger ved  

 vindmølleelektricitet] 2) I den under nr. 14 foreslåede § 59 b  

 indsættes efter stk. 8 som nyt stykke:
»Stk. 9. Ved de minimis-støtte forstås støtte,  

 der ikke overstiger de af Europa-Kommissionen til enhver tid fastsatte  

 beløbsgrænser for støtteordninger i Kommissionens  

 meddelelser om støtteordninger, der ikke skal anmeldes til  

 Kommissionen, fordi støttebeløbet ikke antages at ville  

 medføre nogen mærkbar påvirkning af samhandelen og  

 konkurrencen mellem medlemslandene af Fællesskabet.« [Definition af de minimis-støtte] 3) I det under nr. 14 foreslåede § 59 c, stk.  

 2, 3. pkt., ændres »to uger efter« til: »en uge før«.
[Frist for meddelelse af ophør af aftagepligt af  

 vindmølleelektricitet] 4) De under nr. 14 foreslåede § 59 d, stk. 1  

og 2, affattes således:
 »Netvirksomhederne indberetter på timebasis til den systemansvarlige  

 virksomhed mængden af den elektricitet, der er produceret på  

 anlæg som nævnt i § 59 a, stk. 3-6, og § 59 b, stk. 1. Den  

 systemansvarlige virksomhed fastsætter retningslinjer for  

 opgørelse og indberetning af elproduktionen.
Stk. 2. Den systemansvarlige virksomhed fastsætter  

 på timebasis markedsprisen for elektricitet produceret på  

 anlæg som nævnt i § 59 a, stk. 3-6, og § 59 b, stk. 1, nr. 1-3,  

 som den opnåede spotpris for elektricitet i pågældende  

 område.
Virksomheden fastsætter på årsbasis  

 markedsprisen for anlæg som nævnt i § 59 b, stk. 1, nr. 4, som et  

 vægtet gennemsnit af markedsværdien af elproduktionen ved de  

 nævnte spotpriser.« [Fastsættelse af markedspris for  

 vindmølleelektricitet] 5) Det under nr. 14 foreslåede § 59 d, stk.  

 4, affattes således:
»Stk. 4. Hvis den fastsatte markedspris overstiger de i § 59 a,  

 stk. 3-6, eller § 59 b, stk. 4, fastsatte samlede beløb for  

 pristillæg og markedspris, beregner den systemansvarlige virksomhed et  

 negativt pristillæg, som ikke kan overstige størrelsen af  

 udbetalte pristillæg i det sidste år inden  

 opgørelsestidspunktet.
Negative pristillæg til elektricitet som  

 nævnt i § 59 b, stk. 1, kan ikke overstige størrelsen af de i §  

 59 b, stk. 2 og 3, nævnte pristillæg i opgørelsesperioden.  

 Det negative pristillæg modregnes i udbetalinger af  

 pristillæg.« [Negativt pristillæg til  

 vindmølleelektricitet] Bemærkninger Til nr. 1 Med ændringsforslaget ændres »pristillæg« i det  

 foreslåede § 9, stk. 3, til »ydelser«.
Derved præciseres, at bestemmelsen omfatter  

 opkrævning af beløb til de forskellige pristillæg som  

 nævnt i §§ 59 a og 59 b og til den i § 59 b, stk. 6, nævnte  

 godtgørelse for balanceringsomkostninger.
Til nr. 2 Med ændringsforslaget indsættes i § 59 b, stk.  

 9, en definition af begrebet de minimis-støtte i § 59 b, stk. 7, nr.  

 1.
Til nr. 3 Det følger af det foreslåede § 59 c, stk. 3,  

 at den systemansvarlige virksomhed skal varetage balancering og salg af  

 elektricitet fra en vindmølle som nævnt i § 59 b, stk. 1, nr. 1,  

 medmindre ejeren inden for de i stk. 2 nævnte frister har meddelt, at  

 vedkommende har indgået aftale herom med en markedsaktør.  

 Fristen for meddelelsen er sædvanligvis mindst en måned til den  

 første dag i den måned, hvor elektriciteten fra  

 vindmøllen ikke længere er aftagepligtig.
Hvis aftagepligten  

 ophører mellem lovforslagets ikrafttræden den 1. januar 2003 og  

 den 31. januar 2003, var fristen ifølge lovforslaget senest 2 uger  

 efter ophøret af aftagepligten.
Det foreslåede § 59 c, stk. 3, skal sikre, at  

 vindmølleejerne får bistand fra den systemansvarlige virksomhed  

 til balancering og salg af elektriciteten, når aftagepligten  

 ophører, hvis vedkommende ikke selv har sørget herfor.  

 Bestemmelsen skal endvidere give den systemansvarlige virksomhed overblik  

 over omfanget af forpligtelsen.
Vindmølleejeren skal ifølge  

 stk. 3 betale de nødvendige omkostninger, som den systemansvarlige  

 virksomhed afholder i forbindelse med ydelsen.
 Ændringsforslaget indebærer, at  

 vindmølleejeren skal give meddelelsen senest en uge inden  

 ophøret af aftagepligten, således at man kan undgå en  

 situation, hvor den systemansvarlige virksomhed og en anden  

 markedsaktør udfører samme opgave i overgangsperioden.
Til nr. 4 Med ændringsforslaget ændres stk. 1 og 2 i den  

 foreslåede § 59 d om beregning af markedsprisen for elektricitet fra  

 vindmøller som nævnt i § 59 b, stk. 1, nr. 4 (andre  

 vindmøller nettilsluttet efter den 31. december 2002).
 Det nye stk. 1 svarer med redaktionelle ændringer  

 til første sætning i lovforslagets stk. 1. Det præciseres,  

 at retningslinjerne fra den systemansvarlige virksomhed kan vedrøre  

 opgørelse (ved måling eller på anden måde) og  

 indberetning af elektriciteten.
Det nye stk. 2 vedrører fastsættelsen af  

 markedsprisen for elektricitet fra de i § 59 a, stk. 3-6, og § 59 b, stk. 1,  

 nævnte anlæg.
Første sætning svarer til anden  

 sætning i lovforslagets stk. 1. For så vidt angår  

 elektricitet fra vindmøller som nævnt i § 59 b, stk. 1, nr. 4,  

 (andre vindmøller nettilsluttet efter den 31. december 2002)  

 fastsættes markedsprisen på årsbasis som et vægtet  

 gennemsnit af værdien af elproduktionen ved de nævnte  

 spotpriser.
Til nr. 5 Med ændringen af stk. 4 i § 59 d præciseres  

 beregningen af fradrag i udbetalte pristillæg i tilfælde af, at  

 den fastsatte markedspris, jf. stk. 1 og 2, overstiger de i § 59 a, stk. 3-6,  

 eller § 59 b, stk. 4, fastsatte samlede beløb for pristillæg og  

 markedspris.
I de nævnte tilfælde beregner den  

 systemansvarlige virksomhed et negativt pristillæg.
Med et negativt  

 pristillæg sigtes til, at pristillægget skal modsvare de  

 pristillæg, som er blevet givet i medfør af de nævnte  

 bestemmelser.
Summen af det negative pristillæg vil ikke kunne  

 overstige summen af udbetalte pristillæg i det seneste år  

 inden opgørelsestidspunktet.
Med opgørelsestidspunktet menes  

 det tidspunkt, hvor den systemansvarlige virksomhed rent praktisk regulerer  

 udbetalinger af pristillæg a conto i forhold til spotpriserne.
En  

 sådan a conto-opgørelse forudsættes som hidtil at ske  

 på månedsbasis for bestående vindmøller.
For nye  

 vindmøller, hvor pristillæggene opgøres på  

 årsbasis, vil der kunne ske a conto-regulering f.eks. på  

 kvartalsbasis.
Der vil i medfør af § 85 a, stk. 1, kunne  

 fastsættes regler om opgørelsen.
Pristillæg og ekstra pristillæg efter § 59 b,  

 stk. 2 og 3, kan på timebasis ikke overstige henholdsvis 10 og 20  

 øre pr. kWh.
Det præciseres, at negative pristillæg til  

 vindmølleelektricitet, som får pristillæg efter § 59 b,  

 stk. 2 og 3, ikke kan overstige størrelsen af disse pristillæg i  

 opgørelsesperioden (hhv. 10 og 20 øre pr. kWh).  

 Opgørelsen for vindmøller som nævnt i § 59 b, stk. 1,  

 sker som udgangspunkt på timebasis, for nye vindmøller omfattet  

 af § 59 b, stk. 1, nr. 4, dog som et vægtet årsgennemsnit af  

 timepriserne.
Herom henvises i øvrigt til ændringsforslag nr.  

 4.
 Det negative pristillæg modregnes i aktuelle og  

 fremtidige udbetalinger af pristillæg til vindmølleejeren,  

 indtil beløbet er blevet inddækket.
Kim Andersen (V)  Ulrik Kragh (V)  

  Lars Christian Lilleholt (V)  Helga Moos (V)  

  Bodil Kornbek (KRF)  

  Aase D.
Madsen (DF) fmd.  

 Uno Larsson (DF)  Helle Sjelle (KF)  

  Nils-Ole Heggland (KF)  Arne Toft (S)  

  Erik Mortensen (S)  Jan Trøjborg (S)  

  Svend Auken (S)  Torben Hansen (S)  

 Anne Grete Holmsgaard (SF)  Martin Lidegaard (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 58 Bilagsnr.
