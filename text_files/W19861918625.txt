Ved afgørelse af spørgsmålet om, hvorvidt der kunne ydes hjælp til  

 medicinudgifter efter bistandslovens § 46, stk. 1, fandt ankestyrelsen, at  

 der skulle anlægges en fleksibel behovsbedømmelse ud fra en samlet vurdering  

 af familieforholdene, familiens økonomiske situation og størrelse af udgiften  

 til medicin.
Behovsbedømmelsen kunne således ikke udelukkende ske på grundlag  

 af f.eks. fammiliens socialindkomst eller reglerne i bistandslovens § 37. (*  

 1) REDEGØRELSE FOR SAGEN:
En gift ansøger, der led af astma og bronchitis, søgte i januar 1985 om  

 hjælp efter bistandslovens § 46, stk. 1, til medicinudgifter.
Udgifterne  

 udgjorde ca. 300 kr. månedlig.
Ansøgeren var hjemmearbejdende husmoder. Ægtefællen havde en nettoindtægt  

 på 6.283 kr. månedlig.
Efter fradrag af godkendte faste udgifter havde parret  

 et rådighedsbeløb på 4.342 kr. månedlig, excl. udgifter til medicin.
 Ansøgeren havde tidligere modtaget hjælp efter bistandslovens § 46, stk.  

 1, til medicinudgifter, men det sociale udvalg besluttede at inddrage  

 bevillingen på baggrund af, at ægtefællens indtægt oversteg dagpengemaksimum  

 på 6.163 kr., samt at familiens rådighedsbeløb oversteg underholdsbeløbet  

 efter bistandslovens § 37 til et ægtepar på 4.112 kr. månedlig.
 AFGØRELSEN, DER KLAGES OVER:
Amtsankenævnet ændrede socialudvalgets afgørelse.
Nævnet fandt, at  

 ansøgeren var berettiget til hjælp til medicin med det beløb, den månedlige  

 dokumenterede medicinudgift oversteg differencen mellem ansøgerens månedlige  

 rådighedsbeløb og det i bistandsloven fastsatte underholdsbeløb til  

 ægtefæller.
Med en dokumenteret medicinudgift på 300 kr. i januar 1985 ville  

 ansøgeren således være berettiget til (300-235) 65 kr.
 KLAGEN TIL ANKESTYRELSEN:
Det sociale udvalg anførte bl.a., at såfremt der generelt skulle ydes  

 tilskud til medicin efter de retningelinier, der var angivet i  

 amtsankenævnets afgørelse, ville dette betyde en ændret praksis.
Efter  

 udvalgets opfattelse var afgørelsen meget teoretisk og medførte et stort  

 administrativt arbejde med at udregne et eventuelt tilskud til medicin, og  

 ofte ville det være tilfælde, hvor det drejede sig om forholdsvis små beløb.  

 Såfremt der skulle udregnes eventuelt tilskud til medicin efter  

 amtsankenævnets retningslinier, ville mange familier, der ikke modtog  

 kontanthjælp, og som ikke søgte om tilskud til medicin, være berettiget til  

 tilskud, idet mange familier ikke havde underholdsbeløbet efter  

 bistandslovens § 37, stk. 2, til rådighed, når de faste udgifter var betalt.
 LOVGRUNDLAG:
 Bistandsloven, § 46, stk. 1.
 Socialministeriets cirkulære af 20. december 1982 om kontanthjælp efter  

 bistandsloven, pkt. 46.
 ANKESTYRELSENS AFGØRELSE:
 Ankestyrelsen finder, at spørgsmålet om ydelse af hjælp til medicin efter  

 bistandslovens § 46, stk. 1, skal afgøres ud fra en fleksibel  

 behovsbedømmelse på grundlag af en samlet vurdering af familieforholdene,  

 familiens økonomiske situation og størrelsen af udgiften til medicin.  

 Behovsbedømmelsen kan således ikke udelukkende ske på grundlag af f.eks.  

 familiens socialindkomst eller reglerne i bistandslovens § 37.
 Sagen hjemvises til det sociale udvalg til fornyet behandling på  

 ovennævnte grundlag.
 (* 1) Sammenhold med SM O-060-84, som vil blive udtaget af SM- samlingen  

 ved førstkommende SM-revision.
