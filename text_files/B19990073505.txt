Bekendtgørelse om husning af mink og  

 hegning af minkfarme I medfør af § 3, stk. 3 og § 5 i lov om  

 udførsel og indførsel af levende dyr mv., jf.  

 lovbekendtgørelse nr. 61 af 2. februar 1988, som ændret ved lov  

 nr. 189 af 23. marts 1992, fastsættes:
 § 1. Bekendtgørelsen finder anvendelse  

 på pelsdyrfarme og anlæg, hvor der holdes eller opdrættes  

 et antal af 20 mink eller derover.
 § 2. I denne bekendtgørelse forstås  

 ved:
1)	Sluse: Dobbelt port/dør-system, som består af to  

 porte/døre, hvoraf den ene skal være lukket, når den anden  

 er åben.
Der må således kun være en dør/port  

 åben ad gangen.
De to porte/døre skal være forbundet af et  

 hegn, der opfylder kravene i bilag 1 eller af en væg, der opfylder  

 kravene i § 4, stk. 2, nr. 1 og 2.
 2)	Fælde: Fælde, der opfylder kravene i gældende  

 lovgivning.
 § 3. Minkbure skal fremstilles af materialer, der  

 kan holde minkene inde.
 Stk. 2. Materialerne skal være fremstillet eller  

 efterbehandlet, så de kan modstå nedbrydning bl.a.  

 forårsaget af vejrlig samt minkenes urin og fækalier.
 § 4. Enhver pelsdyrfarm eller ethvert anlæg,  

 der er omfattet af § 1, skal være omgivet af et hegn, der opfylder  

 kravene i bilag 1.
Stk. 2. Undtaget fra kravet i stk. 1 er farme eller  

 anlæg med bure monteret i lukkede haller.
Farme eller anlæg med  

 bure monteret i lukkede haller skal i stedet opfylde følgende  

 krav:
 1)	Hallernes vægge skal være intakte og opfylde kravene i  

 § 3, stk. 2.
 2)	Væggene skal være ført mindst 20 cm. ned i  

 jorden.
 3)	Adgangen til en enkeltliggende lukket hal skal ske gennem en sluse.  

 Dog gælder kravet om sluse ikke nødudgange.
 4)	Alle vinduer, ventilationsåbninger o.lign. skal være  

 sikret med trådnet.
 § 5. Døre og porte skal lukke let og  

 tæt.
 Stk. 2. Døre og porte skal holdes aflåste,  

 når der ikke arbejdes på farmen.
 § 6. Enhver åbning til dræn,  

 kloakrør, nødudgange o.lign. indenfor hegnet eller i hallerne  

 skal holdes sikkert aflukket, så minkene ikke har adgang hertil.
 § 7. På farme eller i anlæg skal der  

 konstant være opstillet fælder på den indvendige side af  

 hver af yderhegnets sider og/eller udvendigt langs hver af den lukkede hals  

 vægge.
 Stk. 2. Fælderne skal tilses mindst to gange daglig.
 § 8. Bure og hegn skal altid holdes i forsvarlig  

 stand, så minkene ikke kan undslippe.
 § 9. Fødevaredirektoratet fører  

 tilsyn med, at bekendtgørelsens regler overholdes.
 § 10. Med bøde straffes den, der  

 overtræder §§ 3-8.
§ 11. Bekendtgørelsen træder i kraft  

 den 2. oktober 1999 Stk. 2. Farme eller anlæg, der ikke opfylder  

 bekendtgørelsens krav ved bekendtgørelsens ikrafttræden,  

 skal senest den 1. juni 2000 opfylde de nævnte krav.
 Stk. 3. Kravet i bilag 1, nr. 2, skal dog senest være  

 opfyldt den 1. august 2002.
 Stk. 4. Farme eller anlæg, der etableres efter  

 bekendtgørelsen er trådt i kraft, skal etableres i  

 overensstemmelse med bekendtgørelsens bestemmelser.
Ministeriet for Fødevarer, Landbrug og  

 Fiskeri, den 22. september 1999 Henrik Dam Kristensen /Christine Pii Hansen Bilag 1 Krav til hegnet omkring farme eller anlæg:
 1)	Hegnet skal konstrueres, monteres og placeres på en  

 sådan måde og være af en sådan højde, at  

 minkene ikke kan forcere det.
 2)	Adgang gennem hegnet til farmen eller anlægget skal ske gennem  

 en sluse.
 3)	Hegn, der etableres eller renoveres efter bekendtgørelsens  

 ikrafttræden, skal være mindst 150 cm. højt og skal  

 føres mindst 50 cm. ned i jorden, der skal stampes fast.
 4)	Hegn, der er opstillet før bekendtgørelsens  

 ikrafttræden, kan godkendes, hvis højden er mindst 140 cm. og  

 hegnet er ført mindst 20 cm. ned i jorden og i øvrigt opfylder  

 de stillede krav.
 5)	Mindst de øverste 50 cm. af hegnet skal på indvendig  

 side beklædes med et sådant glat materiale, at minkene ikke kan  

 klatre op ad hegnet, eller forsynes foroven med en mindst 25 cm. bred vandret  

 ombøjning af glat materiale ind mod farmen.
