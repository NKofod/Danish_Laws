 I medfør af § 1b, i lov om registrerede revisorer, jf. lovbekendtgørelse  

 nr. 604 af 28. juni 1996, som ændret ved lov nr. 1086 af 29. december 1997,  

 fastsættes:
Almindelige bestemmelser § 1.  Kvalifikationseksamen for registrerede revisorer  

 aflægges for en af Revisorkommissionen nedsat eksamenskommission.  

 Kvalifikationseksamen består af en skriftlig prøve og en mundtlig prøve.  

 Revisorkommissionen fastsætter de nærmere regler for fremgangsmåden ved den  

 skriftlige og den mundtlige prøve.
 § 2.  For at kunne indstille sig til den skriftlige  

 del af kvalifikationseksamen for registrerede revisorer kræves:
(cand.merc.aud) er bestået, eller Stk. 2.  Revisorkommissionen kan undtage fra  

 bestemmelsen i stk. 1, nr. 2.
 Stk. 3.  Erhvervs- og Selskabsstyrelsen kan undtage fra  

 bestemmelsen i stk. 1, nr. 3.
§ 3.  For at kunne deltage i den mundtlige prøve ved  

 kvalifikationseksamen kræves, at den skriftlige prøve ved  

 kvalifikationseksamen er bestået.
Indstilling til den mundtlige prøve skal  

 ske senest 3 år efter, at den skriftlige prøve er bestået.  

 Revisorkommissionen kan undtage herfra.
 Stk. 2.  Indstilling til den mundtlige prøve kan tillige  

 ske, hvis den skriftlige prøve ved eksamen for statsautoriserede revisorer er  

 bestået.
§ 4.  Kvalifikationseksamen omfatter en skriftlig og  

 en mundtlig prøve.
Den skriftlige prøve kan efter Revisorkommissionens  

 bestemmelse omfatte 1 eller 2 skriftlige opgaver.
Den skriftlige og den  

 mundtlige prøve skal godtgøre de pågældendes praktiske færdigheder inden for  

 områder, som henhører under registrerede revisorers virke.  

 Revisorkommissionen kan bestemme, at den mundtlige prøve finder sted på  

 grundlag af et af eksaminanden udarbejdet skriftligt oplæg.
 § 5.  Ved bedømmelsen anvendes karakteren  

 »bestået« og »ikke bestået«.
 Stk. 2.  Der gives særskilt bedømmelse af den skriftlige  

 og af den mundtlige prøve.
 Stk. 3.  For at bestå eksamen kræves, at der ved både  

 den skriftlige og den mundtlige prøve er opnået karakteren  

 »bestået«.
 § 6.  Eksamen afholdes een gang om året.
Stk. 2.  Ansøgning om at indstille sig til eksamen  

 indgives til Revisorkommissionen på blanketter, som udleveres efter  

 henvendelse til Erhvervs- og Selskabsstyrelsen.
Medmindre andet bekendtgøres,  

 skal ansøgning om at indstille sig til den skriftlige og den mundtlige prøve  

 være modtaget i Revisorkommissionen senest den 1. juni det pågældende år, og  

 ansøgning om alene at indstille sig til den mundtlige prøve skal være  

 modtaget i Revisorkommissionen senest den 1. oktober det pågældende år.
Stk. 3.  Ingen, der 3 gange har påbegyndt henholdsvis  

 den skriftlige og den mundtlige prøve ved kvalifikationseksamen, kan oftere  

 indstille sig til denne prøve.
Revisorkommissionen kan i særlige tilfælde  

 undtage herfra.
 § 7.  Erhvervs- og Selskabsstyrelsen udnævner efter  

 indstilling fra eksamenskommissionen eksaminatorer og censorer.
 Stk. 2.  Skriftlige opgaver bedømmes af mindst 2  

 censorer og mundtlige eksaminationer af mindst 2 censorer sammen med  

 eksaminator.
 § 8.  For bestået eksamen udfærdiges et bevis.
Klageadgang § 9.  Klager over en eksamination, herunder en  

 eksamensbedømmelse, kan af eksaminanden indgives til formanden for  

 Revisorkommissionen.
Klagen, der skal være skriftlig og begrundet, skal være  

 modtaget senest 2 uger efter, at resultatet af en eksamination er blevet  

 bekendtgjort.
 Stk. 2.  Klagen forelægges snarest muligt formanden for  

 eksamenskommissionen.
Stk. 3.  Eksaminator og censorer kan efter en fornyet  

 gennemgang fastholde eller ændre bedømmelsen.
De kan endvidere i samråd med  

 formanden for eksamenskommissionen vedtage at ophæve eksaminationen og lade  

 en ny eksamination afholde.
 Stk. 4.  Behandlingen af klagen skal være afsluttet og  

 resultatet meddelt klageren gennem Revisorkommissionens formand senest 1  

 måned efter, at kommissionen har afsluttet de mundtlige eksaminationer.
Ikrafttrædelses- og overgangsbestemmelser § 10.  Bekendtgørelsen træder i kraft den 1. april  

 1998.
 Stk. 2.  Bekendtgørelse nr. 209 af 5. april 1991  

 ophæves.
 Stk. 3.  Der afholdes tillige kvalifikationseksamen i 1.  

 halvdel af 1998.
