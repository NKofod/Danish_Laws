Bekendtgørelse om ændring af bekendtgørelse om uddannelse i fødevarehygiejne1) (Gennemførelse af servicedirektivet) § 1 I bekendtgørelse nr. 123 af 15. februar 2008 om uddannelse i fødevarehygiejne, som ændret ved bekendtgørelse nr. 1086 af 17. november 2008, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2005/36/EF af 7. september 2005 om anerkendelse af erhvervsmæssige kvalifikationer (EU-Tidende 2005, L 255, s. 22) samt dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006, L 376, s. 36).« 2. I § 1 indsættes som stk. 3 :
»Stk. 3. Ved tjenestemodtager forstås i denne bekendtgørelse enhver fysisk eller juridisk person, som anvender eller ønsker at anvende en tjenesteydelse.« 3. I § 7 indsættes som stk. 7 :
»Stk. 7. Senest 10 arbejdsdage efter modtagelse af ansøgningen sender Fødevarestyrelsen en kvittering til virksomheden med oplysning om 1) sagsbehandlingsfristen, 2) at virksomheden ikke må påbegynde den anmeldte aktivitet, før godkendelsen er modtaget fra Fødevarestyrelsen, og 3) klagemuligheder.« 4. Efter § 7 indsættes:
»§ 7 a.
Fødevarestyrelsen træffer afgørelse om godkendelse i henhold til §§ 6 og 7 senest 4 uger efter modtagelse af ansøgningen.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.
Stk. 3. Udbud af uddannelse på de i §§ 6 og 7 nævnte uddannelsessteder må ikke påbegyndes, før der er modtaget godkendelse hertil fra Fødevarestyrelsen.« 5. Efter § 14 indsættes før tekstoverskriften til § 15:
»§ 14 a.
Fødevarevirksomheden skal oplyse tjenestemodtager om kontaktoplysninger til Fødevarestyrelsen.« 6. I § 15, stk. 1, nr. 1, ændres »§ 12, stk. 1 og 2 eller § 13« til: »§ 7 a, stk. 3, § 12, stk. 1 og 2, § 13 og § 14,«.
§ 2 Bekendtgørelsen træder i kraft den 12. februar 2010.
Fødevarestyrelsen, den 9. februar 2010 P.S.V.Annelise Fenger / Charlotte Røgild Knudsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende, L 376, s. 36).
