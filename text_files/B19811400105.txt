 I medfør af § 35 i lov nr. 221 af 3. juni 1967 om jagten fastsættes  

 nedennævnte bestemmelser for Neksø vildtreservat i Bornholms amt.
 § 1. Vildtreservatet omfatter:
a.
Landarealer, afgrænset mod syd og vest af skellet mellem Neksø og  

 Bodilsker sogne, mod nord og nordøst af Langedebyvej, Mosevej og Gasværksvej,  

 herfra følger grænsen Sdr.
Strandvej til Toldbodgade og videre i en lige  

 linie til spidsen af den nordlige havnemole.
b.
Søterritoriet, som afgrænses ved rette linier mellem den nordlige  

 havnemoles spids til bølgebryderens nordende, herfra over det sydøstligste  

 hjørne af havneanlægget videre til det punkt, hvor skellet mellem Neksø og  

 Bodilsker sogne rammer kysten.
 § 2. På de i § 1, litra a og b, nævnte områder er det forbudt at udøve  

 jagt på eller på anden måde at ombringe, indfange eller forjage svømme- og  

 vadefugle samt at indsamle eller ødelægge æg.
 Stk. 2. På de Staten og Neksø kommune tilhørende arealer er færdsel med  

 skydevåben forbudt.
 Stk. 3. På det i § 1, litra b, nævnte vandområde er færdsel med ladt  

 skydevåben forbudt.
 § 3. Jagtrådet kan, når særlige forhold taler derfor, dispensere fra  

 bestemmelserne i § 2 efter nærmere af Landbrugsministeriet fastsatte  

 retningslinier og i overensstemmelse med en fra Vildtnævnet indhentet  

 udtalelse.
 § 4. Overtrædelse af bestemmelserne i § 2 straffes i medfør af jagtlovens  

 § 51, stk. 1, med bøde, for så vidt strengere straf ikke er forskyldt efter  

 den øvrige lovgivning.
 § 5. Bekendtgørelsen træder i kraft den 1. august 1981.
 Stk. 2. Landbrugsministeriets bekendtgørelse af 26. juli 1967 om fredning  

 af fuglelivet på en del af Neksø markjorder i Bornholms amt samt en del af  

 søterritoriet ophæves.
 Landbrugsministeriet, den 18. juni 1981.
