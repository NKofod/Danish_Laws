Pressenævnets kendelse i sag nr. 17-70-01106 En borgers klage over JydskeVestkystens omtale af Haderslev Kommunes regnskaber behandles ikke En borger klagede over JydskeVestkystens omtale af Haderslev Kommunes årsregnskab for 2016. Borgeren var ikke personligt omtalt i artiklen og var derfor ikke klageberettiget.
Pressenævnet afviste derfor at behandle klagen.
 Pressenævnets formand, Hanne Schmidt, udtaler:
 [Klager] har klaget over en artikel, hvor hverken han eller hans kone er nævnt eller afbilledet.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han kan anses for klageberettiget.
Der er derfor ikke grundlag for at behandle klagen.
Klagen afvises derfor uden nærmere behandling, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Kommunen sparede 45,7 millioner på toiletpapir og andet småt, som blev bragt på jv.dk den 27. februar 2017, idet han mener, at god presseskik er tilsidesat.
 Artiklen Kommunen sparede 45,7 millioner på toiletpapir og andet småt beskriver generelt Haderslev Kommunes årsregnskab for 2016. [Klager] er ikke selv nævnt eller afbilledet i artiklen.
 [Klager] har til støtte for klagen blandt andet anført, at hans kone er syg, og hun er berørt af besparelser i kommunen. [Klager] finder det krænkende, at hans kone skal omtales som toiletpapir og andet småt.
 Pressenævnets formand, Hanne Schmidt, udtaler:
 [Klager] har klaget over en artikel, hvor hverken han eller hans kone er nævnt eller afbilledet.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han kan anses for klageberettiget.
Der er derfor ikke grundlag for at behandle klagen.
Klagen afvises derfor uden nærmere behandling, jf. medieansvarsloven § 43, stk. 2, nr. 2.
