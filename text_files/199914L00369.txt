Betænkning afgivet af Socialudvalget den  

 2. marts 2000 Betænkning over Forslag til lov om ændring af lov om  

 retssikkerhed og administration på det sociale område, lov om  

 social service, lov om aktiv socialpolitik og lov om psykologer (Om sammensætningen af de sociale nævn m.v.,  

 Det Rådgivende Praksisudvalg, Det Sociale Råd, advokatbistand,  

 psykologers tavshedspligt m.v.) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
Et af udvalgets spørgsmål til  

 socialministeren og dennes svar herpå er optrykt som bilag til  

 betænkningen.
 Endvidere har udvalget modtaget en skriftlig henvendelse  

 fra Sammenslutningen af Landbrugets Arbejdsgiverforeninger (SALA).
 Herefter indstiller udvalget lovforslaget til  

vedtagelse uændret.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag Et af udvalgets spørgsmål til socialministeren  

 og dennes svar herpå, som er optrykt efter ønske fra Venstre Spørgsmål 3:
Ministeren bedes redegøre nærmere for,  

 hvorfor SALA og PLO ikke skal kunne indstille medlemmer til Det  

 Rådgivende Praksisudvalg og Det Sociale Råd.
SALA s og PLO s  

 høringssvar, jf.
L 166 - bilag 1, og SALA s henvendelse, jf.
L 166 -  

 bilag 4, bedes i den forbindelse kommenteret.
 Svar:
 Det Centrale Koordinationsudvalg beskæftiger sig med  

 at følge og rådgive kommunerne på de områder, som  

 kommunernes koordinationsudvalg beskæftiger sig med - udvikling af den  

 lokale forebyggende indsats for dem, der har det svært på  

 arbejdsmarkedet - samt med at koordinere, at afgørelser, som efter de  

 sociale love kan indbringes for Ankestyrelsen og de sociale nævn,  

 træffes i overensstemmelse med lovgivningen.
Det Rådgivende Praksisudvalg skal alene  

 beskæftige sig med at støtte Ankestyrelsen i den koordinering af  

 praksis, som Ankestyrelsen og de sociale nævn har pligt til at  

 foretage.
Udvalget har således ikke relation til hverken konkrete  

 enkeltsager eller til arbejdet for Det Rummelige Arbejdsmarked.
Der er derfor  

 ikke grundlag for at indstille PLO som medlem af Det Rådgivende  

 Praksisudvalg, idet deltagelse af PLO ikke anses at være en  

 nødvendig forudsætning for løsning af opgaven.
PLO vil  

 stadig være repræsenteret i de lokale koordinationsudvalg og vil  

 kunne gøre sin indflydelse gældende der.
 Det Sociale Råd skal have en mere  

 arbejdsmarkedsrettet profil, end Det Centrale Koordinationsudvalg har, og  

 skal primært beskæftige sig med overordnet politikformulering  

 på centralt plan.
Det er naturligvis positivt, at SALA, i lighed med andre  

 arbejdsmarkedsorganisationer, vil bidrage til at styrke indsatsen for Det  

 Rummelige Arbejdsmarked.
Ved sammensætningen af Det Sociale Råd  

 er der sket en afvejning af på den ene side hensynet til, at  

 Rådet skal være operationelt, og på den anden side, at det  

 i sin sammensætning i vidt omfang skal afspejle den lokale  

 arbejdsmarkedsrepræsentation.
 Det er derfor Socialministeriets opfattelse, at den  

 foreslåede sammensætning i fornødent omfang tilgodeser  

 disse hensyn.
 Det vil være en del af Det Sociale Råds  

 kommende opgaver at sikre dialog med -  og information til andre -  

 organisationer, herunder SALA og PLO.
