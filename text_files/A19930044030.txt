 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret senest ved lov nr. 181 af 14. april 1993, foretages følgende  

 ændringer:
 1. § 30, stk. 1, 1. pkt., affattes således:
»Efter reglerne i dette kapitel og med udlånsmidler som anført i § 31  

 kan Boligselskabernes Landsbyggefond yde lån til almennyttige boligselskaber  

 til opførelse af almennyttige lejligheder.« 2. § 30, stk. 1, 2. pkt., og stk. 2, ophæves.
 3. I § 31 ændres »stats- og kommunelån« til:  

 »kommunelån«, og 2. pkt. ophæves.
4. I § 32 ændres »4 pct.« til: »7 pct.« 5. I § 36, stk. 3, ændres »§ 49, stk. 2-4« til:  

 »§ 49, stk. 4-6«.
 6. Overskriften til kapitel 6 affattes således:
 »Lån fra kommunerne til Boligselskabernes  

 Landsbyggefond«.
 7. § 42, stk. 4, ophæves.
 8. I § 45 ændres »stats- og kommunelån« til:  

 »kommunelån«.
 9. I § 46, stk. 1, ændres »Statens og  

 kommunernes« til: »Kommunernes«.
 10. § 46, stk. 2, 2. pkt., affattes således:
»Når lånene afdrages til fonden, jf. § 34, betaler fonden de betalte  

 afdragsydelser til kommunen.« 11. § 46, stk. 2, 3. pkt., og stk. 3, ophæves.
 12. § 47 affattes således:
»§ 47.  Fondens panterettigheder skal tjene til  

 sikkerhed for de udbetalte lån fra kommunen.
Fondens pantebreve kan ikke uden  

 kommunalbestyrelsens samtykke afhændes, pantsættes eller gøres til genstand  

 for individuel retsforfølgning fra andre kreditorers side.« 13. Overskriften til kapitel 7 affattes således:
 »Statslig og kommunal støtte til almennyttige  

 boligselskaber«.
 14. I § 48, stk. 1, udgår »og garanti«.
 15. § 48, stk. 2 og 3, ophæves, og i stedet  

 indsættes:
 »Stk. 2.  Kommunalbestyrelsen kan ikke give tilsagn  

 til nyt almennyttigt byggeri, hvis den i § 55, stk. 2, nævnte opgørelse for  

 det foregående år viser, at antallet af ledige almennyttige lejligheder,  

 ungdomsboliger og boliger, der er opført med støtte efter lov om boliger for  

 ældre og personer med handicap, i alt overstiger 2 pct.
Stk. 3.  Boligministeren fastsætter en vejledende  

 udgiftsramme for anskaffelsessummen for almennyttigt byggeri.
Statens andel  

 af ydelsesstøtten, jf. § 49, stk. 2, beregnes i forhold til den  

 anskaffelsessum, kommunalbestyrelsen godkender efter byggeriets afslutning.  

 Der kan ikke ydes statslig ydelsesstøtte til den del af den godkendte  

 anskaffelsessum, der ligger ud over udgiftsrammen.
Stk. 4.  Hvis kommunalbestyrelsen godkender en  

 anskaffelsessum, der ligger ud over den vejledende udgiftsramme, jf. stk. 3,  

 omfatter kommunalbestyrelsens støtte for denne del af anskaffelsessummen  

 såvel statens som kommunens andel af støtten, jf. reglerne herom i kapitel 4  

 og 6 samt §§ 49 og 51.« Stk. 4  og 5 bliver herefter stk. 5 og 6.
 16. I § 48, stk. 4, der bliver stk. 5, ændres »stk. 1  

 og stk. 3« til: »stk. 1-4«.
 17. I § 48, stk. 5, der bliver stk. 6, ændres »stk.  

 1« til: »stk. 1-4«.
 18. § 49, stk. 1, ophæves, og i stedet indsættes:
 »Støtte efter § 48 kan kun gives, hvis kommunen yder den støtte, som  

 fremgår af stk. 2 samt af kapitel 4 og 6 og § 51, og boligselskabet  

 (låntager) betaler ydelser på indekslånet i overensstemmelse med reglerne i  

 stk. 4.
 Stk. 2.  Kommunen godtgør staten 20 pct. af udgifterne  

 til ydelsesstøtten.
Stk. 3.  Halvdelen af kommunens andel af ydelsesstøtten  

 fordeles i hovedstadsområdet mellem kommunerne i dette område efter reglerne  

 om fordeling af boligstøtte i lov om individuel boligstøtte.« Stk. 2-4 bliver herefter stk. 4-6.
19. I § 49, stk. 2, der bliver stk. 4, ændres »1,915  

 pct.« til: »1,978 pct.« 20. I § 51, stk. 1, ændres »Statsgaranti« til:  

 »Kommunal garanti«, og »,jf. § 62,» ophæves.
 21. § 51, stk. 2, ophæves.
 22. I § 52, stk. 1, udgår »garanti samt«.
 23. I § 53, stk. 1, 1. pkt., ændres »staten« til:  

 »kommunen«.
 24. § 53, stk. 1, 2. pkt., og stk. 2, ophæves.
 25. Efter § 53 indsættes i kapitel 7 som ny paragraf:
» § 53 a.  Boligministeren fastsætter hvert  

 finansår et maksimum for den samlede anskaffelsessum, der kan lægges til  

 grund ved beregning af den statslige støtte til opførelse af almennyttige  

 boliger, ungdomsboliger og boliger efter lov om boliger for ældre og personer  

 med handicap.
Såfremt kommunalbestyrelserne i det pågældende finansår giver  

 tilsagn om offentlig støtte til samlede anskaffelsessummer, der overstiger  

 det fastsatte maksimum, reduceres statens generelle tilskud til kommunerne i  

 de følgende finansår med beløb, der svarer til de statslige merudgifter til  

 ydelsesstøtte i forhold til de af kommunalbestyrelserne godkendte  

 anskaffelsessummer.« 26. Efter § 53 indsættes som nyt kapitel:
Støtte til forsøgsbyggeri § 54.  Der kan årligt ydes offentlig støtte til indtil  

 400 almennyttige boliger, ungdomsboliger eller boliger efter lov om boliger  

 for ældre og personer med handicap med henblik på at fremme mulighederne for  

 at iværksætte forsøg med nye eller ændrede byggemetoder, bygningsudformninger  

 og drifts- og vedligeholdelsesmetoder, herunder forsøg med økologiske  

 løsninger og nybyggeri i byfornyelsesområder.
 Stk. 2.  Der kan årligt ydes offentlig støtte til indtil  

 200 almennyttige boliger, ungdomsboliger eller boliger efter lov om boliger  

 for ældre og personer med handicap som led i forsøg på at tilvejebringe  

 passende boligforhold for hjemløse og andre vanskeligt stillede grupper.
 § 54 a.  Støtten til de i § 54 omtalte boliger kan  

 ydes efter tilsvarende regler som anført i kapitel 4, 6, 7 og 9. Staten kan  

 dog inden for en ramme, der optages på de årlige finanslove, yde et tilskud  

 til nedsættelse af anskaffelsessummen eller til kompensation for  

 bygningsejerens eller kommunens udgifter til byggeriet.
 § 54 b.  Fordelingen til kommunerne af de årlige  

 puljer i dette kapitel foretages af boligministeren.
Stk. 2.  Boligministeren fastsætter nærmere regler om de  

 i dette kapitel nævnte forhold.« 27. § 55 affattes således:
»§ 55.  Kommunalbestyrelsens fordeling af støtte  

 til almennyttige lejligheder skal ske på baggrund af en samlet vurdering af  

 situationen på det lokale boligmarked og behovet for nyt støttet boligbyggeri  

 i kommunen.
Fordelingen skal ske under hensyntagen til udlejningssituationen  

 i det område, hvor byggeriet agtes gennemført, herunder til boligbehovet  

 inden for områder, hvor der sker nedlæggelse af lejligheder i forbindelse med  

 byfornyelses- eller kondemneringsvirksomhed eller gennemførelse af gade- og  

 vejanlæg og andre offentlige anlæg.
 Stk. 2.  Kommunalbestyrelsen skal hvert år foretage en  

 opgørelse af antallet af ledige lejligheder, hvortil der er givet meddelelse  

 om færdigmelding, i almennyttigt byggeri, ungdomsboligbyggeri og byggeri, der  

 er opført med støtte efter lov om boliger for ældre og personer med handicap.  

 Kommunalbestyrelsen skal på baggrund heraf foretage en vurdering af årsagen  

 til ledigheden i det almennyttige byggeri og træffe foranstaltninger til at  

 nedbringe denne.
Stk. 3.  Boligministeren kan fastsætte nærmere regler om  

 de i stk. 1 og 2 nævnte forhold.« 28. I § 56, stk. 1, ophæves 3. og 5. pkt.
 29. I § 56 indsættes efter stk. 1 som nye stykker:
»Stk. 2.  Kommunalbestyrelsen skal påse, at det  

 støttede byggeri i kommunen med hensyn til indretning, konstruktioner og  

 planforhold udformes således, at byggeriet tilgodeser hensynet til, at  

 lejlighederne i videst muligt omfang er velegnede til beboelse for ældre og  

 handicappede.
En passende del af lejlighederne kan kræves indrettet for  

 børnerige familier og for personer med handicap.
Stk. 3.  Ejendommene skal holdes forsvarligt ved  

 lige.« Stk. 2  bliver herefter stk. 4.
 30. I § 56, stk. 2, der bliver stk. 4, ændres »stk.  

 1« til: »stk. 1-3«.
 31. I § 58, stk. 3, ændres »41/2 promille« til:
»2 promille«, og som 2. pkt. indsættes: »Til dækning  

 af kommunens udgifter ved støttesagsbehandlingen kan kommunen pålægge  

 modtagere af støtte at betale et gebyr.« 32. § 60, stk. 2, ophæves.
 33. I § 62 b, stk. 2, indsættes efter »§ 48,»:  

 »kapitel 8,».
 34. I § 65, stk. 1, udgår »§ 55«, og »§ 58,  

 stk. 1, 3 og 4« ændres til: »§ 58, stk. 1, 2 og 4,».
 35. I § 65 indsættes efter stk. 1 som nye stykker:
»Stk. 2.  Boligministeren fastsætter en vejledende  

 udgiftsramme for anskaffelsessummen for andelsboliger.
Statens andel af  

 ydelsesstøtten, jf. § 63 a, stk. 6, beregnes i forhold til den  

 anskaffelsessum, kommunalbestyrelsen godkender efter byggeriets afslutning.  

 Der kan ikke ydes statslig ydelsesstøtte til den del af den godkendte  

 anskaffelsessum, der ligger ud over udgiftsrammen.
 Stk. 3.  Hvis kommunalbestyrelsen godkender en  

 anskaffelsessum, der ligger ud over den vejledende udgiftsramme, jf. stk. 2,  

 omfatter kommunalbestyrelsens støtte for denne del af anskaffelsessummen  

 såvel statens som kommunens andel af støtten, jf. reglerne herom i § 63 a.
Stk. 4.  Til dækning af statens administrationsudgifter  

 pålægges modtagere af støtte at betale et gebyr på 41/2 promille af den  

 endeligt godkendte anskaffelsessum eksklusive gebyr.« Stk. 2  bliver herefter stk. 5.
 36. I § 66, stk. 1, ændres »§ 58, stk. 3, og § 62  

 g« til: »§§ 62 g og 65, stk. 4,».
 37. § 67, stk. 2-4, ophæves, og i stedet indsættes:
 »Stk. 2.  Kommunalbestyrelsen kan på statens vegne  

 give tilsagn om ydelsesstøtte til opførelse af boliger for unge under  

 uddannelse og andre unge med et særligt behov derfor, hvortil ydes indekslån.
 Stk. 3.  Kommunalbestyrelsen kan ikke give tilsagn til  

 nye ungdomsboliger, hvis den i stk. 9 nævnte opgørelse for det foregående år  

 viser, at antallet af ledige almennyttige lejligheder, ungdomsboliger og  

 boliger, der er opført med støtte efter lov om boliger for ældre og personer  

 med handicap, i alt overstiger 2 pct.
Stk. 4.  Boligministeren fastsætter en vejledende  

 udgiftsramme for anskaffelsessummen for ungdomsboliger.
Statens andel af  

 ydelsesstøtten, jf. § 72, stk. 4, beregnes i forhold til den anskaffelsessum,  

 kommunalbestyrelsen godkender efter byggeriets afslutning.
Der kan ikke ydes  

 statslig ydelsesstøtte til den del af den godkendte anskaffelsessum, der  

 ligger ud over udgiftsrammen.
Stk. 5.  Hvis kommunalbestyrelsen godkender en  

 anskaffelsessum, der ligger ud over den vejledende udgiftsramme, jf. stk. 4,  

 omfatter kommunalbestyrelsens støtte for denne del af anskaffelsessummen  

 såvel statens som kommunens andel af støtten, jf. reglerne herom i §§ 70 og  

 72.« Stk. 5  og 6 bliver herefter stk. 6 og 7.
 38. I § 67, stk. 6, der bliver stk. 7, ændres »stk.  

 5« til: »stk. 6«.
 39. § 67, stk. 7, ophæves, og i stedet indsættes:
 »Stk. 8.  Kommunalbestyrelsens fordeling af støtte  

 til ungdomsboliger skal ske efter tilsvarende retningslinier som anført i §  

 55, stk. 1.
Stk. 9.  Kommunalbestyrelsen skal hvert år foretage en  

 opgørelse af antallet af ledige lejligheder, hvortil der er givet meddelelse  

 om færdigmelding, i almennyttigt byggeri, ungdomsboligbyggeri og byggeri, der  

 er opført med støtte efter lov om boliger for ældre og personer med handicap.  

 Kommunalbestyrelsen skal på baggrund heraf foretage en vurdering af årsagen  

 til ledigheden i ungdomsboligerne og træffe foranstaltninger til at nedbringe  

 denne.« Stk. 8  og 9 bliver herefter stk. 10 og 11.
 40. I § 67, stk. 8, der bliver stk. 10, ændres »stk.  

 1-7« til: »stk. 1-9«.
 41. I § 67, stk. 9, der bliver stk. 11, ændres »stk.  

 2« til: »stk. 2, 3, 5, 8 og 9«.
42. I § 70, stk. 1, ændres »4 pct.« til: »7  

 pct.« 43. I § 70, stk. 3, ændres »boligministeren« til:  

 »kommunalbestyrelsen«.
 44. I § 72, stk. 1, ændres »lån til byggeriet efter §§  

 70 og 71« til: »den støtte, som fremgår af stk. 4 og af §§ 70, 71  

 og 72 b,».
 45. I § 72, stk. 2, ændres »1,250 pct.« til:  

 »1,290 pct.«.
 46. § 72, stk. 4 og 5, affattes således:
 »Stk. 4.  Kommunen godtgør staten 20 pct. af  

 udgifterne til ydelsesstøtten.
Stk. 5.  Halvdelen af kommunens andel af ydelsesstøtten  

 fordeles i hovedstadsområdet mellem kommunerne i dette område efter reglerne  

 om fordeling af boligstøtte i lov om individuel boligstøtte.« 47. I § 72 b, stk. 1, ændres »Statsgaranti« til:  

 »Kommunal garanti«.
 48. § 72 b, stk. 2, ophæves.
 49. Efter § 72 d indsættes som ny paragraf:
» § 72 e.  Støtten til de i § 54 omtalte boliger  

 kan ydes efter tilsvarende regler som anført i dette kapitel.
Staten kan dog  

 inden for en ramme, der optages på de årlige finanslove, yde et tilskud til  

 nedsættelse af anskaffelsessummen eller til kompensation for bygningsejerens  

 eller kommunens udgifter til byggeriet.« 50. I § 73 ændres »§ 56« til: »§ 56, stk. 1,  

 3 og 4«.
 51. I § 73 b, stk. 1, 1. pkt., indsættes efter  

 »kan«: »yde garanti og«, og »og garanti« udgår.
 52. § 73 b, stk. 2, ophæves.
 Stk. 3-13 bliver herefter stk. 2-12.
 53. § 73 b, stk. 5 og 6, der bliver stk. 4 og 5, affattes  

 således:
 »Stk. 4.  Kommunen godtgør staten 20 pct. af  

 udgifterne til ydelsesstøtten.
Stk. 5.  Halvdelen af kommunens andel af ydelsesstøtten  

 fordeles i hovedstadsområdet mellem kommunerne i dette område efter reglerne  

 om fordeling af boligstøtte i lov om individuel boligstøtte.« 54. I § 73 b, stk. 7, der bliver stk. 6, ophæves 2.  

 pkt.
 55. § 73 b, stk. 8, der bliver stk. 7, affattes således:
»Stk. 7.  Kommunal garanti kan ydes for den del af  

 indekslånet, som på tidspunktet for lånets optagelse har pantesikkerhed ud  

 over 80 pct. af ejendommens værdi.
Garantien beregnes efter reglerne i § 72  

 b.« 56. I § 73 b, stk. 9, 11 og 12, der bliver stk. 8,  

 10 og 11, ændres »stk. 10« til: »stk. 9«.
 57. I § 90 indsættes efter stk. 4 som nyt stykke:
» Stk. 5.  Kommunalbestyrelsen indberetter hvert år  

 i december måned til boligministeren det antal almennyttige boliger og  

 ungdomsboliger, kommunalbestyrelsen påtænker at give tilsagn til det følgende  

 år.
Endvidere indberettes det antal almennyttige boliger og ungdomsboliger,  

 kommunalbestyrelsen forventer påbegyndt det følgende år.« Stk. 5  bliver herefter stk. 6.
§ 2 I lov om boliger for ældre og personer med handicap, jf. lovbekendtgørelse  

 nr. 362 af 6. juni 1990, som ændret senest ved lov nr. 206 af 28. april 1993,  

 foretages følgende ændringer:
 1. Overskriften til kapitel 3 affattes således:
 »Statslig og kommunal støtte, finansiering«.
 2. I § 6, stk. 1, ændres », ydelsesstøtte og garanti  

 for lån« til: »og garanti for lån og på statens vegne give tilsagn  

 om ydelsesstøtte«.
 3. I § 6 indsættes som stk. 4-6:
 »Stk. 4 .  Kommunalbestyrelsen kan ikke yde støtte  

 efter stk. 1-3, hvis den i § 21 a, stk. 2, nævnte opgørelse for det  

 foregående år viser, at antallet af ledige ældreboliger samt almennyttige  

 lejligheder og ungdomsboliger, der er opført med støtte efter lov om  

 boligbyggeri, i alt overstiger 2 pct.
Stk. 5.  Boligministeren fastsætter en vejledende  

 udgiftsramme for anskaffelsessummen for ældreboliger.
Statens andel af  

 ydelsesstøtten, jf. § 9, stk. 2, beregnes i forhold til den anskaffelsessum,  

 kommunalbestyrelsen godkender efter byggeriets afslutning.
Der kan ikke ydes  

 statslig ydelsesstøtte til den del af den godkendte anskaffelsessum, der  

 ligger ud over udgiftsrammen.
Stk. 6.  Hvis kommunalbestyrelsen godkender en  

 anskaffelsessum, der ligger ud over den vejledende udgiftsramme, jf. stk. 5,  

 omfatter kommunalbestyrelsens støtte for denne del af anskaffelsessummen  

 såvel statens som kommunens andel af støtten, jf. reglerne herom i §§ 7 og  

 9.« 4. I § 7, stk. 1, ændres to steder »indtil 13  

 pct.« til: »7 pct.« 5. I § 8 indsættes som 2. pkt.:
»For ældreboliger, der tilhører et almennyttigt boligselskab, finder  

 reglerne i kapitel 6 i lov om boligbyggeri tilsvarende anvendelse.« 6. § 9, stk. 1, ophæves, og i stedet indsættes:
 »Støtte efter § 6 kan kun gives, hvis kommunen yder den støtte, som  

 fremgår af stk. 2 samt af § 7, og låntager betaler ydelser på indekslånet i  

 overensstemmelse med reglerne i stk. 4.
 Stk. 2.  Kommunen godtgør staten 20 pct. af udgifterne  

 til ydelsesstøtten.
Stk. 3.  Halvdelen af kommunens andel af ydelsesstøtten  

 fordeles i hovedstadsområdet mellem kommunerne i dette område efter reglerne  

 om fordeling af boligstøtte i lov om individuel boligstøtte.« Stk. 2-5 bliver herefter stk. 4-7.
7. I § 9, stk. 2, der bliver stk. 4 , ændres »2,118  

 pct.« til: »1,978 pct.« 8. I § 16, stk. 1, ændres »indtil 2 pct.« til:  

 »2 pct.« 9. Efter § 16 indsættes som nye paragraffer:
 » § 16 a.  Boligministeren fastsætter hvert  

 finansår et maksimum for den samlede anskaffelsessum, der kan lægges til  

 grund ved beregning af den statslige støtte til opførelse af ældreboliger  

 samt almennyttige boliger og ungdomsboliger efter lov om boligbyggeri.  

 Såfremt kommunalbestyrelserne i det pågældende finansår giver tilsagn om  

 offentlig støtte til samlede anskaffelsessummer, der overstiger det fastsatte  

 maksimum, reduceres statens generelle tilskud til kommunerne i de følgende  

 finansår med beløb, der svarer til de statslige merudgifter til ydelsesstøtte  

 i forhold til de af kommunalbestyrelserne godkendte anskaffelsessummer.
§ 16 b.  Støtten til de i § 54 i lov om boligbyggeri  

 omtalte boliger kan ydes efter tilsvarende regler som anført i dette kapitel.  

 Staten kan dog inden for en ramme, der optages på de årlige finanslove, yde  

 et tilskud til nedsættelse af anskaffelsessummen eller til kompensation for  

 bygningsejerens eller kommunens udgifter til byggeriet.« 10. I § 21, stk. 1, ophæves 2. pkt.
 11. Efter § 21 indsættes:
»§ 21 a.  Kommunalbestyrelsens fordeling af  

 støtte til ældreboliger skal ske på baggrund af en samlet vurdering af  

 situationen på det lokale boligmarked og behovet for nyt støttet boligbyggeri  

 i kommunen.
Fordelingen skal ske under hensyntagen til udlejningssituationen  

 i det område, hvor byggeriet agtes gennemført, herunder til boligbehovet  

 inden for områder, hvor der sker nedlæggelse af lejligheder i forbindelse med  

 byfornyelses- eller kondemneringsvirksomhed eller gennemførelse af gade- og  

 vejanlæg og andre offentlige anlæg.
 Stk. 2.  Kommunalbestyrelsen skal hvert år foretage en  

 opgørelse af antallet af ledige lejligheder, hvortil der er givet meddelelse  

 om færdigmelding, i ældreboligbyggeri samt i almennyttigt byggeri og  

 ungdomsboligbyggeri, der er opført med støtte efter lov om boligbyggeri.  

 Kommunalbestyrelsen skal på baggrund heraf foretage en vurdering af årsagen  

 til ledigheden i ældreboligerne og træffe foranstaltninger til at nedbringe  

 denne.
 Stk. 3.  Boligministeren kan fastsætte nærmere regler om  

 de i stk. 1 og 2 nævnte forhold.
§ 21 b.  Til dækning af statens  

 administrationsudgifter pålægges modtagere af støtte at betale et gebyr på 2  

 promille af den endeligt godkendte anskaffelsessum eksklusive gebyr.
Til  

 dækning af kommunens udgifter ved støttesagsbehandlingen kan kommunen pålægge  

 modtagere af støtte at betale et gebyr.« 12. § 29, stk. 3, affattes således:
» Stk. 3.  Kommunalbestyrelsen indberetter hvert år  

 i december måned til boligministeren det antal ældreboliger,  

 kommunalbestyrelsen påtænker at give tilsagn til det følgende år.
Endvidere  

 indberettes det antal ældreboliger, kommunalbestyrelsen forventer påbegyndt  

 det følgende år.« § 3 I realkreditloven, jf. lovbekendtgørelse nr. 45 af 4. februar 1993, som  

 ændret senest ved lov nr. 255 af 6. maj 1993, foretages følgende ændringer:
1. I § 30, stk. 2, 1. pkt., ændres »§ 62 a« til:  

 »kapitel 8 og § 62 a« og »94 pct.« til: »91  

 pct.« 2. I § 31, stk. 2, 1. pkt., og stk. 3, 1. pkt.,  

 ændres »96 pct.« til: »93 pct.« 3. I § 31, stk. 5, 2. pkt., ændres »staten« til:  

 »kommunalbestyrelsen«.
4. I § 32, stk. 2, 1. pkt., stk. 3, 1. pkt., og stk. 4,  

 1. pkt., ændres »85 pct.« til: »91 pct.« § 4 Stk. 1.  Loven træder i kraft den 1. januar 1994.
 Stk. 2.  De hidtil gældende regler i lov om  

 boligbyggeri, lov om boliger for ældre og personer med handicap og  

 realkreditloven finder dog fortsat anvendelse for byggeri, hvortil der er  

 givet tilsagn om støtte inden den 1. januar 1994.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
