Klage over utilstrækkelig behandling af HIV-infektion under indlæggelse på psykiatrisk afdeling Nævnet fandt grundlag for at kritisere overlægen for behandlingen af patienten.
 Nævnet har herved lagt vægt på, at overlægen løbende konstaterede, at der fortsat manglede journaloplysninger fra infektionsmedicinsk afdeling, men at han ikke reagerede på dette.
 Nævnet lagde endvidere vægt på, at behandling mod HIV-smitte burde foregå som ordineret af infektionsmedicinsk afdeling, og at den aktuelle, psykiske lidelse ikke skulle hindre, at der blev fulgt op på den antivirale behandling.
