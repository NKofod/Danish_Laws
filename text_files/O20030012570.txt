Resumé  



  

 Finansministeriet afslog en journalists ønske om aktindsigt i  

 finansministerens  

 kalender med den begrundelse at kalenderen var et internt arbejdsdokument der  

 ikke indeholdt oplysninger der skulle ekstraheres efter offentlighedslovens §  

 11.  

  

 Journalisten klagede til ombudsmanden der udtalte at kalenderen utvivlsomt  

 var  

 omfattet af offentlighedslovens regler.
Ombudsmanden var enig med ministeriet  

 i at kalenderen var et internt arbejdsdokument.
Ministeriets vurdering af om  

 kalenderen indeholdt ekstraheringspligtige oplysninger, byggede dog efter  

 ombudsmandens mening på en urigtig retsopfattelse af offentlighedslovens §  

 11.  

 Ombudsmanden redegjorde for sin opfattelse af bestemmelsen og henstillede at  

 Finansministeriet vurderede sagen på ny under hensyntagen hertil.  

  

 Finansministeriet genoptog sagen og meddelte journalisten aktindsigt i  

 oplysningerne i kalenderen, idet enkelte oplysninger dog blev undtaget.  

 (J.nr.  

 2002-3547-801).
Aktindsigt i finansministerens kalender En journalist, A, klagede til  

 mig over at Finansministeriet havde afslået en anmodning om aktindsigt i  

 finansministerens kalender.
 Det fremgik af sagens akter  

 at A den 4. oktober 2002 søgte om aktindsigt i finansminister Thor Pedersens  

 kalender for perioden fra Thor Pedersens tiltræden til nu.  

 Finansministeriet  

 besvarede den 17. oktober 2002 ansøgningen således:
 Finansministeriet har valgt  

 at behandle din anmodning efter reglerne i offentlighedsloven.
 Efter offentlighedslovens § 7  

 omfatter retten til aktindsigt ikke en myndigheds interne arbejdsdokumenter.  

 Finansministerens kalender har ikke været tilgængelig for andre end  

 ministeren  

 og visse ansatte i Finansministeriet og er således intern i  

 offentlighedslovens  

 forstand.
Efter offentlighedslovens §  

 11, stk. 1, skal der  uanset bestemmelsen i offentlighedslovens § 7  

   

 meddeles aktindsigt i oplysninger i interne arbejdsdokumenter, hvis der er  

 tale  

 om oplysninger om faktiske omstændigheder, der er af væsentlig betydning for  

 sagsforholdet.
Efter Finansministeriets opfattelse indeholder  

 Finansministerens kalender ikke sådanne oplysninger, idet oplysningerne i  

 kalenderen er rent praktiske oplysninger.
Finansministeriet har  

 overvejet, hvorvidt der er grundlag for at meddele aktindsigt i videre  

 omfang, end  

 det følger af offentlighedslovens bestemmelser (meroffentlighed), jf.  

 offentlighedslovens  

 § 4, stk. 1, 2. pkt., men har på baggrund af de foreliggende oplysninger ikke  

 fundet grundlag herfor. A bad i brev af 17. oktober  

 2002 Finansministeriet om at overveje afslaget på ny.
A anførte i brevet at  

 det af Justitsministeriets vejledning til forvaltningsloven følger at  

 myndighederne  

 især over for pressen skal være særligt imødekommende med hensyn til at  

 meddele  

 meroffentlighed.
A mente videre ikke at der kunne skelnes mellem praktiske og  

 faktiske oplysninger, idet A anførte: En praktisk oplysning i  

 ministerkalenderen er i høj grad også en faktisk oplysning. I brev af 29. oktober 2002  

 fastholdt Finansministeriet sit afslag på aktindsigt i kalenderen.  

 Ministeriet  

 henviste til begrundelsen i sin afgørelse af 17. oktober 2002 og føjede  

 hertil  

 følgende:
Det kan yderligere  

 præciseres, at vi blandt andet på baggrund af oplysningernes interne,  

 planlægningsmæssige  

 karakter, ikke har fundet grundlag for at meddele aktindsigt i videre omfang,  

 end det følger af offentlighedsloven. A klagede i brev af 31.  

 oktober 2002 til mig over Finansministeriets afslag på at meddele ham  

 aktindsigt  

 i kalenderen.
I anledning af A's klage modtog jeg den 9. december 2002 en  

 udtalelse  

 fra Finansministeriet, og jeg afholdt den 8. januar 2003 et møde med  

 repræsentanter  

 for Finansministeriet om sagen.
Finansministeriet anførte bl.a. følgende i  

 sin  

 udtalelse:
Det anføres indledningsvis i  

 afgørelsen, at Finansministeriet har valgt at behandle anmodningen efter  

 reglerne i offentlighedsloven.
Baggrunden herfor er, at Finansministeriet har  

 overvejet og finder det tvivlsomt, om finansministerens kalender er omfattet  

 af  

 offentlighedsloven, eller om der er tale om et personligt  

 planlægningsredskab,  

 der ikke er omfattet af offentlighedsloven.
Ministeriet har dog fundet, at  

 det  

 i den konkrete sag harmonerede bedre med det offentlighedsprincip, som  

 offentlighedsloven  

 bygger på, at sagen blev behandlet efter reglerne i offentlighedsloven.
Anses ministerens kalender  

 for omfattet af offentlighedsloven, vil den være omfattet af  

 offentlighedslovens  

 § 7, idet der er tale om et internt arbejdsdokument.
Ministerens kalender er  

 oprettet i Finansministeriet, og kalenderen er kun tilgængelig for ministeren  

 selv samt medarbejderne i ledelsessekretariatet og eventuelt andre  

 medarbejdere  

 i Finansministeriets Departement.
 Der er derfor ikke pligt til  

 at give aktindsigt i kalenderen som helhed, men pligt til at give aktindsigt  

 i  

 kalenderens oplysninger, i det omfang der er tale om oplysninger om faktiske  

 omstændigheder, der er af væsentlig betydning for sagsforholdet, jf.  

 offentlighedslovens  

 § 11.
 Det er Finansministeriets  

 opfattelse, at de ønskede oplysninger i kalenderen ikke er oplysninger om  

 faktiske omstændigheder, der er af væsentlig betydning for sagsforholdet.  

 Kalenderen er et praktisk arbejdsredskab for finansministeren samt  

 medarbejderne  

 i Ledelsessekretariatet med henblik på planlægning og tilrettelæggelse af  

 finansministerens fremtidige mødedeltagelse mv.
Oplysningerne i kalenderen  

 har således ingen betydning for kalenderens sagsforhold  at føre  

 kalender til  

 brug for planlægning af finansministerens arbejdsdag  efter det  

 tidspunkt,  

 hvor aftalen afvikles eller skulle have været afviklet.
Efter dette tidspunkt  

 er oplysningen betydningsløs for planlægning af finansministerens arbejdsdag.
Finansministeriet har i  

 afgørelsen endvidere overvejet, hvorvidt der er grundlag for at meddele  

 aktindsigt i videre omfang, end det følger af offentlighedslovens  

 bestemmelser.  

 Disse overvejelser er præciseret i ministeriets afgørelse af 29. oktober  

 2002,  

 hvor afgørelsen af 17. oktober 2002 i øvrigt blev fastholdt med den deri  

 anførte begrundelse.
Det kan yderligere præciseres, at det efter en konkret  

 vurdering er ministeriets opfattelse, at der på baggrund [af] de hensyn der  

 ligger bag offentlighedslovens § 7, ikke er grundlag for at meddele  

 aktindsigt  

 i videre omfang, end det følger af offentlighedsloven. På mødet den 8. januar 2003  

 drøftedes bl.a. betydningen af at de oplysninger der er anført i en kalender,  

 ikke er pålidelige idet en kalender ikke ajourføres f.eks. i forbindelse med  

 aflysning af møder mv.
 Den 27. januar 2003 sendte  

 jeg A en kopi af ministeriets udtalelse og en notits vedrørende mødet den 8.  

 januar 2003 med henblik på at A kunne fremkomme med sine eventuelle  

 bemærkninger hertil.
 I brev af 21. februar 2003  

 meddelte A mig bl.a. at A fastholdt sin opfattelse af at indholdet af  

 kalenderen  

 er af væsentlig betydning for sagsforholdet.
Ombudsmandens udtalelse Til brug for min behandling af sagen har jeg modtaget en papirkopi af  

 finansministerens kalender.
Kalenderen er ført elektronisk og indeholder  

 forskellige oplysninger, først og fremmest om hvilke møder, herunder rejser,  

 der har været planlagt, og hvilke aftaler ministeren havde i forskellige  

 sammenhænge de enkelte dage.
Også praktiske oplysninger og oplysninger af  

 mere privat karakter er noteret i kalenderen.
1. Er kalenderen omfattet af reglerne i offentlighedsloven? Finansministeriet har under sagens behandling udtrykt tvivl om hvorvidt  

 finansministerens kalender er omfattet af offentlighedsloven, men har  

 valgt at behandle anmodningen efter reglerne i  

 offentlighedsloven.
 Offentlighedsloven gælder for al virksomhed der udøves af den  

 offentlige forvaltning, jf. offentlighedslovens § 1, stk. 1. Det er  

 endvidere en betingelse for at et dokument er omfattet af adgangen til  

 aktindsigt efter offentlighedsloven, at dokumentet er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed, jf. offentlighedslovens § 4, stk. 1,  

 1. pkt.
 Den virksomhed som finansministeren udøver i sin egenskab af chef for  

 Finansministeriet, er omfattet af begrebet offentlig forvaltning  

 i offentlighedslovens forstand.
Jeg har forstået det således at ministerens kalender føres af  

 ministersekretærerne, fordeles til ledelsessekretariatet og indgår i det  

 daglige arbejde i Finansministeriet.
Kalenderen er derfor oprettet som led i  

 administrativ sagsbehandling i ministeriet.
Efter min opfattelse er det derfor utvivlsomt at Finansministeriet var  

 forpligtet til at behandle Deres anmodning om aktindsigt efter reglerne i  

 offentlighedsloven.
Jeg har gjort Finansministeriet bekendt med min  

 opfattelse, men foretager mig ikke videre vedrørende dette spørgsmål idet  

 ministeriet rent faktisk foretog vurderingen af Deres aktindsigtsanmodning  

 efter offentlighedsloven.
2. Kan kalenderen undtages fra retten til aktindsigt? 2.1.  

  

 Finansministeriet har som begrundelse for sit afslag henvist  

 til at kalenderen er et internt arbejdsdokument der ikke indeholder  

 oplysninger om faktiske omstændigheder af væsentlig betydning for  

 sagsforholdet.  

 Finansministeriet har endvidere afvist at meddele aktindsigt efter reglerne  

 om meroffentlighed.
Anmodningen om aktindsigt er således bedømt efter  

 offentlighedslovens  

 § 4, stk. 1, 2. pkt., § 7, nr. 1, og § 11, stk. 1.
 Bestemmelserne har følgende  

 indhold:
 § 4.
En forvaltningsmyndighed kan  

 give aktindsigt i videre omfang, medmindre andet følger af regler om  

 tavshedspligt m.v. § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af  

 en myndighed til eget brug, § 11.  

  

 Oplysninger i dokumenter, der er omfattet af § 7 og § 10,  

 nr. 1-4, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler. 2.2.  

  

 Ved min vurdering af sagen må jeg lægge til grund at det kun  

 er personer ansat i Finansministeriets departement der har adgang til  

 kalenderen.
 Det kan derfor ikke give mig  

 anledning til bemærkninger at Finansministeriet fandt at kalenderen er et  

 internt arbejdsdokument og således som udgangspunkt kan undtages fra  

 aktindsigt efter offentlighedslovens § 7, nr. 1.
 2.3.  

  

 Selv om kalenderen må betegnes som et internt arbejdsdokument,  

 skal der efter offentlighedslovens § 11 alligevel gives aktindsigt i  

 overensstemmelse med offentlighedslovens almindelige regler i det omfang  

 kalenderen indeholder oplysninger om faktiske omstændigheder af væsentlig  

 betydning  

 for sagsforholdet (ekstraheringspligt).
 Hvilke oplysninger der i  

 offentlighedslovens forstand må betragtes som oplysninger om faktiske  

 omstændigheder, kan i visse tilfælde give anledning til tvivl.
Som nævnt indeholder  

 kalenderen først og fremmest oplysninger om ministerens planlagte møder,  

 rejser  

 og andre aftaler.
Disse oplysninger  som Finansministeriet betegner som  

 praktiske oplysninger  er efter min opfattelse oplysninger om faktiske  

 omstændigheder i offentlighedslovens forstand.
Oplysningerne mister ikke  

 deres  

 karakter ved at den planlagte aktivitet senere bliver ændret eller helt  

 aflyst.
Det forhold at oplysningerne  

 i en kalender ikke altid ajourføres og således kan vise sig at være  

 upålidelige, ændrer heller ikke ved oplysningens karakter.
Er der behov  

 herfor, må Finansministeriet ved udleveringen af oplysningerne gøre  

 modtageren  

 bekendt med at kalenderen ikke ajourføres, og at de noterede aktiviteter m.v.  

 ikke nødvendigvis har fundet sted.
 For så vidt angår  

 sagsforholdet, har jeg forstået Finansministeriet således at det er  

 ministeriets opfattelse at sagsforholdet i den konkrete sag er at føre  

 ministerens kalender som et fremadrettet planlægningsredskab, og at  

 oplysningerne i kalenderen mister deres betydning når tidspunktet for den  

 pågældende notering er passeret.
Jeg er enig i at der kan være  

 forskel på en oplysnings væsentlighed afhængig af tidspunktet for ansøgningen  

 om aktindsigt.
Det er imidlertid min opfattelse at dette synspunkt ikke er  

 relevant i forhold til nærværende sag, idet jeg må lægge til grund at  

 kalenderen også er egnet til at blive brugt bagudrettet som et hjælpemiddel  

 til at huske og i visse tilfælde at dokumentere at en given aktivitet har  

 fundet sted  for eksempel hvornår en tjenesterejse begyndte og endte,  

 og  

 hvornår et møde blev afholdt mv. Sagsforholdet i den konkrete  

 situation er  

 derfor førelsen af ministerens kalender, både som fremadrettet og som  

 bagudrettet redskab, og jeg er derfor ikke enig med Finansministeriet i at  

 oplysningerne mister deres betydning for sagsforholdet alene med den  

 begrundelse  

 at tidspunktet for den pågældende notering passeres.
2.4.  

  

 Under henvisning til ovennævnte er det derfor min opfattelse  

 at Finansministeriets begrundelse for at give afslag på aktindsigt bygger på  

 en urigtig retsopfattelse vedrørende forståelsen af offentlighedslovens § 11  

 om ekstraheringspligt.
Jeg har gjort Finansministeriet bekendt med min  

 opfattelse  

 og henstillet at ministeriet i lyset heraf genoptager behandlingen af sagen  

 og på ny vurderer i hvilket omfang der kan gives Dem aktindsigt i  

 finansministerens  

 kalender. Den 22. august 2002 underrettede  

 Finansministeriet mig om at ministeriet efter at have genoptaget sagen havde  

 meddelt A aktindsigt i oplysningerne i kalenderen, idet ministeriet dog havde  

 undtaget enkelte oplysninger.
