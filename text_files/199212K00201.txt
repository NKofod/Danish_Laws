Nr LSF 201 Forslag til Lov om ændring af lov om folkeskolen (Hjemmel til at yde hel  

 eller delvis friplads til skolefritidsordninger samt udskydelse af  

 redegørelse om styrelsen af kommunernes skolevæsen) Fremsat af undervisningsministeren (Ole Vig Jensen) den 24. februar 1993 Vedtaget ved tredjebehandling den 1. juni 1993 Lov nr. 354 af 09/06/1993 § 1 I lov om folkeskolen, jf. lovbekendtgørelse nr. 669 af 29. juli 1992,  

 foretages følgende ændring:
 I § 42, stk. 2, indsættes efter 3. pkt. som nye punktummer:
»Der kan ydes hel eller delvis friplads under hensyn til forældrenes  

 økonomiske forhold efter samme opgørelse af indtægtsgrundlag som ved ophold i  

 dagtilbud for børn og unge.
Der kan tillige ydes hel eller delvis friplads,  

 hvor sociale eller pædagogiske forhold gør sig gældende.« § 2 I lov nr. 348 af 24. maj 1989 om ændring af lov om folkeskolen.  

 (Forenkling af styrelsesregler m.v.) affattes § 2, stk. 4, således:
» Stk. 4. I folketingsåret 1993-94 fremsætter  

 undervisningsministeren en redegørelse om styrelsen af kommunernes skolevæsen  

 med henblik på en eventuel revision af lovens bestemmelser herom.« § 3 Loven træder i kraft dagen efter bekendtgørelsen i Lovtidende. § 1 har dog  

 virkning fra den 1. januar 1993.
Oprindeligt fremsat forslag § 1 I lov om folkeskolen, jf. lovbekendtgørelse nr. 669 af 29. juli 1992,  

 foretages følgende ændring:
 I § 42, stk. 2, indsættes efter 3. pkt. : »Der kan ydes  

 hel eller delvis friplads under hensyn til forældrenes økonomiske forhold,  

 eller hvor sociale eller pædagogiske forhold gør sig gældende.«.
§ 2 I lov nr. 348 af 24. maj 1989 om ændring af lov om folkeskolen affattes  

§ 2, stk. 4, således:
 » Stk. 4. I folketingsåret 1993-94 fremsætter  

 undervisningsministeren en redegørelse om styrelsen af kommunernes skolevæsen  

 med henblik på en eventuel revision af lovens bestemmelser herom.«.
§ 3 Loven træder i kraft dagen efter bekendtgørelse i Lovtidende. § 1 har dog  

 virkning fra 1. januar 1993.
Bemærkninger til lovforslaget Almindelige bemærkninger I medfør af folkeskoleloven kan kommunerne oprette skolefritidsordninger  

 som en del af virksomheden på de enkelte skoler.
Loven fastsætter, at  

 kommunerne skal opkræve betaling af forældre til børn, der er optaget i en  

 skolefritidsordning.
For kommunal pasningstilbud i henhold til den sociale  

 bistandslov er der hjemmel til at yde hel eller delvis friplads til børn  

 optaget i disse ordninger.
En tilsvarende hjemmel blev fejlagtigt ikke  

 medtaget, da der inden for rammerne af folkeskoleloven blev skabt mulighed  

 for oprettelse af skolefritidsordninger.
En række kommuner har allerede ydet hel eller delvis friplads også til  

 børn optaget i skolefritidsordninger ud fra den rimelige betragtning, at der  

 hermed var parallelitet mellem de kommunale skolefritidsordninger og de  

 øvrige kommunale pasningstilbud for børn og unge inden for bistandslovens  

 rammer.
Det foreslås derfor, at en hjemmel for kommunerne til at yde hel  

 eller delvis friplads træder i kraft den 1. januar 1993.
Ved lov nr. 348 af 24. maj 1989 blev det i overgangsbestemmelserne, § 2,  

 stk. 4, fastsat, at undervisnings- og forskningsministeren i folketingsåret  

 1992-93 fremsætter en redegørelse om styrelsen af kommunernes skolevæsen med  

 henblik på en eventuel revision af lovens bestemmelser herom.
Reglerne om  

 styrelsen af kommunernes skolevæsen er efter vedtagelsen af lov nr. 348 af  

 24. maj 1989 blevet justeret ved lov nr. 435 af 13. juni 1990. Yderligere  

 forslag til justeringer af folkeskolens styrelsesregler forventes indeholdt i  

 det kommende forslag til ny folkeskolelov.
Med henblik på fremsættelse af en grundig redegørelse om styrelsen af  

 kommunernes skolevæsen har Undervisningsministeriet taget initiativ til  

 iværksættelse af en landsdækkende undersøgelse.
Resultatet af denne  

 undersøgelse kan forventes i løbet af efteråret 1993.
Administrative og økonomiske konsekvenser Lovforslaget har ingen økonomiske konsekvenser.
På baggrund af  

 Undervisningsministeriets vejledning af 8. januar 1988 om  

 skolefritidsordninger har en række kommuner indført hel eller delvis  

 fripladsordning til børn i skolefritidsordninger svarende til  

 fripladsordningen inden for de øvrige kommunale dagpasningstilbud.  

 Lovforslaget tilsigter alene at tilvejebringe den fornødne hjemmel hertil for  

 kommunerne.
Bemærkninger til de enkelte bestemmelser Til § 1 Lovforslaget indebærer, at kommunerne under samme betingelser som gældende  

 for børn, der er optaget i pasningstilbud inden for bistandslovens rammer,  

 kan yde hel eller delvis friplads for børn optaget i en skolefritidsordning.
Til § 2 For at kunne give Folketinget en dækkende redegørelse om styrelsen at  

 kommunernes skolevæsen foreslås det, at redegørelsen afventer resultaterne af  

 den af Undervisningsministeriet netop iværksatte undersøgelse, således at  

 fremsættelsen af redegørelsen udskydes til folketingsåret 1993-94.
Til § 3 Forslaget om, at § 1 skal have virkning fra 1. januar 1993, har til formål  

 at sikre, at kommuner, der allerede men uden tilstrækkelig hjemmel har  

 indført hel ellere delvis fripladsordning til børn optaget i en  

 skolefritidsordning, så hurtigt som muligt kan få den fornødne hjemmel  

 hertil.
Efter 2. behandling den 27. maj 1993 § 1 I lov om folkeskolen, jf. lovbekendtgørelse nr. 669 af 29. juli 1992,  

 foretages følgende ændring:
 I § 42, stk. 2, indsættes efter 3. pkt. som nye punktummer:
»Der kan ydes hel eller delvis friplads under hensyn til forældrenes  

 økonomiske forhold efter samme opgørelse af indtægtsgrundlag som ved ophold i  

 dagtilbud for børn og unge.
Der kan tillige ydes hel eller delvis friplads,  

 hvor sociale eller pædagogiske forhold gør sig gældende.« § 2 I lov nr. 348 af 24. maj 1989 om ændring af lov om folkeskolen.  

 (Forenkling af styrelsesregler m.v.) affattes § 2, stk. 4, således:
» Stk. 4. I folketingsåret 1993-94 fremsætter  

 undervisningsministeren en redegørelse om styrelsen af kommunernes skolevæsen  

 med henblik på en eventuel revision af lovens bestemmelser herom.« § 3 Loven træder i kraft dagen efter bekendtgørelsen i Lovtidende. § 1 har dog  

 virkning fra den 1. januar 1993.
