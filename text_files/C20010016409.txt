Cirkulære om retningslinier for  

 opkrævning af afgift  

 ved mellemdeponering af affald samt om tilbagebetaling  

 af afgift efter lov om afgift af affald og råstoffer1) (Told- og Skatteregionerne) 1. Baggrund Efter § 9 i lov om afgift af affald og råstoffer (senest  

 Skatteministeriets lovbekendtgørelse nr. 570 af 3. august 1998 med  

 senere ændringer) skal der betales afgift af affald, der  

 tilføres en registreringspligtig virksomhed.
 Ved registreringspligtig virksomhed forstås efter samme lovs  

 § 11 bl.a. virksomheder og anlæg, der til deponering eller  

 forbrænding modtager affald, der er omfattet af kommunalbestyrelsens  

 anvisningspligt eller en kommunal indsamlingsordning.
Pr. 1. januar 1997 er der indført krav om anvisning af  

 forbrændingsegnet affald til forbrænding.
Der savnes imidlertid  

 forbrændingskapacitet på forbrændingsanlæggene i  

 dag.
Kommunalbestyrelsen kan anvise forbrændingsegnet affald (dog ikke  

 dagrenovation) til midlertidig oplagring med henblik på senere  

 forbrænding i op til et år.
Miljøstyrelsen kan dispensere  

 for denne frist, hvis der opstår midlertidige kapacitetsproblemer  

 på forbrændingsanlæggene.
På grund af den manglende  

 forbrændingskapacitet er der de senere år givet dispensationer i  

 op til 10 år.
Der sker derfor midlertidig oplagring (mellemdeponering)  

 af det forbrændingsegnede affald.
2. Retningslinier for opkrævning af afgift ved  

 mellemdeponering Ved midlertidig oplagring af denne type affald afregnes affaldsafgiften  

 efter den afgiftssats, som gælder ved tilførsel af affald til  

 forbrænding, jf. affaldsafgiftslovens § 10, stk. 1.
 Den afgiftssats, der skal anvendes, er den sats, der gælder på  

 tidspunktet for tilførslen til mellemdeponiet, og  

 angivelsen/afregningen til Told Skat skal ske i den afgiftsperiode, hvor  

 affaldet er tilført mellemdeponiet.
 Ved fraførsel af affaldet fra mellemdeponiet opnås fradrag  

 efter de almindelige regler i affaldsafgiftslovens § 12. Ved  

 tilførsel til forbrændingsanlæg skal der svares afgift  

 efter den sats, som gælder ved tilførsel af affald til  

 forbrænding, jf. § 10, stk. 1. På den måde  

 friholdes ejeren af mellemdeponiet for risikoen ved en afgiftsstigning.
Det er en betingelse for anvendelse af ovennævnte retningslinier, at  

 det affald, som er midlertidigt oplagret holdes fysisk adskilt fra andet  

 affald, og at oplagringsvirksomheden fører et særskilt regnskab  

 for det mellemdeponerede affald.
Ved fysisk adskillelse forstås  

 geografisk adskillelse mellem permanent deponeret affald og mellemdeponeret  

 affald.
Hvis dette ikke er muligt, kræves fysisk adskillelse i form af  

 indhegning og særskilt tilkørsel.
For affald, der er afleveret til mellemdeponering inden 1. januar 2001,  

 skal der afregnes lav forbrændingssats, hvis det anlæg affaldet  

 til sin tid skal forbrændes på i henhold til dispensation om  

 midlertidig oplagring, er et anlæg, hvor affaldet afleveres til  

 forbrænding til elproduktion eller til samproduktion af elektricitet og  

 varme efter 10-pct.-reglen.
I andre tilfælde afregnes affaldsafgiften  

 efter den afgiftssats, som gælder for tilførsel af affald til  

 anden forbrænding.
Det er endvidere en betingelse, at affaldet til sin tid afleveres til  

 forbrænding som forudsat.
Hvis affaldet deponeres endeligt, eller  

 forbrændes på et anlæg, hvor afregningen af affaldsafgiften  

 sker efter en anden sats end den, der er betalt ved tilførslen til  

 mellemdeponiet (eksempelvis høj forbrændingssats i stedet for  

 lav forbrændingssats), skal der ske en efterregulering af afgiften.
 Tilføres affaldet direkte til et forbrændingsanlæg  

 svares afgift efter den sats, som gælder ved tilførsel af affald  

 til forbrænding, jf. § 10, stk. 1.
3. Tilbagebetaling Virksomheder, som ikke har afregnet afgiften som beskrevet oven for, og  

 som følge heraf har indbetalt for meget i afgift, kan få  

 afgiftsforskellen tilbagebetalt.
 Tilbagebetalingskravet forældes efter lov om forældelse af  

 visse fordringer (1908-loven).
Det er en betingelse for tilbagebetaling, at virksomheden foreviser  

 dokumentation for, eller på anden måde sandsynliggør, at  

 virksomheden ikke har væltet afgiften over på andre.
Endvidere  

 skal reglerne for adskillelse være opfyldt.
 Tilbagebetalingskrav forrentes efter de almindelige regler om forrentning,  

 jf. cirkulære nr. 157 af 14. oktober 1987 om forrentning af visse  

 tilbagebetalingsbeløb.
4. Efteropkrævning Virksomheder, der ikke har afregnet afgiften som beskrevet oven for, og  

 som følge heraf har indbetalt for lidt i afgift eller ikke har  

 indbetalt afgift, skal angive og indbetale afgiften i førstkommende  

 afgiftsperiode.
5. Ikrafttræden Cirkulæret træder i kraft den 25. september 2001.
Told- og Skattestyrelsen, den 12. september  

 2001 Ole Kjær /Per Hvas 1)   I Told- og  

 Skattestyrelsens egen interne nummerrække har cirkulæret nr.  

 2001-31.
