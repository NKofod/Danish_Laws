 Kontrollen gennemføres ved uanmeldte besøg og omfatter:
1. Dokumentation Virksomhedens dokumenter vedrørende nettovægtkontrol for e-mærkede  

 pakninger gennemgås for at godtgøre, at såvel kontrollen som de korrektioner  

 og tilpasninger, der har vist sig nødvendige, er gennemført i  

 overensstemmelse med den godkendte kontrolmetode.
2. Pakkemetode Virksomhedens oplysninger om pakkemetode sammenlignes med de faktiske  

 forhold.
Om nødvendigt korrigeres, og korrektioners betydning for  

 overholdelse af bestemmelserne vurderes.
3. Mærkning Det konstateres, om nettovægtsangivelsen er påført med typer af  

 tilstrækkelig størrelse, at påfyldningsvirksomheden kan identificeres, og at  

 e-mærket er mindst 3 mm i højden og korrekt udformet.
B.
Kontrol ved referencemetoden 1. Kontrolmetode a.
Ikke destruktiv kontrol Ved ikke destruktiv kontrol udføres kontrolvejninger som bruttovejninger.
Denne kontrolmetode kan umiddelbart anvendes, når taravægten er  

 tilstrækkelig ensartet.
Dette anses for at være tilfældet, når s-værdien for  

 6 taravægte er mindre en 1/10 af den tilladte negative tolerance (bilag A).
 Såfremt s-værdien for taravægtene er større end 1/10 af den tilladte  

 negative tolerance, kan metoden anvendes, når den tilstræbte nettovægt kan  

 anses for tilstrækkelig kompenserende for den varierende taravægt.
b.
Destruktiv kontrol Destruktiv kontrol anvendes kun, når anden metode ikke kan anvendes.
2. Prøveudtagning Prøver til kontrolvejninger af såvel emballage som færdigpakninger udtages  

 på de respektive lagre (bilag B).
 Undtagelsesvis kan prøveudtagning finde sted på pakkelinien, men skal da  

 udstrækkes til mindst 1/2 times varighed.
3. Bestemmelse af gennemsnitsnettovægt De til bestemmelse af gennemsnitsnettovægten udtagne prøver (bilag C)  

 kontrolvejes.
Såfremt gennemsnitsnettovægten er mindre end den deklarerede  

 nettovægt, foretages den endelige afgørelse i henhold til godkendelses- og  

 kassationskriterierne (bilag C).
4. Øvrige krav til nettovægt Eventuelt resterende prøver (bilag B) kontrolvejes.
Det totale antal  

 vejningsresultater sammenlignes med godkendelses- og kassationstal (bilag B)  

 for endeligt resultat af referencetesten.
C.
Afgørelse Såfremt referencetestens krav til et parti ikke er overholdt,  

 tilbageholdes partiet (stopseddel - Stopskilt).
