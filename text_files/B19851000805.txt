 I medfør af § 9 i lov nr. 127 af 31. marts 1985 om begrænsning i  

 stigninger i avancer og priser fastsættes herved med virkning fra den 12.  

 april 1985 følgende bestemmelser gældende for trælasthandlere:
§1 De omkostningsstigninger, som virksomhederne i henhold til lovens § 1 har  

 adgang til at indregne i bruttoavancen, kan fordeles disproportionalt på det  

 samlede varesortiment under forudsætning af, at der i den enkelte virksomhed  

 ikke som følge heraf sker nogen forøgelse af den samlede bruttoavance.
§2 For brædder, planker og tømmer af nåletræ tillades det virksomhederne at  

 basere prisfastsættelsen på en gennemsnitsberegning af kostprisen  

 (indkøbspris med tillæg af sædvanlige hjemtagelsesomkostninger) inden for  

 hver af de nævnte varekategorier.
Den beregnede kostpris må dog højst  

 ansættes til et efter partiernes mængdeandel vejet gennemsnit af kostprisen  

 for varepartier, der er på lager, og varepartier, hvorom der er sluttet  

 bindende leveringskontrakter til fast pris.
§3 Virksomhederne skal kunne dokumentere grundlaget for deres beregninger  

 efter ovenstående regler, jfr. i øvrigt lovens § 8.
 Monopoltilsynet, den 11. april 1985.
