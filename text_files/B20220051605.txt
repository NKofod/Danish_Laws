Bekendtgørelse om erhvervsuddannelsen til autolakerer I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 1868 af 28. september 2021, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 1900 af 4. oktober 2021, og efter bestemmelse fra, samråd med og inddragelse af Malerfagets Faglige Fællesudvalg fastsættes efter bemyndigelse i henhold til § 1, nr. 12 og 13, i bekendtgørelse nr. 81 af 20. januar 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Erhvervsuddannelsen til autolakerer har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder:
 1) Planlægning, beskrivelse og udførelse af autolakererarbejde under hensyn til naturfaglige, teknologiske, materiale-, kvalitets- og produktivitetsmæssige forhold.
 2) Samarbejde og kommunikation med kunder, leverandører og andre faggrupper.
 3) Sikring af personlig trivsel, sundhed og sikkerhed, arbejdspladsens arbejdsmiljø samt det nære, det omliggende og det globale miljø.
 4) Branchens faglige udvikling, forskellige karrierebaner, muligheder for deltagelse i efter- og videreuddannelse samt vilkår for at etablere egen virksomhed.
 5) Den danske model i rammerne af de sociale og politiske beslutninger, der påvirker den aktuelle samfunds- og arbejdsmarkedsudvikling.
 Stk. 2. Uddannelsen afsluttes med specialet autolakerer, niveau 4 i den danske kvalifikationsramme for livslang læring.
Stk. 3. Uddannelsen kan gennemføres som eux-forløb.
Uddannelsen tilrettelagt som eux-forløb omfatter alle uddannelsens kompetencemål.
Varighed § 2. Uddannelsen varer fra 4 år og 3 måneder til 4 år og 9 måneder, jf. dog stk. 3 og 5. Uddannelsens varighed består af grundforløbets 1. og 2. del, der hver er på 20 uger, og hovedforløbet.
 Stk. 2. For lærlinge, der gennemfører uddannelsen som erhvervsuddannelse for unge, varer uddannelsens hovedforløb 3 år og 3 måneder, hvoraf skoleundervisningen udgør 25 uger fordelt på mindst tre skoleperioder.
 Stk. 3. For elever og lærlinge, der gennemfører uddannelsen som erhvervsuddannelse for voksne (euv-forløb), varer uddannelsens hovedforløb 3 år og 2 måneder, hvoraf skoleundervisningen udgør 22,5 uger.
 Stk. 4. Den i stk. 3 nævnte skoleundervisning opdeles i mindst 3 skoleperioder for euv-forløb efter § 66 y, stk. 1, nr. 2, (euv 2) i lov om erhvervsuddannelser.
Stk. 5. Uanset bestemmelserne i stk. 2 og 3 varer uddannelsens hovedforløb for elever og lærlinge i eux-forløb 3 år og 9 måneder, hvoraf skoleundervisningen udgør 55,6 uger fordelt på mindst tre skoleperioder.
Alle skole- og oplæringsperioder, der ikke er afsluttende, skal have et omfang af ca. et halvt års varighed.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-8.
Stk. 2. Eleven eller lærlingen skal have kompetencer til med præstationsstandarden begynderniveau at kunne 1) søge efter, forklare og anvende eksisterende faglig dokumentation i forhold til en praktisk autolakereropgave, 2) anvende it til fagrelateret informationssøgning, 3) udarbejde almindelig anvendt faglig dokumentation, f.eks. arbejdssedler, 4) foretage enkle farveefterligninger på baggrund af et kendskab til farvernes blandingsmæssige egenskaber, 5) anvende materialeteknologiens relevante begreber og terminologier i faglige sammenhænge, 6) afmontere karosseridele m.m. i forbindelse med lakering, 7) anvende sin viden om fagrelevante fysiske, kemiske og matematiske forhold, herunder relevante regneregler, inden for korrosionslære, vedhæftningstyper, termiske forhold, luftskifte, tryk, forbrugs- og arealberegning, beregning af tørstofmængde, flydeevne og lagtykkelser, 8) træffe relevante produkt-, proces- og metodevalg samt anvende sin viden om kvalitetsbestemmelser og vejledninger, 9) indgå i almindeligt forekommende arbejdsprocesser i et autolakereri, f.eks. klargøring, spartling, slibning og påføring af fylder, herunder foretage afdækning til lakering, vælge og anvende korrekt slibeproces, vælge produkter til arbejdsopgaver indenfor autolakering samt industriel overfladebehandling, anvende forskellige sprøjtetyper til givne opgaver ud fra et kendskab til sprøjternes funktion og vedligeholdelse, foretage enkle plastreparationer og lakere enkle autoemner under faglig vejledning, 10) planlægge, koordinere og udføre en arbejdsopgave i forhold til f.eks. arbejdsbeskrivelser, planlægge forskellige arbejdsprocesser samt identificere forskellige samarbejdsrelationer, drøfte forskellige arbejdsmetoders anvendelighed i forskellige arbejdsmæssige sammenhænge, herunder stille forslag til ændringer eller til brug af andre metoder, indgå i forskellige samarbejdsrelationer/situationer og i et samarbejde kunne planlægge og udføre en arbejdsopgave, 11) vælge og praktisk anvende de faglige arbejdsmetoder, der er mest hensigtsmæssige ud fra den givne situation og i forhold til miljø, ergonomi, sikkerhed og kvalitet, 12) kvalitetssikre sit udførte arbejde for herigennem at kunne forbedre arbejdsprocesser samt identificere sit behov for nye læringsmål, 13) forebygge arbejdsbetingede lidelser og ulykker, 14) agere i faget ud fra en viden om forskellige virksomheds- og arbejdspladskulturer og samarbejdsrelationer i en virksomhed, herunder relationer mellem arbejdsgiver, arbejdsleder samt arbejdstager og mellem forskellige grupper af arbejdstagere og mellem virksomhed og kunder, 15) agere hensigtsmæssigt som autolakerer ud fra en viden om aftaler og love på arbejdsmarkedet, fagets aflønningsformer, organisationernes og virksomhedernes struktur og virke og 16) beskrive og kommunikere faglige forhold, der er relevante i forhold til uddannelsen.
 Stk. 3. Eleven eller lærlingen skal have gennemført følgende grundfag på følgende niveau og med følgende karakter:
 1) Naturfag på E-niveau, bestået.
 2) Dansk på E-niveau, bestået.
Stk. 4. Eleven eller lærlingen skal have opnået følgende certifikat eller lignende: Personlig sikkerhed ved arbejde med epoxy og isocyanater, jf.
Arbejdstilsynets retningslinjer.
 Stk. 5. For at kunne blive optaget til skoleundervisningen i eux-hovedforløbet skal eleven eller lærlingen, ud over kravene i stk. 2-4 have gennemført følgende grundfag:
 1) Dansk på C-niveau.
 2) Engelsk på C-niveau.
 3) Samfundsfag på C-niveau.
 4) Matematik på C-niveau.
 5) Fysik på C-niveau.
 6) Teknologi på C-niveau.
 Stk. 6. For elever og lærlinge i eux-forløb træder fagene i stk. 5, nr. 4-5, i stedet for det i stk. 3, nr. 1, nævnte fag.
 Stk. 7. For elever og lærlinge, der opnår de i stk. 5 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger.
 Stk. 8. Er der i stk. 3 fastsat karakterkrav for et eller flere fag, dog ikke naturfag, gælder disse krav tilsvarende for eux-elever og -lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 5, uanset en eventuel forskel mellem de pågældende niveauer.
Kompetencer m.v. i hovedforløbet § 4. Kompetencemålene for hovedforløbet er:
 1) Lærlingen kan anvende elektronisk kommunikation og informationsindsamling, planlægge sit arbejde og anvende it til tidsnormering, prissætning samt til udførelsen af faglige arbejdsopgaver.
 2) Lærlingen kan foretage farveanalyse, farveblanding og farvetilpasning med de mest aktuelle værktøjer og elektroniske hjælpemidler under hensyn til farvernes fysiske og blandingsmæssige egenskaber.
 3) Lærlingen kan identificere muligheder for forbedring af materialer, værktøj, teknikker m.v. og deltage i udvikling af faget, herunder innovativt anvende viden om faktorer, som skaber teknologisk udvikling, produktudvikling og nye markeder.
 4) Lærlingen kan identificere forskellige typer industriel overfladebehandling med tilknyttede sikkerhedsforanstaltninger, materialer, anlæg og maskiner, påføringsmetoder, kontrol- og kvalitetsprocedurer samt reparation og vedligeholdelse.
 5) Lærlingen kan på baggrund af fagets udvikling forstå behovet for personlig efter- og videreuddannelse.
 6) Lærlingen har kendskab til lovmæssige og ressourcemæssige forhold, der skal tages højde for ved drift af et autolakereri.
 7) Lærlingen kan dels identificere og beskrive årsager til problemer i arbejdsmiljøet og udarbejde forslag til løsning af disse, dels arbejde med sundhed og trivsel, så lærlingen er i stand til at varetage fagets arbejdsopgaver.
 8) Lærlingen kan arbejde med og debattere sammenhænge i arbejdsmiljøet, det ydre miljø samt disses betydning for sundhed og livskvalitet.
 9) Lærlingen kan udbygge sine kompetencer til at deltage som aktiv, ansvarlig og handlekraftig samfundsborger i et demokratisk samfund i en globaliseret og foranderlig verden.
 10) Lærlingen er i stand til at identificere naturfaglige problemstillinger i både almene og erhvervsfaglige sammenhænge, herunder anvendelse af relevante udregningsprincipper.
 11) Lærlingen kan anvende teknisk engelsk i autolakererfaget.
 12) Lærlingen kan anvende det danske sprog i uddannelses- og arbejdsmæssige sammenhænge.
 13) Lærlingen kan koble fagets teori og praksis ved hjælp af praktikumopgaver.
 14) Lærlingen kan på baggrund af en forståelse af de enkelte processer (fra start til slut) i en arbejdsopgave planlægge sit arbejde og efterfølgende foretage den optimale sammensætning af værktøj, udstyr, materialer og teknikker inden for følgende områder:
 a) Sprøjte- og tørreteknikker.
 b) Klargøring af emner, som skal behandles.
 c) Af- og påmontering af øvrige karrosseridele.
 d) Reparation af autodele, herunder reparation af kompositte materialer.
 e) Sealing.
 f) Specialafdækning.
 g) Procesopbygning til afsluttende færdiglakering med forskellige materialer.
 h) Finish med forskellige efterbehandlingsmetoder.
 i) Kvalitetssikring af eget arbejde (fra planlægning over arbejdsprocesser til arbejdsresultat) ud fra gældende normer og standarder.
 Stk. 2. I eux-forløb skal følgende fag m.v. gennemføres ud over de i stk. 1 fastsatte mål:
 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger.
 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger.
 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger.
 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger.
 5) Kemi på C-niveau fra hf-enkeltfag eller bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grundfagsbekendtgørelsen), dog med under visningstiden 60 timer svarende til 2,4 uger.
 6) Teknikfag på B-niveau, udvikling og produktion, jf. læreplanen udviklet til brug for tekniske eux-forløb, dog med undervisningstiden 100 timer svarende til 4 uger.
 7) Teknologi på B-niveau, jf. læreplanen udviklet til brug for tekniske eux-forløb, dog med undervisningstiden 75 timer svarende til 3 uger.
8) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger.
Projektet skal tilrettelægges sammen med erhvervsuddannelsens afsluttende prøve.
 9) Valgfag i form af et løft af niveau i et fag (uddannelsestid 100 timer svarende til 4 uger).
 Stk. 3. Skolen skal som minimum udbyde følgende valgfag: Matematik på A-niveau.
Godskrivning § 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Afsluttende prøve § 6. Uddannelsens afsluttende prøve afholdes som en del af sidste skoleperiode og afholdes af skolen i samarbejde med det faglige udvalg.
Prøven består af en praktisk prøve og en skriftlig prøve og udgør en svendeprøve.
Prøven bedømmes efter 7-trinsskalaen.
Prøven skal afdække lærlingens opnåede kompetencer inden for uddannelsen.
Svendeprøven er i sin helhed beskrevet i skolens og det faglige udvalgs censorvejledning for autolakereruddannelsen.
For at deltage i prøven, skal oplæringsvirksomheden have udstedt en afsluttende erklæring om oplæring, og lærlingen skal have gennemført og bestået de i stk. 5 nævnte fag i uddannelsen.
Stk. 2. Den praktiske opgave har en varighed af 34 klokketimer og består af en række arbejdsopgaver fra behandlingsopbygning til og med færdiglakering, skadesreparation, plastreparation og farveefterligning.
Den skriftlige prøve varer 3 timer og tager udgangspunkt i den praktiske opgave.
Prøven indeholder herudover opgaver inden for materialeberegning og skadesopgørelse.
Opgaverne stilles af skolen efter samråd med det lokale uddannelsesudvalg og har udgangspunkt i kompetencemålene, jf. stk. 4.
Stk. 3. Prøven bedømmes af lærlingens lærer og 2 censorer.
Karakteren for den skriftlige prøve vægtes med 1/4 af den samlede karakter, og karakteren for den praktiske opgave vægtes med 3/4.
 Stk. 4. Prøvens grundelementer er følgende:
 1) Mål og krav for prøven er lærlingens opnåelse af kompetencemål inden for følgende områder:
 a) Opmåling og prisberegning.
 b) Materialelære.
 c) Lakering.
 d) Reparation af plastdele.
 e) Afdækning af plade og reparation med 3-lags-teknik.
 f) Behandlingsopbygning i 2-lags-teknik.
 g) Farveidentifikation og farvetilpasning.
 2) Eksaminationsgrundlaget for prøven er beskrivelsen af de enkelte opgaver i de nævnte områder, jf. stk. 4, nr. 1, litra a-g.
 3) Bedømmelsesgrundlaget for prøven består af lærlingens løsning af opgaverne i den praktiske og skriftlige prøve.
4) Bedømmelseskriterierne danner baggrund for en helhedsvurdering af målopfyldelsen.
Der lægges vægt på lærlingens præstation inden for prøvens områder, jf. nr. 1. Detaljerede bedømmelseskriterier fremgår nærmere af censorvejledningen for uddannelsen, som findes på det faglige udvalgs hjemmeside.
Bedømmelseskriterierne er beskrevet inden for følgende overordnede områder:
 a) Håndværksmæssig korrekt udførelse.
 b) Præcision i den praktiske udførelse.
 c) Forståelse for farveidentifikation og farvetilpasning.
 d) Korrekthed i opmåling og prisudregning.
 e) Korrekthed i materialevalg.
 Stk. 5. For at der kan udstede skolebevis, skal lærlingen have gennemført undervisningen i grundfaget Engelsk F, opnået mindst karakteren 02 i grundfaget Teknologi F, opnået et gennemsnit på mindst 02 af sine karakterer i de uddannelsesspecifikke fag på hovedforløbet samt mindst have opnået beståkarakter i den afsluttende prøve, jf. stk. 1-4. For arbejdsmarkedsuddannelser, som indgår i uddannelsen, anvendes bedømmelsen Bestået/Ikke bestået.
Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen.
Prøvekarakteren fremgår af svendebrevet, og det faglige udvalg kan påtegne svendebrevet betegnelserne bestået, bestået med ros, bestået med bronzemedalje eller bestået med sølvmedalje.
Ikrafttrædelse og overgangsbestemmelser § 7. Bekendtgørelsen træder i kraft den 1. august 2022.
 Stk. 2. Bekendtgørelse nr. 432 af 11. april 2019 om erhvervsuddannelsen til autolakerer ophæves.
Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden.
For disse elever finder de hidtil gældende regler i bekendtgørelse nr. 432 af 11. april 2019 om erhvervsuddannelsen til autolakerer anvendelse.
 Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
Styrelsen for Undervisning og Kvalitet, den 20. april 2022 VicedirektørMartin Larsen / Elsebeth Pedersen Bilag 1 Kriterier for godskrivning 1. Kriterier for vurdering af, om eleven eller lærlingen har 2 års relevant erhvervserfaring*), jf. § 66 y, stk. 1, i lov om erhvervsuddannelser 2. Erhvervserfaring, der giver grundlag for godskrivning for alle elever og lærlinge Arbejdserfaringen skal være opnået inden for de seneste 5 år.
3. Uddannelse, der giver grundlag for godskrivning for alle elever og lærlinge Uddannelsen skal være afsluttet inden for de seneste 5 år.
