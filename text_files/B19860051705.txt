 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Undervisningsministeren har den 6. august 1986  

 godkendt frikommuneregulativ nr. 4 for Næstved kommune om ophævelse af  

 aldersgrænserne for optagelse i ungdomsklubber, jfr. §§ 30 og 31 i  

 bekendtgørelse nr. 329 af 11. juli 1983 af lov om fritidsundervisning m.v.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Næstved kommune:
 1. § 30, og § 31, stk. 1, nr. 3, i bekendtgørelse nr.  

 329 af 11. juli 1983 af lov om fritidsundervisning m.v., som ændret ved lov  

 nr. 273 af 6. juni 1985 og ved lov nr. 356 af 4. juni 1986.
 2. § 14, stk. 1, og § 17, 1. sætning i  

 undervisningsministeriets bekendtgørelse nr. 453 af 19. september 1983 om  

 fritidsvirksomhed for børn og unge.
 § 3.  Det i § 1 nævnte frikommuneregulativ træder i  

 kraft den 1. september 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. § 8,  

 stk. 4, i lov om kommunernes styrelse.
Undervisningsministeriet, den 6. august  

 1986 P.
M.
V.
E.
B.
