 Ekspropriationen omfattede en ubebygget grund, der indgik i  

 haveanlægget for parcelhuset på naboejendommen, der havde samme ejer.
Som led i erstatningsfastsættelsen generhvervede ejeren en del af  

 ejendommen.
Taksationskommisionen fandt, at generhvervelsen burde fastsættes  

 til en lavere kvadratmeterpris, idet der burde ses bort fra byggeretsværdien,  

 men at der til gengæld måtte tages hensyn til, at værdiforringelsen af  

 naboejendommen mindskedes ved tilbagekøbet.
 Den samlede erstatning stadfæstedes.
Udskrift af forhandlings- og kendelsesprotokollen for taksationskommissionen for Nordjylland.
 (Lov nr. 186 af 4. juni 1964).
Sag nr.
Ta.
III 22/85 Matr.nr. 8 hl, Hasle, Århus jorder, (lb.nr. 404).
Leif Nielsen (personlig sammen med sin ægtefælle) mod Århus kommune (ved  

 civilingeniør A.
Hølledig).
 Kendelse den 26. maj 1986.
 Leif Nielsen har som ejer af ovennævnte ejendom ønsket efterprøvet den  

 erstatning, der ved kendelse af 22. oktober 1985 er tillagt ham af  

 ekspropriationskommissionen vedrørende hovedlandevejsanlæg i Jylland i  

 anledning af stedfunden ekspropriation til anlæg og udbygning af  

 Ringvejen Vejlby- Viby.
 Der fremlagdes udskrift af forhandlingsprotokollen for  

 ekspropriationskommissionen, hæfte 25 og 26, brev af 18. november 1985 fra  

 kommissarius ved statens ekspropriationer i Jylland, arealfortegnelse nr. 11,  

 arealerhvervelsesplaner samt ankebegæring.
Kommisionen besigtigede ejendommen.
Parterne havde lejlighed til at  

 forelægge deres synspunkter og fremkomme med deres bemærkninger.
 Ekspropriationen omfatter ejendommen i sin helhed.
Ejendommens areal andrager 805 (m2). Heraf medgår ca. 277 (m2) til et  

 stianlæg, der placeres således på ejendommen, at der resterer ca. 315 (m2)  

 vest for stien og ca. 213 (m2) øst for stien.
I den sydlige del af  

 ejendommen, hvor denne ligger lavt i forhold til Kalendervej, placeres  

 stianlægget på en rampe.
 Ejendommen, der udgør en ubebygget grund, var pr. 1. april 1985 vurderet  

 til ejendomsskyld med en kontant ejendomsværdi på 184.900 kr.
Ejendommen indgik på ekspropriationstidspunktet i haveanlægget for  

 parcelhuset på naboejendommen matr.nr. 8 hm, idb., der har samme ejer.
Denne  

 har erklæret sig indforstået med som led i erstatningsfastsættelsen efter  

 anlæggets udførelse at generhverve det ca. 213 (m2) store afskårne areal af  

 den eksproprierede ejendom, der støder op til matr.nr. 8 hm, ibd.  

 Anlægsmyndigheden etablerer støttemur forberedt for hegnsætning på det  

 tillagte areal langs stianlægget og leverer ca. 100 (m3) muld, såfremt ejeren  

 ønsker det til brug for opfyldning af arealet.
 Ekspropriationskommissionen har fastsat erstatningen således:
»For ejendommen i sin helhed og for samtlige ulemper modtager ejeren dels efter anlæggets udførelse et afskåret areal af ejendommen på ca. 213 (m2) Renter 8% p.a. fra den 1. april 1986.« Det fremgår af kendelsen, at ekspropriationskommissionen har fastsat en  

 samlet arealerstatning for hele ejendommen på 201.250 kr., svarende til 250  

 kr. pr. (m2). Samme arealenhedspris er lagt til grund ved fastsættelsen af  

 købesummen for de ca. 213 (m2), der tilbagesælges til ejeren.
Det fremgår  

 endvidere, at ekspropriationskommissionen ud over det herved fremkomne  

 differencebeløb på 148.000 kr. i ejerens favør for nettoafståelsen har  

 fastsat en ulempeerstatning på 55.000 kr.
Denne erstatning omfatter bl.a.  

 erstatning for tab af beplantning på den afståede ejendom.  

 Ekspropriationskommissionen har endvidere henset til, at ejeren enten må tåle  

 indkig fra stianlægget eller selv opsætte hegn på støttemuren.
Desuden skal  

 ejeren retablere haveanlægget, hvilket formentlig vil kræve en opfyldning af  

 arealet mellem en anlagt terrasse på matr.nr. 8 hm, ibd. og stianlægget samt  

 en ændring af terrasseanlægget med tilhørende trappe.
 For taksationskommissionen har ejeren fremsat krav om en erstatning på  

 500.000 kr., idet han har henvist til, at den afståede grund har en  

 handelsværdi på mindst 300.000-350.000 kr, og at ejerens villa er  

 dimensioneret efter begge grunde, og at der derfor vil ske en kraftig  

 værdiforringelse af villaen ved ekspropriationen.
 Anlægsmyndigheden har påstået ekspropriationskommissionens afgørelse  

 stadfæstet.
Taksationskommissionen skal indledningsvis bemærke, at det ved  

 fastsættelsen af erstatningen lægges til grund, at der er tale om afståelse  

 af en særskilt byggegrund.
Taksationskommissionen finder, at der ved  

 fastlæggelsen af prisen for den af ejeren generhvervede del af ejendommen bør  

 ses bort fra byggeretsværdien, og at generhvervelsen derfor som udgangspunkt  

 bør fastsættes til en lavere kvadratmeterpris.
Der må imidlertid også tages  

 hensyn til, at den ejendom, som bebos af ejeren ville lide en væsentlig  

 værdiforringelse ved salg af hele naboparcellen, og at denne værdiforringelse  

 mindskes ved tilbagekøbet af en del af ejendommen.
Denne fordel for ejeren må  

 tage i betragtning ved fastsættelsen af den endelige pris, jfr. princippet i  

 § 51, stk. 2, i lov om offentlige veje.
Da taksationskommissionen herefter  

 finder den fastsatte tilbagekøbspris rimelig, og da taksationskommissionen i  

 øvrigt kan tiltræde de af ekspropriationskommissionen fastsatte  

 erstatningsbeløb for afståelse af parcellen og for ulemper, stadfæstes  

 ekspropriationskommissionens kendelse.
