 I medfør af § 1, stk. 1 og 2, § 4, og kapitel 5, i lov om administration  

 af Det Europæiske Økonomiske Fællesskabs forordninger om markedsordninger for  

 landbrugsvarer m.v., jf. lov nr. 414 af 13. juni 1990, fastsættes:
§ 1.  Denne bekendtgørelse vedrører anvendelse af Det  

 Europæiske Økonomiske Fællesskabs forordninger § 2.  EF-Direktoratet varetager administrationen af de  

 i § 1 nævnte ordninger.
 § 3.  Virksomheder, der foretager produktion,  

 indførsel, indkøb her i landet, videresalg og/eller anden anvendelse af smør,  

 koncentreret smør, herunder smørolie, eller fløde under de i § 1 nævnte  

 ordninger, er undergivet told- og skatteregionernes kontrol, jf. dog § 4, og  

 § 5, stk. 2.
 § 4.  Tilsætning af røbestoffer til smør eller fløde  

 eller fremstilling af koncentreret smør, herunder smørolie, samt emballering  

 af disse i henhold til en af de i § 1 nævnte ordninger må kun foretages i  

 virksomheder, der er godkendt hertil af Veterinærdirektoratet.
 Stk. 2.  De i stk. 1, nævnte processer samt indførsel,  

 indkøb her i landet, videresalg og/eller anvendelse af smør, koncentreret  

 smør, herunder smørolie, eller fløde til konditorvarer, konsumis og andre  

 levnedsmiddelprodukter (færdigvarer), herunder produkter på mellemstadiet, må  

 kun finde sted i henhold til bevilling meddelt af told- og skatteregionerne,  

 medmindre kontrollen udelukkende varetages af Veterinærdirketoratet.
 Stk. 3.  Told- og Skattestyrelsen kan bestemme, at anden  

 virksomhed end omfattet af stk. 2 kun må foretages i henhold til bevilling.
 Stk. 4.  Virksomheder skal ikke have bevilling til  

 iblanding af produkter med røbestoffer i færdigvarer, hvis den endelige  

 bruger skriftligt forpligter sig til i løbet af en periode på et år højst at  

 købe 6 tons smør eller 5 tons koncentreret smør eller en tilsvarende mængde  

 mellemprodukter eller 14 tons fløde.
 § 5.  Veterinærdirektoratet varetager kontrollen med  

 overholdelse af de i § 1 nævnte ordningers bestemmelser om tilsætning af  

 røbestoffer til smør eller fløde og om fremstilling af koncentreret smør,  

 herunder smørolie, samt emballering heraf.
 Stk. 2.  Hvis forarbejdningen til mellemprodukter  

 og/eller iblandingen i færdigvarer sker på samme virksomhed, som fremstiller  

 de støtteberettigede produkter (smør, koncentreret smør eller fløde med  

 røbestoffer), gives tilladelsen hertil og foretages kontrollen heraf af  

 Veterinærdirektoratet, jf. § 4, stk. 1. Dersom sådanne virksomheder tillige  

 anvender smør eller koncentreret smør med eller uden røbestoffer, som er  

 tilført virksomheden under toldkontrol, foretages kontrollen med anvendelsen  

 (iblandingen) ligeledes af Veterinærdirektoratet.
§ 6.  Den godkendte virksomhed skal til  

 Veterinærdirektoratet fremsende et fuldstændigt fremstillingsprogram for  

 hvert bud senest 4 dage forud for påbegyndelsen af den i § 4, stk. 1, nævnte  

 produktion.
Fremstillingsprogrammet skal indeholde en angivelse af  

 produktionsdatoer samt angivelse af de mængder, som ønskes produceret de  

 pågældende datoer.
Anmodning herom skal ske på en blanket, der rekvireres hos  

 Veterinærdirektoratet.
 Stk. 2.  Såfremt fremstillingsprogrammet ønskes ændret,  

 skal anmodning herom indsendes til Veterinærdirektoratet senest 4  

 arbejdsdage, før ændringen skal finde sted, med angivelse af det ændrede  

 program.
 § 7.  Indtil detailhandelens overtagelse af  

 koncentreret smør bestemt til direkte forbrug skal enhver, der ligger inde  

 med dette, i mindst 5 år opbevare optegnelser, købs- og salgsbilag,  

 leveringsbeviser og øvrige relevante dokumenter.
 § 8.  Overtrædelse af bestemmelser i denne  

 bekendtgørelse straffes efter bestemmelserne i kapitel 5, i lov om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v., jf. lov nr. 414 af 13. juni 1990.
 § 9.  Bekendtgørelsen træder i kraft den 6. juli 1991.
 Stk. 2.  Samtidig ophæves bekendtgørelse nr. 771 af 7.  

 december 1987 om smør eller koncentreret smør, som skal anvendes til særlige  

 formål.
