Generelle bemærkninger Det fremgår af bekendtgørelse nr. 933 af 13. december 1993 om  

 beskæftigelseskravet og delperioderne, at indplacering i delperiode 1 sker  

 fra det tidspunkt, hvor et medlem anmoder om og herefter får udbetalt  

 dagpenge eller feriedagpenge, eller hvor medlemmet påbegynder orlov til  

 sabbat i henhold til lov om orlov.
Indplaceringen sker altid i starten af  

 delperiode 1.
 Under visse nærmere betingelser kan en person medregne forsikrings- og  

 beskæftigelsesperioder fra et andet EØS-land og Færøerne.
En person kan således have opfyldt beskæftigelseskravet i lovens § 53,  

 stk. 2, i et andet EØS-land eller på Færøerne og herefter have fået udbetalt  

 arbejdsløshedsydelser i EØS-landet eller på Færøerne.
Når personen kommer til  

 Danmark og opfylder betingelserne for at kunne få udbetalt dagpenge, skal  

 medlemmet efter de nugældende regler indplaceres i starten af delperiode 1  

 med virkning fra den første dag med dagpenge i Danmark.
 Dette betyder, at en sådan person teoretisk har mulighed for at få  

 udbetalt arbejdsløshedsydelser i op til 21/2 år og herefter i Danmark i 7 år.
 Formålet med reglerne er derfor at sikre, at personer, der får udbetalt  

 arbejdsløshedsydelser i andre EØS-lande eller på Færøerne, får medregnet  

 såvel beskæftigelses- som ikke-beskæftigelsesperioder i disse lande og herved  

 ikke opnår en længere ydelsesperiode i Danmark.
Ad § 8 a Bestemmelsen finder anvendelse dels på personer, der er umiddelbart  

 dagpengeberettigede i Danmark på baggrund af medregning af perioder fra andre  

 EØS-lande eller Færøerne, dels på personer, der skal opfylde et krav om  

 beskæftigelse i Danmark for at kunne medregne forsikrings- og  

 beskæftigelsesperioder fra andre EØS-lande.
