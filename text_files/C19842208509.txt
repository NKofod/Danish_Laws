 I henhold til bekendtgørelse nr. 309 af 13. juni 1984 fastsættes hermed  

 følgende bestemmelser:
I.
EVALUERING.
a.
Løbende evaluering.
 Undervisningen på studenterkursus skal løbende evalueres til intern brug,  

 så studerende og lærer informeres om udbyttet af undervisningen, jfr. § 21 i  

 bekendtgørelse nr. 265 af 25. maj 1984 (eksamensbekendtgørelsen).
Formålet med den løbende evaluering er at vejlede studerende og lærer med  

 henblik på den videre tilrettelæggelse af undervisningen samt at give læreren  

 og den enkelte studerende mulighed for at vurdere udviklingen i den  

 studerendes faglige standpunkt og arbejdsmetoder.
Studerende og lærer  

 fastlægger i fællesskab, hvilke evalueringsmetoder der skal benyttes.
Valget  

 af evalueringsmetoder tilpasses undervisningens form og indhold.
 Evalueringsmetoder kan fx være iagttagelse, samtale, tekst, kommentarer  

 fra lærer og studerende til skriftlige opgaver, vidnesbyrd og karakterer.
b.
Standpunktsbedømmelse.
 Ifølge eksamensbekendtgørelsen skal der desuden foretages evaluering af  

 den enkelte studerendes faglige kvalifikationer til ekstern brug; dette sker  

 ved følgende former for bedømmelse: vidnesbyrd, standpunktskarakterer,  

 årskarakterer og eksamenskarakterer.
Der gives standpunktskarakterer og årskarakterer i hvert af de fag, hvori  

 der til studentereksamen gives årskarakterer.
Karaktererne kan ledsages af et  

 i ord affattet vidnesbyrd om den studerendes anlæg for og arbejde i faget.  

 Vidnesbyrd skal gives i de fag, hvor karakteren er under 6, eller hvor der er  

 tale om en væsentlig nedgang i faget i forhold til den forudgående bedømmelse  

 af standpunktet.
Standpunktskarakterer og vidnesbyrd (standpunktsbedømmelse) gives mindst  

 een gang i løbet af skoleåret.
Lærerrådet kan beslutte, at  

 standpunktsbedømmelse gives to gange om året.
I de fag, der afsluttes med  

 studentereksamen det pågældende år, skal der dog gives standpunktsbedømmelse  

 to gange om året af hensyn til de studerendes mulighed for at vurdere og  

 korrigere deres standpunkt inden fastsættelsen af årskaraktererne:  

 Årskarakterer og eksamenskarakterer gives ved skoleårets slutning.  

 Standpunktsbedømmelse skal gives senest i marts måned.
I I. kursusklasse må  

 der ikke gives standpunktsbedømmelse inden 1. december.
 I forbindelse med afgivelse af standpunktsbedømmelse samt umiddelbart før  

 den endelige fastsættelse af årskaraktererne i de fag, der slutter med  

 studentereksamen det pågældende år, drøftes de studerendes standpunkt på et  

 lærerforsamlingsmøde:
c.
Terminsprøver og årsprøver.
Terminsprøver i II. kursusklasse og skriftlige årsprøver i I. kursusklasse  

 afholdes efter reglerne i eksamensbekendtgørelsens § 22, idet regler for 3.  

 gymnasieklasse gælder for II. kursusklasse og regler for 1. og 2.  

 gymnasieklasse gælder for I. kursusklasse.
I I. kursusklasse afholdes desuden  

 mundtlige årsprøver, med mindre undervisningen fortsætter og evalueres på  

 anden måde.
 Ifølge bekendtgørelserne om lærerråd, lærerforsamlinger og fællesudvalg af  

 18. oktober 1978 og 26. november 1979 fastsætter lærerrådet ordning og omfang  

 af eventuelle mundtlige årsprøver.
 Lærerrådet fastsætter efter nedenstående retningslinjer klassernes arbejde  

 i tiden efter, at undervisningen efter normalt skema er ophørt og indtil  

 sommerferien.
De studerende bør ved afslutningen af I. kursusklasse have mulighed for at  

 prøve at gå til eksamen gennem deltagelse i mundtlige årsprøver i henhold til  

 eksamensreglerne.
Såfremt der kun afholdes sådanne årsprøver, anses 3  

 mundtlige prøver (incl. eventuelle officielle mundtlige eksaminer) for  

 minimum.
Lærer og studerende kan også vælge at udnytte mulighederne for at afprøve  

 andre evalueringsformer ved afslutningen af I. kursusklasse.
Dele af  

 eksamensperioden kan fx benyttes til udadrettede aktiviteter, der  

 hensigtsmæssigt kan placeres i denne periode, hvor der ikke læses efter  

 normalt skema.
 Årsprøverne indgår i den evaluering af årets arbejde, som er vejledende  

 ved lærerforsamlingens behandling af de studerendes oprykning i II.  

 kursusklasse.
På et lærerforsamlingsmøde ved afslutningen af I. kursusklasse behandles  

 de studerendes oprykning i II. kursusklasse.
Dersom der ikke er enighed om,  

 at en studerende bør fortsætte i II. kursusklasse, drøfter lærerforsamlingen,  

 hvilke råd der skal gives den pågældende studerende.
Rektor skal skriftligt  

 over for den studerende referere det eller de synspunkter, der er kommet til  

 udtryk under drøftelserne.
Afgørelse af, om den studerende i sådanne tilfælde  

 skal fortsætte i II. kursusklasse, træffes af den studerende selv.
Den  

 studerende kan beslutte at rykke op i II. kursusklasse trods  

 lærerforsamlingens råd, men har ikke krav på at gå I. kursusklasse om, med  

 mindre lærerforsamlingen har givet råd herom, og rektor har godkendt det.
II.
FORSØMMELSER OG KONSEKVENSERNE HERAF.
 De studerende skal følge undervisningen i samtlige fag på den linje og  

 gren, de har valgt, herunder aflevere skriftlige arbejder og deltage i  

 årsprøver ved slutningen af I. kursusklasse, jfr. bekendtgørelse nr. 309 af  

 13. juni 1984 § 12, stk. 2, nr. 3.
Kursus skal føre regnskab med de studerendes forsømmelser, herunder  

 manglende udførelse af skriftlige opgaver, der indgår i undervisningen.
Har  

 en studerende forsømt undervisningen i et eller flere fag i væsentligt  

 omfang, skal rektor underrette den studerende om eventuelle konsekvenser ved  

 en fortsættelse af forsømmelserne (1. advarsel). Fortsætter en studerendes  

 forsømmelser herefter, skal rektor skriftligt underrette den studerende om,  

 at der kan blive tale om at tage forbehold over for den studerendes  

 tilmelding til eksamen ved skoleårets slutning (2. advarsel, skriftlig).
Umiddelbart inden 20. marts drøftes på et lærerforsamlingsmøde forholdene  

 for de studerende, der har modtaget 2. advarsel.
Såfremt rektor på baggrund  

 af den studerendes forsømmelser finder, at der bør tages forbehold ved den  

 studerendes tilmelding til eksamen, skal han indsende indberetning herom til  

 direktoratet, jfr. bekendtgørelse nr. 309 af 13. juni 1984 § 13, stk. 1. I  

 indberetningen indstilles, om den studerende efter rektors vurdering bør have  

 adgang til at deltage i eksamen ved årets afslutning.
Hvis den studerende går  

 i II. kursusklasse, skal rektor endvidere indstille, om eksamen bør aflægges  

 med begrænset pensum og ret til årskarakterer eller på særlige vilkår.  

 Indberetningen skal indeholde oplysning om den studerendes forsømmelser, om  

 advarslerne og om lærerforsamlingens udtalelse.
Den kan desuden indeholde  

 oplysninger om baggrunden for forsømmelserne (sygdom, familieproblemer,  

 økonomiske vanskeligheder m.v.) og oplysning om den studerendes bestræbelser  

 på, trods forsømmelser, at være rimeligt forberedt.
Indberetningen bilægges en udtalelse fra den studerende, med mindre denne  

 ikke ønsker at afgive en sådan.
Direktoratet træffer afgørelse i sagen ud fra  

 en helhedsvurdering.
 En studerende, der ikke har fået direktoratets tilladelse til at deltage i  

 eksamen efter I. kursusklasse, kan ikke fortsætte i II. kursusklasse.
 For en studerende, der skal til eksamen på særlige vilkår, gælder  

 følgende:
 1. Den studerende aflægger prøve i alle fag, der  

 afsluttes i II. kursusklasse, og hvor der kan afholdes prøve efter reglerne i  

 bekendtgørelse nr. 309 af 13. juni 1984 § 14. Eksamenskarakterer fra I.  

 kursusklasse, herunder årskarakterer overført som eksamenskarakterer,  

 bevares.
 2. Eksamensopgivelserne udarbejdes efter regler, der  

 fastsættes af direktoratet og kan omfatte hele det undervisningsstof, der er  

 læst efter reglerne i bekendtgørelse nr. 309 af 13. juni 1984 § 9.
 3. Den studerende får ikke årskarakterer i II.  

 kursusklasse. Årskarakterer givet i eksamensfag efter I. kursusklasse  

 indføres ikke på eksamensbeviset.
 4. Eksamensresultatet er gennemsnittet af  

 eksamenskaraktererne.
 Ønsker den studerende ikke at gå til eksamen på særlige vilkår på eget  

 kursus, med egne lærere som eksaminatorer, kan direktoratet efter rektors  

 indstilling tildele den studerende ret til at aflægge den mundtlige del af  

 eksamen på en af de skoler/kurser, der afholder eksamen for privatister.
 Eksamen på særlige vilkår kan ikke aflægges efter I. kursusklasse.
 Har en studerende meget store forsømmelser i den første del af skoleåret,  

 kan rektor, efter at reglerne for varsling i øvrigt er overholdt, forelægge  

 sagen for direktoratet.
For en studerende, der ikke er tilmeldt eksamen med årskarakterer og ret  

 til begrænset pensum eller på særlige vilkår gælder, at såfremt hendes/hans  

 forsømmelser antager særlig alvorlig karakter, kan kursus efter rektors  

 ansøgning fritages for at dimittere den studerende.
Ansøgning herom, der skal  

 indeholde lærerforsamlingens udtalelse, indsendes til direktoratet inden 1.  

 april.
 Hvis kursus er fritaget for at dimittere en studerende efter I.  

 kursusklasse, kan den studerende ikke fortsætte i II. kursusklasse.
 Forsømmelser efter 20. marts.
 Forsømmer en studerende efter 20. marts, kan rektor, efter at reglerne for  

 varsling i øvrigt er overholdt, forelægge sagen for direktoratet.
Har en studerende i I. kursusklasse af andre grunde end sygdom ikke eller  

 kun delvis deltaget i årsprøver, skal rektor sende indberetning herom til  

 direktoratet efter at have drøftet sagen med lærerforsamlingen.
I  

 indberetningen indstilles, om den studerende efter rektors vurdering bør have  

 adgang til at fortsætte i II. kursusklasse.
Indberetningen vedlægges en  

 opgørelse over den studerendes forsømmelser i hele skoleåret.
Direktoratet  

 træffer afgørelse i sagen ud fra en helhedsvurdering.
 Såfremt udeblivelse fra årsprøver skyldes sygdom eller lignende, skønner  

 rektor, om den studerende skal aflægge sygeårsprøve eller undtagelsesvis kan  

 få lov til at fortsætte i II. kursusklasse uden at aflægge årsprøve.
 Studerende, som af andre grunde end sygdom ikke eller kun delvis har  

 deltaget i eksamen, og studerende, som ikke har bestået eksamen, kan først gå  

 til eksamen igen efter 1 års forløb.
 Følgende cirkulærer og skrivelser ophæves hermed:
 Cirkulære om evaluering og tilmelding til studentereksamen af 26: marts  

 1973, RS 01-03.
Cirkulære om studentereksamen på særlige vilkår af 1. februar 1980, RS  

 01-03, og Skrivelse vedrørende eksamenstilmelding (studenterkursus) af 4. marts  

 1982, RS 01-03:
 P.d.v.
