Bekendtgørelse om retningslinjer for  

 fastlæggelsen af klitfrednings- og strandbeskyttelseslinjers  

 forløb I medfør af § 15b, stk. 6 og 7, i lov om naturbeskyttelse, jf.  

 lovbekendtgørelse nr. 835 af 1. november 1997, som ændret ved  

 lov nr. 478 af 1. juli 1998 og lov nr. 282 af 12. maj 1999,  

 fastsættes:
§ 1. Den i medfør af  

 naturbeskyttelseslovens § 15a nedsatte strandbeskyttelseskommission, som skal  

 gennemgå samtlige danske kyststrækninger med henblik på at  

 indstille til miljø- og energiministeren, hvor den udvidede  

 klitfrednings- og strandbeskyttelseslinje skal forløbe, vurderer efter  

 reglerne i denne bekendtgørelse 1)	hvor beskyttelseslinjerne bør fastlægges nærmere  

 kysten end 300 meter - i sommerhusområder nærmere kysten end 100  

 meter, og 2)	hvor beskyttelseslinjerne ikke bør gælde.
 § 2. Strandbeskyttelseslinjen skal  

 fastlægges 300 meter fra begyndelsen af den sammenhængende  

 landvegetation, jf. dog stk. 4, medmindre forhold som nævnt i §§ 3-7  

 gør sig gældende.
 Stk. 2. Klitfredningslinjen skal fastlægges 300  

 meter fra den inderste grænse af strandbredderne langs Skagerak og  

 Vesterhavet i Nordjyllands, Viborg, Ringkøbing og Ribe Amtskommuner og  

 strandbredden på Rømø i Sønderjyllands  

 Amtskommune, jf. dog stk. 4, medmindre forhold som nævnt i §§ 3-7  

 gør sig gældende.
 Stk. 3. Hvis der er klitdannelser i området, kan  

 klitfredningslinjen dog ikke fastlægges nærmere end 100 m fra de  

 klitfredede strandbredder.
 Stk. 4. I områder, der er fastlagt som  

 sommerhusområder, skal klitfredningslinjen fastlægges 100 meter  

 fra de i stk. 2 nævnte strandbredder, medmindre forhold som nævnt  

 i §§ 3-7 gør sig gældende, og strandbeskyttelseslinjen skal  

 fastlægges 100 meter fra begyndelsen af den sammenhængende  

 landvegation, medmindre forhold som nævnt i §§ 3-7 gør sig  

 gældende.
 Stk. 5. Ved fastlagte sommerhusområder  

 forstås områder, som i en bygningsvedtægt,  

 byplanvedtægt eller ved lokalplan er udlagt til sommerhusområde,  

 samt områder med sommerhusbebyggelse i landzone, der fremgår af  

 de ajourførte oversigter over sommerhusområder, som er udsendt i  

 forbindelse med cirkulære af 28. august 1981 om planlægning af  

 ferie- og fritidsbebyggelse.
 § 3. Når Strandbeskyttelseskommissionen  

 vurderer, at administrationen af en beskyttelseslinje i et af § 2, stk. 1  

 eller stk. 2, omfattet område på grund af sammenhængende  

 bebyggelse eller anden intensiv udnyttelse er uden betydning for  

 formålet med beskyttelseslinjerne, skal området indstilles  

 undtaget fra de udvidede beskyttelseslinjer.
 Stk. 2. Hvor det i stk. 1 nævnte område er  

 beliggende som mindre klynger af bebyggelse eller lignende inden for  

 beskyttelseszonen, fastlægges der beskyttelseslinjer hele vejen rundt  

 om det undtagne område, medmindre en fastlæggelse bag ved det  

 undtagne område er uden betydning for formålet med  

 beskyttelseslinjerne.
 § 4. Når administrationen af de  

 beskyttelseslinjer, som gælder den 15. oktober 1995, på grund af  

 sammenhængende bebyggelse eller anden intensiv udnyttelse af et  

 område er uden betydning for formålet med beskyttelseslinjerne,  

 kan Strandbeskyttelseskommissionen indstille beskyttelseszonen  

 begrænset eller helt ophævet.
 Stk. 2. I områder, der er fastlagt som  

 sommerhusområder, kan beskyttelseslinjerne i de i stk. 1 nævnte  

 tilfælde ikke fastlægges nærmere kysten end flugtende med  

 sommerhusenes facade/gavl mod kysten, jf. dog § 7.
 § 5. Ubebyggede byzonearealer, som er beliggende i  

 tilknytning til eksisterende bymæssig bebyggelse, skal indstilles  

 undtaget fra de udvidede beskyttelseslinjer, medmindre der er tale om  

 større, åbne arealer af væsentlig betydning for  

 kystlandskabet.
 § 6. Er der vedtaget en lokalplan eller en  

 byplanvedtægt for et område omfattet af § 2, stk. 1 eller stk. 2,  

 vurderer Strandbeskyttelseskommissionen endvidere, hvorvidt lokalplanen eller  

 byplanvedtægten bør føre til reduktion eller  

 ophævelse af beskyttelseslinjerne.
 Stk. 2. Områder, hvor en lokalplan eller byplanvedtægt  

 friholder landskabskiler eller større arealer som ubebyggede  

 friarealer, eller hvor der er åbnet mulighed for en meget ekstensiv  

 udnyttelse, skal, medmindre væsentlige konkrete forhold taler herimod,  

 være omfattet af de udvidede beskyttelseslinjer.
 Stk. 3. Eksisterende offentlige lufthavne, jf. lov om  

 luftfart, skal ikke være omfattet af beskyttelseslinjerne.
 § 7. For kyststrækninger, som den 15.  

 oktober 1995 er uden strandbeskyttelseslinje, kan  

 Strandbeskyttelseskommissionen kun indstille fastlæggelse af en  

 strandbeskyttelseslinje, hvis baggrunden for den manglende strandbeskyttelse  

 skønnes ikke længere at være til stede.
 Stk. 2. For kyststrækninger, hvor der den 15.  

 oktober 1995 er fastlagt en  strandbeskyttelseslinje i kortere afstand fra  

 basislinjen end 100 meter, skal Strandbeskyttelseskommissionen indstille, at  

 strandbeskyttelseslinjen fastlægges med det hidtidige forløb,  

 medmindre baggrunden for beskyttelseszonens begrænsning skønnes  

 ikke længere at være til stede, jf. dog § 4.
§ 8. For at beskyttelseslinjerne kan få et  

 hensigtsmæssigt forløb, kan Strandbeskyttelseskommissionen i sin  

 indstilling, når ingen væsentlige hensyn taler imod, foretage  

 mindre justeringer af linjernes forløb inden for 300 m fra  

 basislinjen § 9. Strandbeskyttelseskommissionens sekretariat  

 kan indhente oplysninger fra offentlige registre, herunder i elektronisk  

 form, om navne og adresser på ejere af ejendomme, der er omfattet af  

 kommissionens forslag, til brug for kommissionens underretning af de  

 berørte lodsejere efter naturbeskyttelseslovens § 15b, stk. 1.
 § 10. Bekendtgørelsen træder i kraft  

 den 1. august 1999. Samtidig ophæves bekendtgørelse nr. 800 af  

 5. oktober 1995 om retningslinjer for fastlæggelsen af klitfrednings-  

 og strandbeskyttelseslinjens forløb.
 Stk. 2. Denne bekendtgørelse vil blive ophævet,  

 samtidig med at miljø- og energiministeren træffer bestemmelse  

 om Strandbeskyttelseskommissionens nedlæggelse.
