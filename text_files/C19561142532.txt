I en sag om overtrædelse af vareforsyningslovgivningen var der rejst  

 sigtelse mod direktøren for og en disponent i et aktieselskab, der havde  

 foretaget ulovlige varebytteforretninger, og der kunne ventes nedlagt påstand  

 overfor selskabet og de sigtede om et konfiskationstilsvar på ca. 140.000 kr.  

 Aktieselskabet var under sagen blevet afhændet, og inden for var truffet  

 afgørelse om konfiskationsspørgsmålet, påtog køberen sig at udrede den  

 konfiskation, der måtte blive pålagt aktieselskabet, dog kun indenfor et  

 beløb af 60.000 kr., og denne ordning tiltrådte finansministeriet.
Dette  

 førte til, at jeg måtte finde det rettest at begrænse direktørens  

 konfiskationtilsvar til det samme beløb.
 Da sådanne forhåndsbegrænsninger i konfiskationstilsvar må anses for  

 uheldige ikke alene af hensyn til eventuelle andre ansvarlige, hvis ansvar i  

 hvert fald må formindskes i det omfang deres regres herved beskæres, men også  

 af retshåndhævelseshensyn, skal jeg anmode om, at sager, hvori der påtænkes  

 sådanne dispositioner, bliver forelagt for mig.
