Bekendtgørelse om tømning, vedligeholdelse og reparation af  

  

 spånsiloer I medfør af § 20, stk. 2, § 39,  

 stk. 1, § 41, stk. 1, nr. 3, § 46, § 73 og § 84  

 i  

 lov om arbejdsmiljø, jf. lovbekendtgørelse nr. 784 af 11. oktober 1999, som  

 ændret ved lov nr. 331 af 16. maj 2001, fastsættes:
Område § 1.  

  

 Bekendtgørelsen gælder for tømning, vedligeholdelse og reparation af  

 spånsiloer, som er forbundet med produktionsanlæg, hvorfra spåner fyldes i  

 spånsiloen.
 § 2.  

  

 Bekendtgørelsen indeholder supplerende bestemmelser til bl.a. bekendtgørelse  

 om  

 arbejdets udførelse og bekendtgørelse om anvendelse af tekniske hjælpemidler.
Virksomheden, hvor siloen er opstillet § 3.  

  

 Spånsiloer skal være indrettet i overensstemmelse med bekendtgørelse om  

 indretning af tekniske hjælpemidler, så de kan tømmes, vedligeholdes og  

 repareres sikkerheds- og sundhedsmæssigt fuldt forsvarligt.
 § 4.  

  

 Der  

 skal forefindes en brugsanvisning i overensstemmelse med kravene i  

 bekendtgørelse om indretning af tekniske hjælpemidler.
 Stk. 2.  

  

 Relevante  

 dele af brugsanvisningen skal være tilgængelig for de personer, der udfører  

 arbejde med tømning, vedligeholdelse og reparation af spånsiloen.
 § 5.  

  

 Ansatte fra en fremmed virksomhed, der udfører arbejde med tømning,  

 vedligeholdelse og reparation på virksomheden, skal have instruktion om  

 særlige  

 sikkerheds- og sundhedsforhold på virksomheden, der har betydning for dette  

 arbejde, herunder om, hvem der skal kontaktes i tilfælde af  

 driftsforstyrrelser.
Virksomheden, der udfører arbejde med tømning,  

 vedligeholdelse og reparation § 6.  

  

 Arbejde med tømning, vedligeholdelse og reparation af spånsiloer skal  

 planlægges, tilrettelægges og udføres således, at det er sikkerheds- og  

 sundhedsmæssigt fuldt forsvarligt.
§ 7.  

  

 Der  

 skal i tilknytning til arbejdspladsvurderingen, jf. bekendtgørelse om  

 arbejdets  

 udførelse, foretages en konkret vurdering af sikkerheds- og  

 sundhedsforholdene  

 ved arbejdet med tømning, vedligeholdelse og reparation.
Vurderingen skal  

 særligt omfatte en stillingtagen til risikoen for, at der i spånsiloen kan  

 være  

 brodannelse og anden sammenpakning af spåner, herunder risiko for farlige og  

 utilsigtede skred og nedstyrtninger.
 Stk. 2.  

  

 Hvis  

 vurderingen, jf. stk. 1, viser, at der kan være risiko for personskade,  

 fx  

 på grund af nedstyrtende spåner m.v., skal arbejde med tømning af spånsiloen  

 foregå, uden at der åbnes for adgang for personer.
 Stk. 3.  

  

 Det er dog  

 tilladt at tømme en spånsilo, der ikke er i drift, fra adgangsåbningen, hvis  

 driftsforstyrrelser gør det umuligt at tømme spånsiloen, uden at der åbnes  

 for  

 adgang for personer.
 Stk. 4.  

  

 Tømning af  

 spånsiloen, jf. stk. 3, må først foretages, når der er truffet de  

 nødvendige foranstaltninger, således at arbejdet kan foregå sikkerheds- og  

 sundhedsmæssigt fuldt forsvarligt.
§ 8.  

  

 Arbejdsgiveren skal sørge for, at hver enkelt ansat får en tilstrækkelig og  

 hensigtsmæssig oplæring og instruktion i at udføre arbejdet med tømning,  

 vedligeholdelse og reparation på farefri måde.
Oplæringen og instruktionen  

 skal  

 særligt omfatte de foranstaltninger, der skal træffes som følge af den i  

 § 7 omhandlede vurdering.
Oplysninger § 9.  

  

 Virksomheden, hvor spånsiloen er opstillet, og den, der udfører arbejde med  

 tømning, vedligeholdelse og reparation af en spånsilo, skal efter anmodning  

 give Arbejdstilsynet alle de oplysninger, der er nødvendige for udøvelsen af  

 tilsynet, jf. arbejdsmiljølovens § 76.
Dispensation og klageadgang § 10.  

  

 Direktøren for Arbejdstilsynet kan i konkrete tilfælde tillade afvigelser fra  

 bestemmelserne i denne bekendtgørelse, når det skønnes rimeligt og fuldt  

 forsvarligt og i det omfang, det er foreneligt med direktiv 98/37/EF med  

 senere  

 ændringer (maskindirektivet) samt direktiv 89/391/EØF (rammedirektivet).
 § 11.  

  

 Afgørelser efter bekendtgørelsen kan påklages efter § 81 i lov om  

 arbejdsmiljø.
Straffebestemmelser § 12.  

  

 Medmindre højere straf er forskyldt efter lov om arbejdsmiljø eller anden  

 lovgivning, straffes med bøde eller fængsel i indtil 2 år den, der 1)  

 	  

    

 overtræder §§ 3  

 - 9, 2)  

 	  

    

 undlader at  

 efterkomme påbud, der er meddelt for overtrædelse af bekendtgørelsens  

 bestemmelser, eller 3)  

 	  

    

 tilsidesætter vilkår  

 for dispensationer i henhold til bekendtgørelsen.
Stk. 2.  

  

 For  

 overtrædelse af § 3, § 4, § 6 og § 7 kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttrædelse § 13.  

  

 Bekendtgørelsen træder i kraft den 15. juli 2003.
 Stk. 2.  

  

 Samtidig  

 ophæves bekendtgørelse nr. 35 af 22. januar 2001 om tømning m.v. af  

 spånsiloer.
