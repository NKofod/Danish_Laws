(Tekniske skoler) I skrivelse af 29. november 1985 til de tekniske skoler har direktoratet  

 for erhvervsuddannelserne redegjort for den ændring, der er sket i den  

 statslige personalestyring efter stillingskontrolreformens indførelse pr. 1.  

 januar 1986.
 Redegørelsen omtaler direktoratets opbygning af personalebevillingen i  

 delrammer og den enkelte skoles adgang til at disponere over den givne  

 bevilling inden for delrammerne.
Der er således redegjort for reglerne for oprettelse af stillinger i de  

 forskellige personalekategorier, og i hvilket omfang denne kompetence er  

 delegeret til skolerne.
Den budgetmæssige styring heraf henhører under  

 direktoratet.
 Det skal bemærkes, at oprettelse af stillinger ikke sker ved aftale,  

 hvorimod fastsættelse af ansættelsesvilkår forudsætter, at der er indgået  

 aftaler herom imellem finansministeriet og de respektive  

 personaleorganisationer (centralorganisationerne og disses  

 underorganisationer). Ved ansættelse af personale skal de aftalte løn- og  

 ansættelsesvilkår herunder klassificeringen følges.
 Stillingskontrolreformen medfører således ingen ændringer i de gældende  

 løn- og ansættelsesvilkår, herunder reglen om 3/7- beskæftigelse af  

 timelærere, jfr. ministeriets cirkulæreskrivelse af 3. november 1982, I-379.
I forbindelse med stillingskontrolreformens indførelse er der mellem  

 finansministeriet og centralorganisationerne indgået aftale om klassificering  

 af nyoprettede tjenestemands- og  tjenestemandslignende stillinger.
Aftalen  

 er optaget i finansministeriets cirkulære af 21. marts 1985 om  

 klasssificering af nyoprettede tjenestemandsstillinger m.v.
Cirkulæret  

 vedlægges til orientering.
 Ifølge cirkulæret er der tale om to klassificeringsprocedurer: en  

  almindelig, hvor fremgangsmåden ved klassificeringen i det væsentlige svarer  

 til den hidtidige, ifølge hvilken klassificeringen af en stilling aftales  

 mellem finansministeriet og vedkommende centralorganisation, jfr. cirkulærets  

 afsnit 2, og - som noget nyt - en særlig frilisteprocedure , jfr. cirkulærets  

 afsnit 3.
Ved friliste forstås en fortegnelse over tjenestemands- og  

 tjenestemandslignende stillinger, der på forhånd er klassificeret ved aftale  

 mellem finansministeriet og centralorganisationerne.
Klassificering af  

 nyoprettede stillinger svarende til dem, der er anført på listen, skal  

 således ikke ske ved forhandling og aftale mellem finansministeriet og  

 vedkommende centralorganisation i hvert enkelt tilfælde.
 Den almindelige friliste for undervisningsministeriet vedlægges til  

 orientering.
 Som nævnt sker klassificering kun ved oprettelse af nye tjenestemands og  

 tjenestemandslignende stillinger, og for så vidt angår stillinger på  

 frilisten understreges, at ansættelse i disse stillinger kun kan ske i  

 overensstemmelse med de for stillingerne gældende løn- og ansættelsesvilkår.  

 Frilisterne kan således ikke benyttes til omklassificering af bestående  

 stillinger, jfr. cirkulærets afsnit 8.
 Tilvejebringelse af frilister sker efter reglerne i cirkulærets afsnit 4.  

 Reglerne angår den procedure, ministeriet skal følge, når stillingskategorier  

 ønskes optaget på en friliste.
 Undervisningsministeriet har besluttet med virkning fra 1. juni 1986  at  

 delegere anvendelsen af frilisten til skolerne, for så vidt angår  

 stillingerne lærer/overlærer i lønrammeforløbene 13/21/23 og 18/26/28, jfr. i  

 øvrigt direktoratets skrivelse af 29. november 1985. Kompetencen til at  

 anvende de øvrige på frilisten optagne stillingskategorier, herunder  

 inspektør i lønramme 31, forbliver derimod hos undervisningsministeriet.
 Ved anvendelsen af frilisten gælder, at den centralorganisation, der er  

 angivet i frilisten ud for stillingen, skal have meddelelse om den konkrete  

 anvendelse af frilisten, jfr. cirkulærets afsnit 5 og bilag 2.
 Det må samtidig meddeles organisationerne, at eventuelle bemærkninger til  

 anvendelsen skal fremsættes overfor skolen og ikke overfor  

 undervisningsministeriet.
 I cirkulærets afsnit 8 er redegjort for sondringen mellem  

  stillingsoprettelser og omklassificeringer.
 Stillingsoprettelse foreligger, hvis stillingens besættelse finder sted  

 efter opslag, og såfremt dispositionen enten er begrundet i helt nye opgaver  

 eller i en væsentlig udvidelse af eksisterende opgaver på skolen eller er led  

 i en organisatorisk ændring, hvor der etableres en ny funktion på skolen,  

 idet det i sidstnævnte tilfælde må fremgå af begrundelsen, at oprettelsen vil  

 være nødvendig for gennemførelsen af væsentlige ændringer af det ansvar eller  

 karakteren af de afgørelser, der er henlagt til eksisterende stillinger.
 Omklassificering foreligger, hvis klassificeringen af en stilling ønskes  

 ændret, bl.a. fordi der er sket en væsentlig ændring af indholdet af  

 stillingen.
 Som supplement til direktoratets brev af 29. november 1985 kan følgende  

 oplyses vedrørende de enkelte delrammer:
 1. Lærere . Ved genbesættelse af stillinger følges den hidtidige  

 procedure, dvs. at ansøgning om ansættelse indsendes til departementets 2.  

 afdeling med de i cirkulæreskrivelse af 18. juli 1977, I-320, ønskede  

 oplysninger.
 Ved nyoprettede stillinger er det undervisningens niveau sammenholdt med  

 lærerkvalifikationskravene, der betinger om vedkommende stilling skal  

 oprettes som lærer/overlærer lønrammeforløbet 13/21/23, lærer/overlærer  

 lønrammeforløbet 18/26/28, adjunkt/lektor lønrammeforløbet 16/21/29/31 eller  

 på overenskomstvilkår.
 Det forhold, at stillinger i lønrammeforløbene 13/21/23 og 18/26/28 er  

 optaget på friliste bevirker, at skolerne ikke skal afvente  

 finansministeriets klassificering, i modsætning til en eventuel oprettelse af  

 en adjunkt/lektorstilling i lønrammeforløbet 16/31. Både for  

 tjenestemandslignende- og overenskomststillinger gælder, at ansøgninger  

 indsendes til departementet i henhold til gældende  

 ansættelsesprocedureregler, jfr. ovenfor.
2. Pædagogisk og administrativ ledelse.
Uanset at f.eks. inspektør i  

 lønramme 31 er optaget på frilisten, skal skolen fortsat forelægge eventuelle  

 ønsker om ændringer for direktoratet for erhvervsuddannelserne.
3. Teknisk administrativt personale.
Ved genbesættelse af ledigtblevne  

 stillinger skal ansættelse ske på uændrede løn- og ansættelsesvilkår, og den  

 hidtidige ansættelsesprocedure med forelæggelse for departementets 2.  

 afdeling skal følges.
Det teknisk-administrative personale (f.eks. kontorledere,  

 kontorfuldmægtige, vagtmestre, skolebetjente, laboratoriebetjente m.fl.), der  

 er ansat på tjenestemandslignende vilkår i klassificerede stillinger, er ikke  

 optaget på friliste.
Ved oprettelse af nye stillinger skal disse  

 klassificeres i overensstemmelse med den almindelige klassificeringsprocedure  

 og de hidtil fulgte regler.
Med hensyn til ansættelsesformen henvises til Budgetvejledning 1985 pkt.  

 73.32, idet det skal bemærkes, at der anvendes overenskomstansættelse ved  

 nyoprettede stillinger, hvis der er overenskomst, og denne fungerer  

 tilfredsstillende.
Dette er tilfældet inden for HK-området, og ansættelse af  

 kontorpersonale (assistent/overassistent) skal derfor som hidtil ske i  

 henhold til overenskomst.
 Tilsvarende gælder ved en skoles ansættelse af KAF-personale.
 P.m.v.
 e.b.
A.
Jahnsen eksp.sekr.
