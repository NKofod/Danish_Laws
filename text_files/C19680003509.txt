 (Til de skattelignende myndigheder).
 Hermed følger eksemplarer af bekendtgørelse nr. 40 af 22. februar 1968 af  

 lov om særlig indkomstskat m.v.
 Til vejledning for skattemyndighederne omtales i dette cirkulære de  

 ændringer og tilføjelser, der er gennemført ved lov nr. 32 af 19. februar  

 1968.
 1. I forhold til lovbekendtgørelse nr. 122 af 6. april  

 1967 er der sket ændringer i og tilføjelser til følgende paragraffer:
 2. Bestemmelsen i § 2, nr. 17, finder anvendelse på  

 gave- og legatbeløb, der er ydet 1. januar 1968 eller senere, medens  

 bestemmelsen i § 17, stk. 2, har virkning fra og med skatteæret 1968-69.
 Om de enkelte ændringer og tilføjelser bemærkes følgende:
 3. Ad § 2, nr. 17.
Efter de hidtil gældende regler i ligningslovens § 7, litra a, var  

 hædersgaver, som var udredet een gang for alle af offentlige midler, legater,  

 kulturelle fonds o.lign., helt skattefri.
Ved lov nr. 452 af 8. december 1967  

 om ændring af ligningsloven blev den nævnte bestemmelse fra 1. januar 1968 at  

 regne begrænset til kun at omfatte hædersgaver, der hidrører fra indsamlede  

 midler, jfr.skattedepartementets cirkulære nr. 267 af 22. december 1967 ad  

 2).
 Ændringen havde til forudsætning, at hædersgaver, der nævnte dato eller  

 senere udredes som eengangsbeløb af offentlige midler, legater, kulturelle  

 fonds o.lign. her i landet eller i udlandet, skulle beskattes som særlig  

 indkomst, og der er ved bestemmelsen i § 2, nr. 17, tilvejebragt hjemmel  

 hertil.
 4. Ad §§ 7B, stk. 7, 7C, stk. 7, og 17, stk. 3.
 Ved ændringerne er der tilvejebragt hjemmel til, at de  

 dispensationsbeføjelser, der er tillagt finansministeren i de nævnte  

 bestemmelser kan overdrages til en anden instans.
 5. Ad § 17, stk. 2.
 Efter de hidtil gældende regler beskattedes dusører og belønninger for  

 fortjenstfulde handlinger i alle tilfælde som skattepligtig almindelig  

 indkomst.
Efter den nye bestemmelse i § 17, stk. 2, kan finansministeren tillade, at  

 dusører og belønninger for foretagelse af visse fortjenstfulde handlinger,  

 som det ligger uden for modtagerens erhverv at udføre, efter ansøgning  

 beskattes som særlig indkomst.
Der tænkes f.eks. på dusører og belønninger  

 for indsats for at redde menneskeliv eller medvirken til opklaring af  

 forbrydelser.
Ansøgning om beskatning i henhold til § 17, stk. 2, må stiles  

 til skattedepartementet, Christiansborg Slotsplads 1, 1218 København K., og  

 kan indsendes til vedkommende lokale ligningsmyndighed, som med sin udtalelse  

 fremsender andragendet gennem skatterådet og statens ligningsdirektorat.
Visse belønninger af den omhandlede art, f.eks.
Carnegiefondets  

 belønninger for heltemodige handlinger, må dog anses for at være omfattet af  

 den foran under nr. 3 omtalte bestemmelse i § 2, nr. 17, og skal i henhold  

 til denne bestemmelse beskattes som særlig indkomst, således at indgivelse af  

 andragende i disse tilfælde ikke er nødvendigt.
 Skattedepartementet, den 23. februar  

 1968.
Hans P.
Gøtrik.
/ E.
Møller.
