Bekendtgørelse om  

 boligmonteringsuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 122 af 5. februar 1997, som ændret ved  

 lov nr. 489 af 1. juli 1998 og lov nr. 234 af 21. april 1999,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence i  

 boligmonteringsuddannelsen inden for det valgte speciale som autosadelmager,  

 gardindekoratør eller møbelpolstrer.
 Stk. 2. Det faglige udvalg for uddannelsen er  

 Fællesudvalget for Auto-, Ortopædi-, Boligmontering og  

 Polstermøbelindustrien.
 § 2. For uddannelsen gælder  

 bekendtgørelse om erhvervsuddannelser (hovedbekendtgørelsen),  

 bekendtgørelse om eksamensordning på erhvervsskolerne m.v.  

 (eksamensbekendtgørelsen) og de regler, som Undervisningsministeriet i  

 øvrigt fastsætter i medfør af erhvervsuddannelseslovens  

 § 4, stk. 1.
Kapitel 2 Uddannelsens varighed og struktur m.v.
 § 3. Specialet som gardindekoratør varer i  

 alt 2 år og 9 måneder, og specialerne som autosadelmager og  

 møbelpolstrer varer i alt 4 år.
 Stk. 2. Uddannelsen indledes i praktikvirksomheder eller med  

 2. skoleperiode.
§ 4. Skoleundervisningen varer 40 uger i specialet  

 som gardindekoratør.
Skoleundervisningen varer 50 uger i specialerne  

 som autosadelmager og møbelpolstrer.
Skoleundervisning veksler med  

 praktikuddannelse som anført nedenfor:
 1)	Praktikuddannelse for elever, der indleder uddannelsen i  

 praktikvirksomheden.
 2)	2. skoleperiode, 20 uger.
 3)	Praktikuddannelse, ca. 21 uger.
 4)	3. skoleperiode, 5 uger.
 5)	Praktikuddannelse, ca. 21 uger.
 6)	4. skoleperiode, 5 uger.
 7)	Praktikuddannelse, ca. 21 uger.
8)	5. skoleperiode.
Autosadelmagere og møbelpolstrere 5 uger.  

 Gardindekoratører 10 uger.
9)	Praktikuddannelse.
Autosadelmagere og møbelpolstrere ca. 21  

 uger.
Gardindekoratører indtil udløbet af den fastsatte  

 uddannelsestid.
 10)	6. skoleperiode, 5 uger.
 11)	Praktikuddannelse for autosadelmagere og møbelpolstrere, ca.  

 21 uger.
 12)	7. skoleperiode, 5 uger.
 13)	Praktikuddannelse for autosadelmagere og møbelpolstrere, ca.  

 21 uger.
 14)	8. skoleperiode, 5 uger.
 15)	Praktikuddannelse for autosadelmagere og møbelpolstrere  

 indtil udløbet af den fastsatte uddannelsestid.
Fritagelse for dele af uddannelsen § 5. Personer, der er fyldt 25 år, og som  

 har mindst 2 års brancherelevant beskæftigelse, kan indgå  

 uddannelsesaftale med en forkortet uddannelsestid.  

 Gardindekoratørspecialet forkortes med 6 måneder, og  

 autosadelmagerspecialet og møbelpolstrerspecialet forkortes med 12  

 måneder.
§ 6. Gennemførelse af 2. skoleperiode i  

 følgende uddannelser giver fritagelse for 2. skoleperiode i  

 boligmonteringsuddannelsen: Beklædningshåndværker,  

 beklædningsoperatør, de tekstile erhvervsuddannelser,  

 strikkeoperatør, tekstiloperatør, farverioperatør,  

 skomager, ortopædist, maskinsnedkeruddannelsen, maskinuddannelsen,  

 træfagenes industrielle snedkeruddannelse og  

 værktøjsmageruddannelsen.
Uddannelsens længde forkortes  

 samtidig med 6 måneder.
 Stk. 2. Fritagelse for dele af uddannelsen kan i øvrigt  

 ske efter hovedbekendtgørelsen.
Kapitel 3 Uddannelsens mål og indhold § 7. Den uddannede autosadelmager skal  

 selvstændigt kunne fremstille og reparere alle i branchen almindeligt  

 forekommende produkter under hensyntagen til ergonomisk korrekt siddekomfort  

 samt kunne foretage montering af loft- og vægbeklædning.
Stk. 2. Den uddannede gardindekoratør skal  

 selvstændigt kunne fremstille og reparere alle i branchen almindeligt  

 forekommende produkter, herunder rundhorisonter og teaterdekorationer.
Den  

 uddannede skal endvidere kunne fremstille almindeligt forekommende produkter  

 efter arbejdstegning.
Stk. 3. Den uddannede møbelpolstrer skal  

 selvstændigt kunne polstre møbler efter arbejdstegning, herunder  

 også kunne fremstille nye modeller.
Den uddannede skal endvidere kunne  

 rådgive kunder om forskellige stof- og steltypers anvendelighed.
 Stk. 4. Uddannelsen tilrettelægges tillige sådan,  

 at eleven gives indsigt i og forståelse af miljømæssige  

 forhold, herunder håndteringen af miljømæssige  

 problemstillinger i forbindelse med fagets materialeanvendelse.
Skoleundervisningen § 8. Undervisningen skal under hele  

 uddannelsesforløbet på en helhedsorienteret måde omfatte  

 både praktisk og teoretisk undervisning med henblik på at give  

 eleverne fornødne generelle og specielle kvalifikationer.
Der skal  

 gives eleverne forudsætninger for at varetage de funktioner,  

 uddannelserne tager sigte på.
Desuden skal undervisningen bidrage til  

 elevernes personlige udvikling og give eleverne forståelse af samfundet  

 og dets udvikling.
Endelig skal der gives eleverne forudsætninger for  

 ved efter- og videreuddannelse at udbygge deres kvalifikationer.
 Stk. 2. Den vejledende uddannelsestid er følgende:
Uger Grund- fag Områdefag Specialefag Valgfag I alt 2. skoleperiode 9,1 6,2 - 4,7 20 3.-4. skoleperiode 4,4 4,2 - 1,4 10 5. skoleperiode: møbelpolstrer, autosadelmager 2,2 0,6 - 2,2 5 5. skoleperiode: gardindekoratør 2,2 0,6 6,2 1,0 10 6.-8. skoleperiode: møbelpolstrer, autosadelmager - 6,0 8,5 0,5 15 I alt gardindekoratør 15,7 11,0 6,2 7,1 40 I alt møbelpolstrer, autosadelmager 15,7 17,0 8,5 8,8 50 1)	Områdefag:
 Tekstil- og materialelære: 2,5 uger.
 Maskinbetjening og produktion: 3,7 uger.
 Maskin- og værktøjslære: 1,2 uge.
 Geometri og projektionstegning: 1,2 uge.
 Datalære 1: 0,6 uge.
 Fagtegning 1: 1,2 uge.
 Datalære 2: 0,6 uge.
 Fagtegning 2: 2,2 uger.
 Datalære 3: 1,2 uge.
 Maskinbetjening: 2,6 uger.
 2)	Specialefag:
 a)	Autosadelmager 8,5 uger:
 Læderarbejde og -teori: 0,4 uge.
Opbygning af møbler til auto- mobiler: 1,2 uge.
 Steltyper: 0,4 uge.
 Modelfremstilling: 6,5 uger.
 b)	Gardindekoratør 6,2 uger:
 Tekstil-, gulv- og vægbeklædning: 0,7 uge.
 Mørklægning: 0,7 uge.
 Brandkrav: 0,2 uge.
 Specialstænger: 0,1 uge.
 Specialmontering: 0,1 uge.
 Eltræk: 0,2 uge.
 Udstillings-, tv- og teaterarbejde: 3,8 uger.
 Samlet opgave: 0,4 uge.
 c)	Møbelpolstrer 8,5 uger:
 Læderarbejde og -teori: 0,4 uge.
 Opbygning af møbler: 1,2 uge.
 Steltyper: 0,4 uge.
 Modelfremstilling: 6,5 uger.
Grundfag § 9. Undervisningen i 2. skoleperiode omfatter  

 følgende grundfag: Billedkommunikation og design (1,1 uge), dansk (F),  

 materialeforståelse (1,1 uge), produktudvikling, produktion og service  

 (2,2 uger), samfundsfag (F) og økonomi (1,1 uge).
 Stk. 2. Undervisningen i 3. og 4. skoleperiode omfatter  

 følgende grundfag: Materialeforståelse (1,1 uge),  

 produktudvikling, produktion og service (1,1 uge) og stil, form og farve (2,2  

 uger).
 Stk. 3. Undervisningen i 5. skoleperiode omfatter  

 følgende grundfag: Produktudvikling, produktion og service (1,1 uge)  

 og salg og service (F).
 Stk. 4. Mål, indhold og vejledende uddannelsestid for de  

 enkelte grundfag følger reglerne om grundfag.
Områdefag § 10. Undervisningen i områdefag i 2.  

 skoleperiode har følgende mål og rammer for undervisningens  

 indhold:
1)	Tekstil- og materialelære Mål: At give eleverne en grundlæggende  

 forståelse af og indsigt i materialernes struktur, herunder de fysiske  

 og kemiske egenskaber og indvirkningen på miljøet.
 Rammer for undervisningens indhold: Råmaterialer, test-  

 og analysemetoder, behandling, farvning, efterbehandling,  

 miljøbeskyttelse og sikkerhed.
2)	Maskinbetjening og produktion Mål: At give eleverne kendskab til og færdigheder i  

 brugen af de maskiner, der anvendes i fremstillings- og  

 bearbejdningsprocessen.
Rammer for undervisningens indhold: Materialebearbejdning af  

 læder, skind, plast og tekstiler.
Maskinkendskab til  

 nålebærende maskiner, strikke- og vævemaskiner,  

 pressemaskiner og skære-, stanse- og  

 hjælpeværktøjer.
Arbejdspladsindretning, personlig  

 planlægning og sikkerhed og miljø.
 Stk. 2. Undervisningen i områdefag i 3. og 4.  

 skoleperiode har følgende mål og rammer for undervisningens  

 indhold:
1)	Maskin- og værktøjslære Eleverne skal have kendskab til det nødvendige måle- og  

 skæreværktøj samt have færdigheder i brugen af  

 skabeloner.
Endvidere skal eleverne kunne anvende og vedligeholde de  

 håndværktøjer, der bruges i de forskellige specialer under  

 iagttagelse af nødvendige sikkerhedsforskrifter.
2)	Geometri og projektionstegning Eleverne skal kunne aflæse tegninger, hvor et emne er afbildet i  

 flere forskellige planer, samt have matematisk kendskab til  

 rumstørrelser, linier, flader og legemer.
3)	Datalære 1 Eleverne skal have kendskab til forskellige datasprog, fremstilling af  

 mindre dataprogrammer og kendskab til udarbejdelse af dokumentation.
4)	Fagtegning 1 Eleverne skal have kendskab til tegneteknik og  

 tegningsforståelse ved udførelse af arbejdstegninger samt til de  

 symboler og signaturer, der anvendes til illustration af forskellige  

 materialer.
 Stk. 3. Undervisningen i områdefag i 5. skoleperiode har  

 følgende mål og rammer for undervisningens indhold:
1)	Datalære 2 Eleverne skal have kendskab til datalærens metoder og til  

 CAD/CAM-systemernes opbygning og virkemåde.
 Stk. 4. Undervisningen i områdefag i 6.-8. skoleperiode  

 har følgende mål og rammer for undervisningens indhold:
1)	Fagtegning 2 Eleverne skal selvstændigt kunne fremstille en arbejdstegning,  

 hvor symboler og signaturer er korrekt anvendt.
Det skal fremgå klart  

 af tegningen, hvorledes forarbejdning og opbygning af emnet skal  

 foregå.
2)	Datalære 3 Eleverne skal have kendskab til CAD/CAM-systemernes opbygning og  

 virkemåde samt kunne operere med disse anlæg.
Desuden skal  

 eleverne have forståelse af sammenhængen mellem  

 konstruktionssiden og produktionssiden.
3)	Maskinbetjening Mål: Eleverne skal kunne betjene alle i branchen  

 almindeligt forekommende symaskiner samt kunne vedligeholde, fejlfinde og  

 justere disse.
 Rammer for undervisningens indhold: Stikninger,  

 pyntesøm, kapsøm, isyning af keder og syning af betræk  

 med indlæg af vat og skum efter arbejdstegninger med mål og  

 beskrivelser.
Specialefag § 11. Undervisningen i specialefag i specialet som  

 autosadelmager har følgende mål:
1)	Læderarbejde og -teori a)	At eleverne får viden om forskellige  

 møbellædertyper, deres anvendelsesområder og  

 fordele/ulemper ved brug, b)	at eleverne får kendskab til de krav, der stilles til  

 polstring og stil, c)	at eleverne kan redegøre for principperne for  

 måltagning til læderbetræk samt udformning af modeller og  

 stansejern, d)	at eleverne kan udføre sammenføjning,  

 udskærfning, klæbning, syning med kederindlæg,  

 pyntestikninger samt samling og montering i not og med blystaf, e)	at eleverne får kendskab til dybdehæftningens ide og  

 formål, form og størrelsesforhold, og f)	at eleverne får kendskab til forskellige former for  

 hæftning samt til finish-arbejde.
2)	Opbygning af møbler til automobiler a)	At eleverne kan opbygge en stol ergonomisk korrekt med slingerkant,  

 knæstøtte og nakkestøtte udført med pibesyning i  

 enten plys, velour eller plast, b)	at eleverne kan fremstille en dørplade med armlæn og  

 indbygget lomme i samme stof og mønster som stolen, c)	at eleverne kan beklæde formstøbte lofter samt  

 fremstille og montere solskærme og håndtag, og d)	at eleverne får kendskab til støjisolering af  

 førerhuse og entreprenørmaskiner samt til efterfølgende  

 betrækning af loft, sider og bundmåtter.
3)	Steltyper At eleverne får kendskab til stelkonstruktion og dimensionering,  

 styrke og holdbarhed samt orientering om belastnings- og brugskrav og om,  

 hvilke steltyper der kan anvendes inden for bilens ydre rammer.
4)	Modelfremstilling a)	At eleverne kan fremstille en dørplade i pap eller masonit  

 til en i forvejen udleveret bildør, b)	at eleverne kan fremstille en model af indvendigt tag, bund og  

 sider, c)	at eleverne kan fremstille en model af lettere kaleche samt  

 skære og sy denne, og d)	at eleverne under lærervejledning kan fremstille en autostol  

 på jernstel betrukket med læder eller stof syet i autopiber eller  

 hæftet.
Udvendig beklædning skal være stof eller plastic  

 påsyet med kapsyning eller keder.
Stolen skal være opbygget med  

 lårstøtte, lændestøtte, sidestøtte og  

 nakkestøtte.
 § 12. Undervisningen i specialefag i specialet som  

 gardindekoratør har følgende mål:
1)	Tekstil-, gulv- og vægbeklædning a)	At eleverne får kendskab til, hvilken virkning varme, frost og  

 fugt har på de materialer, der bruges til gulv- og  

 vægbeklædning, b)	at eleverne får kendskab til de materialer, der anvendes til  

 vægge og gulve, og c)	at eleverne kan foretage korrekt underbehandling af vægge og  

 gulve.
2)	Mørklægning a)	At eleverne får kendskab til forskellige grader af  

 mørklægning, totalmørklægning, overlapning og  

 lyssluser, og b)	at eleverne til en given opgave selvstændigt kan vælge  

 en hensigtsmæssig grad af mørklægning samt foretage  

 montering.
3)	Brandkrav At eleverne får kendskab til brandregulativet, herunder viden om  

 krævet afstand til el, sprinkler og tyverialarm.
4)	Specialstænger At eleverne får kendskab til alle forekommende  

 specialstænger og kan foretage mål og beregning ved bukning af  

 stænger samt ved montering af snoretræk.
5)	Specialmontering At eleverne får kendskab til forskellige monteringsbeslag og  

 selvstændigt kan foretage specialmontering med korrekte beslag i alle  

 almindeligt forekommende væg- og loftsmaterialer.
6)	Eltræk a)	At eleverne selvstændigt kan opsætte og montere  

 eltræk under iagttagelse af gældende sikkerhedsbestemmelser, b)	at eleverne får kendskab til eltrækkets muligheder og  

 begrænsninger, og c)	at eleverne selvstændigt kan vælge materialer,  

 værktøj og tilbehør ved opsætning og montering af  

 eltræk.
7)	Udstillings-, tv- og teaterarbejde a)	At eleverne får kendskab til bespænding af vægge  

 og andre adskillelser med tekstilbeklædning til tv-, teater- og  

 udstillingsarbejder, og b)	at eleverne kan udføre flagdekorationer.
 § 13. Undervisningen i specialefag i specialet som  

 møbelpolstrer har følgende mål:
1)	Læderarbejde og  teori a)	At eleverne får viden om forskellige  

 møbellædertyper, deres anvendelsesområder og  

 fordele/ulemper ved brug, b)	at eleverne får kendskab til de krav, der stilles til  

 polstring og stil, c)	at eleverne kan redegøre for principperne for  

 måltagning til læderbetræk samt udformning af modeller og  

 stansejern, d)	at eleverne kan udføre sammenføjning,  

 udskærfning, klæbning, syning med kederindlæg,  

 pyntestikninger samt samling og montering i not og med blystaf, e)	at eleverne får kendskab til dybdehæftningens ide og  

 formål, form og størrelsesforhold, og f)	at eleverne får kendskab til forskellige former for  

 hæftning samt til finish-arbejde.
2)	Opbygning af møbler a)	At eleverne får kendskab til, forståelse af og indsigt i  

 fremgangsmåder ved opbygningen af specielle polstermøbler til  

 såvel arbejdsbrug som hvile, b)	at eleverne får kendskab til de problemer, der knytter sig til  

 opbygningen af polstermøbler til handicappede, c)	at eleverne kan foretage rigtige valg af materialer til forskellige  

 formål, og d)	at eleverne får kendskab til den nyeste udvikling inden for  

 branchen.
3)	Steltyper a)	At eleverne får kendskab til faste og skilbare træstel,  

 formstøbte stel, metalstel samt kombinationsstel, og b)	at eleverne får kendskab til stelkonstruktion og  

 -dimensionering, styrke og holdbarhed samt orienteres om belastnings- og  

 brugskrav.
4)	Modelfremstilling a)	At eleverne får kendskab til, hvorledes en ny model opbygges  

 efter given tegning, b)	at eleverne efter egen tegning og selvvalgte materialer kan opbygge  

 og betrække et overpolstret siddemøbel, og c)	at eleverne under lærervejledning kan udforme, foretage  

 materialevalg og fremstille en overpolstret stol i fuld  

 størrelse.
Valgfag § 14. Undervisningen i valgfag følger  

 reglerne i hovedbekendtgørelsen.
Undervisningsplan § 15. Skolen fastsætter i overensstemmelse  

 med hovedbekendtgørelsen det nærmere indhold af  

 undervisningen.
Praktikuddannelsen § 16. Virksomheden skal gennemføre  

 praktikuddannelsen således, at eleven med gennemført  

 skoleundervisning kan nå uddannelsens mål, jf. § 7.
 § 17. Målet med praktikuddannelsen  

 er:
1)	at eleverne opnår de nødvendige praktiske  

 færdigheder, 2)	at eleverne opnår viden om branchens typiske materialer,  

 bearbejdningsmetoder, arbejdsprocesser og produktionsformer, 3)	at eleverne kan betjene branchens maskiner og  

 hjælpeværktøjer, 4)	at eleverne kan fremstille og reparere alle almindeligt forekommende  

 arbejder, 5)	at eleverne opnår kendskab til områdets  

 arbejdsmiljø, og 6)	at eleverne opnår kendskab til nødvendige  

 sikkerhedsforanstaltninger og kravet om høj hygiejnisk  

 standard.
 Stk. 2. Praktikuddannelsen i specialet autopolstrer skal  

 indeholde følgende arbejdsområder og funktioner:  

 Læderteori, specielle opbygninger af møbler til biler og  

 steltyper.
 Stk. 3. Praktikuddannelsen i specialerne som autosadelmager og  

 møbelpolstrer skal indeholde følgende arbejdsområder og  

 funktioner: Læderteori, specielle opbygninger af møbler til  

 biler eller bolig, steltyper og modelfremstilling.
 Stk. 4. Praktikuddannelsen i specialet som  

 gardindekoratør skal indeholde følgende arbejdsområder og  

 funktioner: Specialstænger, specialmontering og eltræk.
§ 18. Praktikuddannelsen tilrettelægges  

 således, at eleverne opnår fortsat udbygning, rutine og  

 færdigheder i de discipliner, der indlæres på skole,  

 således at skoleundervisningen og praktikuddannelsen  

 understøtter og supplerer hinanden i størst muligt omfang.
Det  

 tilstræbes, at praktikuddannelsen tilrettelægges således,  

 at der arbejdes efter stigende sværhedsgrad, så  

 slutmålet/niveauet svarer til de krav, der stilles inden for det valgte  

 speciale.
I uddannelsestiden kan der arbejdes med alt i virksomheden  

 forekommende arbejde, der er værdifuldt for uddannelsen.
 § 19. Det lokale uddannelsesudvalg kan  

 fastsætte nærmere vejledende retningslinier om  

 praktikuddannelsens gennemførelse for skolens elever, jf.  

 hovedbekendtgørelsen.
§ 20. Ved afslutningen af en praktikperiode,  

 undtagen den sidste, meddeler virksomheden i en erklæring til skolen og  

 eleven, hvilke arbejdsområder og funktioner eleven har været  

 beskæftiget med i praktikperioden.
I denne erklæring  

 anføres endvidere, om praktikvirksomheden skønner, at eleven  

 har særlige behov med hensyn til skoleundervisning.
 Stk. 2. Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en  

 virksomhed er afsluttet.
 Stk. 3. Det faglige udvalg udfærdiger i overensstemmelse  

 med hovedbekendtgørelsen blanketter til brug for de erklæringer,  

 som er nævnt i stk. 1 og 2.
 Stk. 4. Det faglige udvalg udsender de blanketter, der skal  

 anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5. Virksomhederne rekvirerer de blanketter, der skal  

 anvendes jf. stk. 2, hos det faglige udvalg, jf.  

 hovedbekendtgørelsen.
Kapitel 4 Bedømmelse m.v.
Skolens bedømmelse § 21. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen, jf.  

 hovedbekendtgørelsen.
 Stk. 2. Formålet med den løbende  

 bedømmelse er at hjælpe og vejlede eleverne og at evaluere  

 undervisningens indhold og metoder.
 § 22. Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode,  

 når eksamen er gennemført.
 Stk. 2. I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3. For områdefag og specialefag udsteder skolen  

 bevis for den gennemførte undervisning med angivelse af en karakter  

 som udtryk for elevens standpunkt i faget i forhold til undervisningens  

 mål på det tidspunkt, hvor karakteren afgives.
 Stk. 4. Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23. Ved en skoleperiodes afslutning, jf. dog  

 stk. 3, udsteder skolen en skolevejledning til eleven og til  

 praktikvirksomheden.
Stk. 2. Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning  

 om, hvilke emner der er gennemgået i det pågældende  

 skoleophold.
For elever, der ikke har opfyldt et eller flere af  

 undervisningsmålene (dvs. har fået karakteren 5 eller derunder),  

 udarbejder skolen en vejledning, der tilkendegiver elevens behov for  

 supplerende oplæring i praktiktiden og eventuelt supplerende  

 skoleundervisning.
Stk. 3. Efter sidste skoleperiode udsteder skolen kun en  

 skolevejledning, hvis betingelserne for udstedelse af skolebevis, jf.  

 § 27, ikke er opfyldt.
Endvidere kan skolen udstede en skolevejledning  

 efter sidste skoleperiode med angivelse af elevens eventuelle behov for  

 supplerende oplæring i praktikvirksomheden.
 Stk. 4. Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til  

 eleven.
Skolens afsluttende bedømmelse § 24. Skolen afholder eksamen i grundfagene, hvis  

 det følger af reglerne om disse fag.
Stk. 2. Skolen afholder eksamen i følgende specialefag,  

 jf. § 25: I specialerne som autosadelmager og møbelpolstrer i  

 faget modelfremstilling.
I specialet som gardindekoratør i fagene  

 tekstil-, gulv- og vægbeklædning, mørklægning,  

 brandkrav, specialstænger, specialmontering, eltræk og  

 udstillings-, tv- og teaterarbejde.
 Stk. 3. Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4. I områdefag og specialefag, hvor der ikke holdes  

 eksamen, giver skolen standpunktskarakterer i forhold til målene for  

 undervisningen, jf. §§ 10-13.
 Stk. 5. Bedømmelsesformer og karaktergivning i valgfag  

 følger reglerne om disse fag.
 Stk. 6. I de undervisningsfag, hvor der ikke afholdes eksamen,  

 giver skolen ved uddannelsens afslutning eleven skriftlig meddelelse om de  

 afgivne karakterer, jf. stk. 3 og 4, hvis karaktererne ikke  

 fremgår af skolebeviset.
§ 25. Eksamen i specialefag gennemføres som  

 en praktisk prøve.
Der stilles en opgave, hvori alle eksamensfagene  

 indgår som delelementer.
Opgaverne udføres under  

 lærervejledning.
Som hjælpemidler må anvendes alt  

 skriftligt materiale udleveret af skolen.
Stk. 2. Eksamensopgaverne tilvejebringes af skolen.  

 Bedømmelsesgrundlaget for specialerne som autosadelmager og  

 møbelpolstrer er det arbejde, der er udført under specialefaget  

 modelfremstilling.
For specialet som gardindekoratør er  

 bedømmelsesgrundlaget en opgave, hvori alle eksamensfagene  

 indgår.
 Stk. 3. Det faglige udvalg udpeger 2 censorer (1 arbejdsgiver-  

 og 1 arbejdstagerrepræsentant), der sammen med 1 lærer  

 bedømmer det fremstillede arbejde.
Stk. 4. Ved bedømmelsen skal der i specialerne som  

 autosadelmager og møbelpolstrer især lægges vægt  

 på overholdelse af tegningens mål og data,  

 materialesammensætning, stolens sidde- og hvileegenskaber,  

 linieføring og proportionernes samspil.
I specialet som  

 gardindekoratør skal der især lægges vægt på  

 overholdelse af tegningens mål og data, bukning og montering af  

 stænger, syning og tilskæring.
Stk. 5. De 2 censorer og læreren afgiver hver 1  

 karakter, hvoraf der beregnes gennemsnit med en decimal.
Der foretages  

 afrunding til nærmeste decimal.
 Stk. 6. Skolen skal tilbyde eleven en ny eksamen, eventuelt  

 efter supplerende skole- eller praktikophold, såfremt eleven ikke  

 opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden  

 gyldig grund ikke har kunnet møde eller gennemføre opgaverne  

 til eksamen.
Karakterskala § 26. Ved bedømmelsen anvendes 13-skalaen,  

 jf. bekendtgørelsen om karakterskala og anden bedømmelse.
Skolebevis § 27. Når alle skoleperioder er  

 gennemført, udsteder skolen et skolebevis, hvis eleven har  

 opnået mindst karakteren 6 til den praktiske eksamen og har et  

 karaktergennemsnit på 6 eller derover i øvrige fag.
 Stk. 2. Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt  

 eleven.
Uddannelsesbevis § 28. Uddannelsesbevis udstedes af  

 Fællesudvalget for Auto-, Ortopædi-, Boligmontering og  

 Polstermøbelindustrien og affattes i overensstemmelse med  

 hovedbekendtgørelsen, når skolebevis og praktikerklæring  

 er udstedt.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. juli 1999.
 Stk. 2. Bekendtgørelse af 10. december 1990 om sejl- og  

 boligmonteringsuddannelsen1)  

  ophæves.
 Stk. 3. Elever på sejl- og boligmonteringsuddannelsen  

 kan færdiggøre deres uddannelse efter den i stk. 2 nævnte  

 bekendtgørelse.
 Stk. 4. Skolen kan, når den ønsker dette,  

 uddanne de elever, der er optaget før bekendtgørelsens  

 ikrafttræden, efter den nye bekendtgørelse under  

 forudsætning af, at eleverne og praktikvirksomhederne er  

 indforstået hermed.
Undervisningsministeriet, den 18. juni  

 1999 P.M.V.Ivan SørensenStyrelseschef /Sonja Lundqvist 1)   

  Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
