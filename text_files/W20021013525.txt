Landsskatteretskendelse af 8. august 2002 vedr.  

 Parcelhusreglen  salg af 2 parceller med og uden bebyggelse A klager for indkomståret 1998 over, at skatteankenævnet har  

 ansat avance ved salg af en ejendom til 849.066 kr.
 Det fremgår af sagens oplysninger, at A selv byggede det  

 omhandlede hus i 1963 og straks efter færdiggørelsen flyttede ind med sin  

 familie i november måned 1963.
 Klageren har i forbindelse med sit ønske om at sælge ejendommen  

 rettet henvendelse til kommunens tekniske forvaltning, der den 17. august  

 1998  

 har meddelt klageren, at der kunne forventes tilladelse til frastykning af en  

 parcel, såfremt klageren indgav en konkret ansøgning om tilladelse til  

 frastykning.
 Ifølge folkeregisteret er klageren fraflyttet den omhandlede  

 ejendom den 5. juni 1998.
Klageren har ved skrivelse af 24. september 1998 ansøgt om  

 udstykning af ejendommen med henblik på opdeling i to parceller på  

 henholdsvis  

 973 m² og 700 m².
Kort- og Matrikelstyrelsen godkendte udstykningen ved brev  

 af  

 24. november 1998, hvorved ejendommen opdeles i matr. nr. 1 og 2.
 Klageren har afstået den omhandlede ejendom til køberen ved to  

 slutsedler af 30. september 1998, med overtagelse den 1. oktober 1998. Den  

 ene  

 slutseddel vedrører afståelse af en byggegrund på 700 m² under udstykning til  

 en pris af 250.000 kr., den anden slutseddel vedrører afståelse af villa med  

 tilhørende grund på 973 m², der afstås som brandtomt.
På slutsedlen vedrørende byggegrunden på 700 m² under udstykning  

 er der med kuglepen tilføjet, at Dersom udstykning ikke kan ske, erhverves hele den nuværende  

 ejendom for en pris af 2.025.000 kr., hvilket klagerens advokat har gjort indsigelse over i sit brev  

 af 18. december 1998 til klagerens søn, idet advokaten på intet tidspunkt har  

 godkendt denne tilføjelse og den ikke svarer til kopier af købsaftaleudkast,  

 som advokaten tidligere har modtaget til godkendelse, men som ikke var  

 underskrevet.
I det betingede skøde er der under § 6 om ejendomsværdi bl.a.  

 anført, at da ejendommen er under udstykning, kendes den endelige  

 ejendomsvurdering ikke  .
Endvidere er der under § 14 anført, at Det er en betingelse for handelen at udstykningen af matr. nr.  

 1 kan ske.
 Såvel betinget som endeligt skøde er underskrevet af parterne  

 den 3. maj 1999.
 Tømrerfirmaet B, der på vegne af køber skulle foretage om- og  

 tilbygning af huset, herunder påsætning af tagetage, fik den 24. november  

 1998  

 byggetilladelse under forudsætning af, at bl.a. den verserende udstykningssag  

 blev stoppet eller alternativt, at parcel 1 og 2 blev sammenlagt matrikulært  

 således at de udgjorde en samlet ejendom.
 Tømrerfirmaet B påbegyndte den 27. november 1998 ombygningen af  

 ejendommen i henhold til byggetilladelsen, og byggearbejdet blev færdigmeldt  

 den 26. maj 1999.
 Den 26. august 1999 blev der af køberne søgt om sammenlægning af  

 matr.nr. 1 og 2, således at ejendommen herefter alene udgøres af matr.nr. 1,  

 hvilket blev godkendt ved Kort- og Matrikelstyrelsens brev af 6. december  

 1999.
 Under sagens behandling ved skatteankenævnet har nævnet  

 indhentet udtalelse fra told- og skatteregionen, der bl.a. har udtalt  

 følgende  

 i brev af 26. juni 2001:
 Under henvisning til Deres skrivelse af 7. juni d.å. (2001),  

 hvor De i den verserende sag på foranledning af Skatteankenævnet har anmodet  

 om  

 en udtalelse, skal man indledningsvis bemærke, at den trufne afgørelse efter  

 Told- og Skatteregionens opfattelse principielt bør afgøres endeligt ved  

 rekurs  

 i sædvanlig instansfølge og således af Skatteankenævnet, Landsskatteretten  

 m.v.
Told- og Skatteregion skal i relation til denne sag alene  

 bemærke, at man efter det oplyste er mest tilbøjelig til at tilslutte sig den  

 af skatteforvaltningen trufne afgørelse, jf. bl.a.
TfS 1998 nr. 75 og  

 Skattedepartementets skrivelse af 3. april 2001.
Der er på salgstidspunktet den 29. september 1998 således endnu  

 ikke tale om 2 særskilt matrikulerede grunde, hvorfor der efter  

 ejendomsavancebeskatningslovens  

 ejendomsbegreb alene foreligger salg af 1 samlet ejendom.
Og i relation til  

 praksis om indføjede betingelser om udstykning m.v. har senest  

 Skattedepartementet givet udtryk for, at en udstykning bør være gennemført og  

 godkendt af Kort & Matrikelstyrelsen, såfremt beboelsesdelen skal kunne  

 sælges skattefrit.
Vedrørende praksis om påregnelig godkendelse af de anførte  

 betingelser er det tillige fremhævet af Skattedepartementet, at det ikke på  

 forhånd vil kunne afvises, at Kort & Matrikelstyrelsen vil nægte at  

 godkende en ansøgt udstykning.
 Skatteforvaltningen har ved den påklagede ansættelse fundet, at  

 hele klagerens avance ved salget af ejendommen er skattepligtig, jf.  

 ejendomsavancebeskatningslovens § 1. Skatteforvaltningen har herved bl.a.  

 henset til, den omhandlede ejendom er på 1.673 m², at klageren ifølge  

 folkeregisteret er fraflyttet ejendommen den 5. juni 1998, at klageren har  

 ansøgt om udstykning den 24. september 1998, at Kort & Matrikelstyrelsen  

 godkendte udstykningen ved skrivelse af 24. november 1998, og at hele  

 ejendommen er afstået den 29. september 1998 til samme køber.  

 Skatteforvaltningen har yderligere henset til, at klagerens opdeling af  

 parcellen i 2 parceller må anses for at være foretaget for at få en del af  

 ejendommen omfattet af parcelhusreglen, og at formålet med udstykningen  

 således  

 alene har været at få en del af salgssummen gjort skattefri.
Klagerens repræsentant har overfor Landsskatteretten nedlagt  

 påstand om, at klageren alene er skattepligtig af avancen ved salget af den  

 ubebyggede grund på 700 m².
Repræsentanten har til støtte herfor bl.a.  

 anført,  

 at salg af én grund, der består af to særskilt matrikulerede grunde til samme  

 køber skal behandles som to selvstændige salg, hvilket følger af  

 Landsskatterettens  

 kendelse refereret i TfS 1998.75. Repræsentanten har endvidere anført, at  

 tilladelse til udstykning blev indgivet forinden underskrivelsen af  

 slutsedlen,  

 i direkte konsekvens af kommunens oplysning den 17. august 1998 om, at en  

 ansøgning om udstykning kunne forventes imødekommet.
Repræsentanten har også  

 anført, at klagerens beslutning om at søge ejendommen udstykket i to grunde  

 forud for salget ikke på nogen måde kan kvalificeres som forsøg på  

 skattemæssig  

 omgåelse, men alene er sket under hensyntagen til det i  

 ejendomsavancebeskatningslovens § 8, stk. 1, nr. 1, nævnte arealkrav, og at  

 klagerens handlemåde således er i fuld overensstemmelse med lovgivers  

 intention, idet familiens bolig blev undtaget fra avancebeskatning allerede  

 ved  

 indførelse af den oprindelige § 3 A i lov om særlig indkomstskat.
 Repræsentanten har vedrørende Kort- & Matrikelstyrelsens  

 godkendelsesprocedure anført, at matrikelmyndigheden ifølge udstykningslovens  

 §  

 30 kun kan nægte at registrere udstykning mv. såfremt udstykningslovens §§  

 18-20 ikke er overholdt, eller de oplysninger mv., som efter bestemmelserne i  

 udstykningsloven eller de i medfør af loven fastsatte regler er nødvendige  

 for  

 registreringen, ikke foreligger, eller matrikelmyndigheden ikke har modtaget  

 det beløb, der kræves forudbetalt, at der i den konkrete sag er betalt det  

 nødvendige beløb forud for ansøgningen, at de nødvendige oplysninger  

 foreligger, idet landinspektørens opgave netop er at indhente de nødvendige  

 oplysninger forinden oversendelsen til Kort- & Matrikelstyrelsen, at  

 bestemmelserne i §§ 18-20 er overholdt, at da landinspektøren har indhentet  

 de  

 fornødne erklæringer fra kommunalbestyrelsen og da tilladelsen rent faktisk  

 blev givet af Kort- & Matrikelstyrelsen, har alle betingelserne for  

 godkendelsen altså været i orden allerede på det tidspunkt, hvor sagen blev  

 oversendt til styrelsen, og at Kort- & Matrikelstyrelsens rolle i  

 nærværende sag altså har været af rent formel karakter, hvilket taler for at  

 anse tilladelsen for givet, og dermed udstykningen foretaget, inden salget af  

 de to parceller.
 Repræsentanten har desuden anført, at der hverken med støtte i  

 lovens forarbejder, lovens ordlyd, den juridiske teori, cirkulære nr. 166 af  

 12. september 1994 om ejendomsavancebeskatningsloven eller retspraksis, kan  

 lægges til grund, at klageren ikke skulle kunne anses for omfattet af  

 ejendomsavancebeskatningslovens § 8, stk. 1, nr. 1, med den begrundelse, at  

 han  

 forud for salget har anmodet om tilladelse til udstykning under hensyntagen  

 til  

 bestemmelsens arealkrav.
Repræsentanten har herefter for så vidt angår Told- og  

 Skattestyrelsens udtalelse i TfS 2001.574 om betydningen af Kort- og  

 Matrikelstyrelsens approbation i relation til fritagelsesbestemmelsen i  

 ejendomsavancebeskatningslovens § 8, anført, at Told- og Skattestyrelsen  

 hidtil  

 på forespørgsler har meddelt, at approbation hos Kort- og Matrikelstyrelsen  

 alene var en formssag og således ikke en betingelse for at bringe  

 ejendomsavancebeskatningslovens § 8 i anvendelse, men at denne praksis dog  

 herefter (meddelelsen er dateret den 10. maj 2001) er opgivet, idet  

 approbation  

 nu skal foreligge forud for salget af ejendommen, at styrelsens meddelelse  

 har  

 nøje sammenhæng med gennemførelsen af ændringerne i  

 ejendomsavancebeskatningsloven, jf. ændringslov nr. 958 af 20. december 1999,  

 hvor der i § 8, stk. 1, 1. pkt. blev tilføjet og hvor ejendommen har  

 opfyldt  

 betingelserne for at kunne afstås skattefrit efter nærværende stykke,  

 at der  

 efter den tidligere lov således ikke var noget krav om, at ejendommen skulle  

 have tjent til bolig for ejeren på et tidspunkt, hvor ejendommen opfyldte  

 betingelserne  herunder arealkravene  for at kunne sælges  

 skattefrit, og at  

 tilføjelsen til § 8 dog først har virkning for afståelser, der foretages den  

 1.  

 januar 2000 eller senere jf. ikrafttrædelsesbestemmelsen i ændringslovens §  

 21,  

 stk. 10. Repræsentanten har tilmed anført, at klageren solgte sin ejendom i  

 1998, og klagerens sag skal derfor afgøres i overensstemmelse med Told- og  

 Skattestyrelsens daværende praksis, hvorefter approbation alene var en  

 formssag.
Repræsentanten har ligeledes anført, at styrelsens meddelelse af  

 10.  

 maj 2001 ikke tilsigter nogen praksisændring for så vidt angår tidligere  

 indkomstår, da det udtrykkeligt fremgår af den valgte formulering, at det  

 herefter  

 er besluttet osv.
Repræsentanten har desuden, for så vidt angår spørgsmålet om,  

 hvorvidt beboelseskravet skal være opfyldt på tidspunktet for ansøgning om  

 godkendelse af udstykning hos Kort- & Matrikelstyrelsen anført, at  

 nærværende sag vedrører indkomståret 1998 og derfor skal afgøres efter den  

 daværende ejendomsavancebeskatningslov (lovbek. 640 1997), der på et enkelt  

   

 men for denne sag afgørende  punkt adskiller sig væsentligt fra den  

 nuværende  

 ejendomsavancebeskatningslov (lovbek.
Nr. 855 af 11. september 2000), at den  

 daværende ejendomsavancebeskatningslov blev ændret ved lov nr. 958 af 20.  

 december 1999, hvor der i § 8, stk. 1, 1. pkt. blev tilføjet og hvor  

 ejendommen har opfyldt betingelserne for at kunne afstås skattefrit efter  

 nærværende stykke, at det fremgår af bemærkningerne til lovforslaget i  

 Folketingstidende 1999-2000, tillæg A, bind IV, side 2286:
Det foreslås, at kravet om, at ejeren eller dennes husstand  

 skal have anvendt ejendommen henholdsvis lejligheden som bolig, skal have  

 været  

 opfyldt, mens ejendommen/lejligheden har opfyldt betingelserne [herunder  

 arealkravene] for at kunne sælges skattefrit efter de pågældende  

 bestemmelser, at ændringen med andre ord består i, at det under den nye lov er  

 gjort til en betingelse for skattefrihed, at skatteyderen har beboet  

 ejendommen  

 på et tidspunkt, hvor arealet var mindre end 1.400 m², at dette således ikke  

 var et krav under den gamle lov, der alene forudsatte, at skatteyderen havde  

 beboet ejendommen i en del af eller hele ejertiden, samt at arealkravet blot  

 var opfyldt på afståelsestidspunktet, at denne forståelse af ændringsloven  

 fremgår da også tydeligt af det eksempel, som anføres samme sted i  

 Folketingstidende:
Hvis et parcelhus med en grund over 1.400 m² oprindeligt har  

 været undergivet en lokalplan, hvor der kunne ske udstykning, men hvor  

 lokalplanen senere ændres, således at der ikke længere kan ske udstykning og  

 har ejeren kun beboet ejendommen på det tidspunkt, hvor der kunne ske  

 udstykning, kan ejendommen ikke sælges skattefrit efter  

 ejendomsavancebeskatningslovens § 8, og at tilføjelsen til § 8 har først virkning for afståelser, der  

 foretages den 1. januar 2000 eller senere jf. ikrafttrædelsesbestemmelsen i  

 ændringslovens § 21, stk. 10, og derfor er uden betydning for nærværende sag,  

 hvorfor der ikke med hjemmel i den for indkomståret 1998 gældende lov kan  

 stilles krav om, at klageren skulle bebo ejendommen på det tidspunkt, da han  

 indsendte ansøgningen til Kort- og Matrikelstyrelsen.
Under sagens behandling ved Landsskatteretten har retten anmodet  

 skatteforvaltningen om en udtalelse.
Skatteforvaltningen har i denne  

 forbindelse indstillet, at den påklagede ansættelse fastholdes.
Forvaltningen  

 har herved bl.a. henset til, at både den ubebyggede og den bebyggede del af  

 den  

 omhandlede ejendom sælges til samme køber samme dag, at klageren ikke har  

 beboet ejendommen efter godkendelse af udstykningen fra Kort- og  

 Matrikelstyrelsen, at klageren var fraflyttet ejendommen allerede inden  

 udstykningen var påbegyndt, og at da de 2 særskilt matrikulerede ejendomme  

 efterfølgende sammenlægges igen, anses sagsforløbet gennemført ud fra en  

 skatteundgåelsesbetragtning.
 Told- og Skattestyrelsen har over for Landsskatteretten  

 indstillet den påklagede ansættelse stadfæstet.
 Landsskatteretten  

 bemærker  

  

 indledningsvis, at fortjeneste ved afståelse af en- og  

 tofamiliehuse og ejerlejligheder efter bestemmelsen i  

 ejendomsavancebeskatningslovens § 8, stk. 1, ikke medregnes ved opgørelsen af  

 den skattepligtige indkomst, hvis huset eller lejligheden har tjent til bolig  

 for ejeren eller dennes husstand i en del af eller hele den periode, hvori  

 denne har ejet ejendommen, såfremt ejendommens samlede grundareal er mindre  

 end  

 1.400 m², eller der ifølge offentlig myndigheds bestemmelse ikke fra  

 ejendommen  

 kan udstykkes grund til selvstændig bebyggelse eller udstykning ifølge  

 erklæring fra den centrale told- og skatteforvaltning vil medføre væsentlig  

 værdiforringelse af restarealet eller den bestående bebyggelse.
Retten lægger ved afgørelsen til grund, at det har været  

 administrativ praksis at anse Kort- & Matrikelstyrelsens approbation for  

 en  

 formsag, jf.
Told- og Skattestyrelsens udtalelse af 10. maj 2001, refereret i  

 TfS 2001.574. Retten lægger endvidere til grund, at idet meddelelsen om  

 praksisskift først er offentliggjort den 10. maj 2001, kan praksisændringen  

 først anvendes på anmodninger om godkendelse af udstykning, der er indsendt  

 til  

 Kort- & Matrikelstyrelsen efter denne dato.
 Retten bemærker yderligere, at som bemærkningerne til ændringen  

 af ejendomsavancebeskatningsloven ved lov nr. 958 af 20. december 1999 er  

 udformet, må lovændringen anses for at være udtryk for en ændret retstilstand  

 og ikke blot en præcisering af hidtil gældende ret ud fra ordlyden af den  

 oprindelige fritagelsesbestemmelse i ejendomsavancebeskatningslovens § 8. I  

 mangel af offentliggjort retspraksis, der ikke svarer til det i  

 bemærkningerne  

 forudsatte, finder retten, at den i bemærkningerne forudsatte retstilstand må  

 lægges til grund for afgørelsen.
 Retten finder, at klageren skal medregne den del af avancen ved  

 salget af ejendommen, der kan henføres til den ubebyggede parcel på 700 m²  

 ved  

 opgørelsen af sin skattepligtige indkomst, jf.  

 ejendomsavancebeskatningslovens  

 § 1, mens den del af avancen, der kan henføres til den bebyggede parcel på  

 973  

 m², er omfattet af bestemmelsen i ejendomsavancebeskatningslovens § 8, stk.  

 1.
Retten har endvidere henset til, at salget af en ejendom, der  

 består af to selvstændigt matrikulerede grunde, skattemæssigt skal behandles  

 som to selvstændige salg, selvom ejendommen sælges samlet.
Retten henviser i  

 denne forbindelse til Landsskatterettens kendelse af 9. oktober 1997,  

 refereret  

 i TfS 1998.75. Retten har yderligere henset til, at klageren har ansøgt om  

 godkendelse af udstykning af den omhandlede ejendom i to selvstændige  

 parceller  

 forud for salget, at ansøgningen er indsendt den 24. september 1998, at  

 salget  

 er sket den 30. september 1998, og at den bebyggede parcel må anses for at  

 have  

 tjent til bolig for klageren i en del af hans ejerperiode.
 Den påklagede ansættelse ændres herefter i overensstemmelse med  

 den af repræsentanten nedlagte påstand.
