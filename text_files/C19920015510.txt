 Godtgørelse for statsligt pålæg om bortfald af afgiftsgodtgørelsen for  

 dieselolie.
 Ved lov nr. 494 om ændring af lov om afgift af visse olieprodukter og lov  

 om afgift af gas bortfalder afgiftsgodtgørelsen for dieselolie, og der sker  

 en udvidelse af området for afgiftsbetaling.
Lov nr. 494 er vedtaget den 24.6.1992, optaget i Lovtidende den 26.6.1992  

 og træder i kraft den 1.10.1992. En overgangsordning gælder i perioden fra  

 den 1.7.1992 til og med den 30.9.1992. Ifølge overgangsordningen sker der i  

 perioden fra den 1.7.1992 til og med den 30.9.1992 en forhøjelse af  

 nettoafgiften på 10 øre pr. liter almindelig diesel, der anvendes som  

 drivmiddel i registrerede motorkøretøjer.
Nettoafgiften for forbrug af let  

 dieselolie forbliver i denne periode uændret.
Med virkning fra den 1.10.1992 ydes der ifølge lovens § 10 stk. 2 ikke  

 længere afgiftsgodtgørelse for olieprodukter, der anvendes som drivmiddel i  

 registrerede motorkøretøjer samt som andet motorbrændstof.
Der ydes dog  

 fortsat tilbagebetaling for andet motorbrændstof til brug i virksomheder  

 nævnt i merværdiafgiftslovens § 25.
 Godtgørelse til entreprenøren.
Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter Byggestyrelsens cirkulære af 11.11.1981 om  

 pris og tid på bygge- og anlægsarbejder og Bygge- og Boligstyrelsens  

 cirkulære nr. 174 af 10.10.1991 om pris og tid på bygge- og anlægsarbejder  

 m.v., udover den faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte ændringer af lov om afgift af visse olieprodukter.
Det er en  

 betingelse for opnåelse af godtgørelse for merudgifterne, at tilbud er  

 afgivet før den 26.6.1992, som er datoen for lovens optagelse i Lovtidende.
 Udgiftsstigningerne som følge af bortfald af afgiftsgodtgørelsen og  

 udvidelse af området for afgiftsbetaling skal udgøre mindst 0,25% af den  

 pågældende entreprisesum, dog mindst 5.000 kr.
 Godtgørelse til underentreprenør.
 Er en entreprenør i henhold til sin aftale med en underentreprenør  

 forpligtet til at yde godtgørelse til denne for nævnte statslige pålæg, kan  

 tilsvarende godtgørelse ydes entreprenøren af bygherren.
Godtgørelse kan i alle tilfælde ydes, såfremt underentreprenørens krav  

 udgør mindst 0,25% af den pågældende entreprisesum, dog mindst 5.000 kr.  

 beregnet ud fra den enkelte underentreprisesum.
Det er en betingelse, at der  

 er tale om et egentligt underentrepriseforhold og ikke blot om et  

 leveranceforhold.
 Dokumentation.
 Bygherren må tage stilling til hvilken dokumentation, han anser for  

 tilstrækkelig.
 P.d.v.
