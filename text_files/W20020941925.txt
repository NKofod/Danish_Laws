Nyt fra Ankestyrelsen - afgrænsning  

 mellem hjælpemidler/forbrugsgoder og behandlingsredskaber - af  

 fuldmægtig Helle Østergaard Stisen Generelle bemærkninger Ankestyrelsen har i 2001 og 2002 behandlet flere sager  

 vedrørende afgrænsningen mellem hjælp efter servicelovens  

 §§ 97 og 98 om hjælpemidler og forbrugsgoder og  

 behandlingsredskaber.
 Det er således Ankestyrelsens erfaring, at der  

 forholdsvis ofte opstår afgrænsningsproblemer i disse  

 situationer.
 I det følgende vil Ankestyrelsen derfor kort  

 redegøre for nogle af de trufne afgørelser og herefter  

 forsøge at fremhæve hvilke forhold, der har haft betydning for  

 vurderingen i de enkelte sager.
Ankestyrelsen skal indledningsvis bemærke, at det  

 følger af sektoransvarlighedsprincippet, at  

 behandlingsudgifter/redska-ber henhører under sundhedssektoren.
Der  

 kan således ikke bevilges hjælp efter serviceloven til udgifter,  

 der vedrører behandling.
 Sektoransvarlighedsprincippet er bl.a. kommet til udtryk i  

 Indenrigsministeriets cirkulære af 20. februar 1975 om  

 afgrænsningen af behandlingsredskaber, hvortil udgiften afholdes af  

 sygehusvæsenet.
Det fremgår bl.a. af Indenrigsministeriets  

 cirkulære, at behandlingsredskaber er apparatur og hjælpemidler,  

 som patienter forsynes med som led i eller som fortsættelse af den  

 på sygehuset påbegyndte behandling.
Med det formål enten at  

 tilvejebringe yderligere forbedring af den på sygehuset  

 påbegyndte behandling eller at forhindre forringelse af det ved  

 sygehusbehandlingen opnåede resultat.
Ankestyrelsens praksis SM C-7-01 - Kugledyne I afgørelsen refereret i SM C-7-01 fastslog  

 Ankestyrelsen, at en kugledyne kan være såvel et  

 behandlingsredskab som et hjælpemiddel.
Ankestyrelsen anførte  

 samtidig, at den konkrete vurdering heraf beror på en konkret  

 individuel vurdering af lidelsens karakter og omfang, samt hvilke behov  

 brugen af kugledynen skal afhjælpe.
 I den konkrete sag fandt Ankestyrelsen, at  

 ansøgeren var berettiget til at få bevilget en kugledyne som et  

 hjælpemiddel efter servicelovens § 97.
 Ankestyrelsen lagde særlig vægt på, at  

 kugledynen i ansøgers tilfælde ville kunne afhjælpe nogle  

 af de varige følger af hendes nedsatte funktionsevne som følge  

 af hendes psykiske lidelser, og derved lette hendes daglige  

 tilværelse.
 Ankestyrelsen fandt således, at kugledynen i  

 ansøgerens tilfælde i væsentlig grad kompenserede for  

 hendes manglende evne til at føle sin egen krop.
 Ankestyrelsen vurderede, at kugledynen kunne medvirke til  

 at gøre hende mere selvhjulpen i dagligdagen og derved fremme  

 muligheden for, at hun fortsat kunne opholde sig i eget hjem.
 Ankestyrelsen fandt, at kugledynen som hjælpemiddel  

 om natten ville kunne bedre hendes søvn og berolige hende ved  

 angstanfald, så den selvdestruktive adfærd blev afhjulpet, og der  

 ikke skete en yderligere forværring af de varige følger af  

 hendes nedsatte psykiske funktionsevne.
Ankestyrelsen havde ved afgørelsen lagt vægt  

 på oplysninger fra det psykiatriske sygehus.
Det fremgik heraf, at der  

 var sket uoprettelig skade på centralnervesystemet, der  

 medførte, at ansøger ikke formåede at samordne og  

 adskille impulser fra de forskellige sansesystemer.
Dette bevirkede, at hun  

 havde svært ved at mærke sin krop.
 Ankestyrelsen lagde særligt vægt på  

 oplysninger om, at hun havde et permanent behov for kugledynen til varigt  

 brug i hjemmet.
Ankestyrelsen lagde endelig vægt på, at denne  

 tilstand   på grund af den uoprettelige skade på  

 centralnervesystemet   ikke kunne afhjælpes ved den behandling hun i  

 øvrigt modtog.
Behandlingen bestod i støttende samtaler,  

 fysioterapi og medicin.
SM C-58-01 - Duoderm-plaster I SM C-58-01 fandt Ankestyrelsen i sag nr. 3, at et  

 Duoderm-plaster i det konkrete tilfælde skulle betragtes som et  

 forbrugsgode, og ikke et behandlingsmiddel.
 Ankestyrelsen lagde ved afgørelsen til grund, at  

 ansøger havde anvendt benprotese siden 1960 og at han i flere år  

 havde haft problemer med at protesen gnavede på inder- og bagside af  

 låret med sårdannelse til følge.
 Det var oplyst, at ansøger havde skiftet protese og  

 protesemateriale flere gange uden at dette havde afhjulpet generne.
I 1997 kontaktede ansøger en hudlæge, som  

 ikke havde behandlingsforslag udover fortsat anvendelse af Duoderm.
Det  

 fremgik i forlængelse heraf af en udtalelse fra en sygeplejeklinik, at  

 ansøger selv klarede skiftningen af Duodermen og at han således  

 ikke havde behov for sygeplejefaglig assistance.
 Ankestyrelsen fandt herefter, at det ansøgte  

 Duoderm-plaster, efter en konkret vurdering, var nødvendig med henblik  

 på i væsentlig grad at afhjælpe de varige følger af  

 ansøgers nedsatte funktionsevne og derved i væsentlig grad lette  

 hans daglige tilværelse, jf. servicelovens § 98, stk. 1, jf.  

 § 97, stk. 1.
Ankestyrelsen lagde ved afgørelsen vægt  

 på, at ansøger, ifølge de foreliggende oplysninger, havde  

 permanent brug for at anvende Duoderm-plastret sammen med benprotesen, idet  

 protesen gnavede på inder- og bagside af låret.
Duodermplastret  

 skulle således afhjælpe følger opstået i forbindelse  

 med anvendelsen af den allerede bevilgede benprotese.
 Ankestyrelsen lagde endvidere vægt på, at det  

 ikke havde været muligt, at afhjælpe ansøgerens gener  

 på anden måde, herunder ved eventuelle tilretninger af  

 protesen.
 Det indgik endvidere i vurderingen, at ansøger selv  

 var instrueret i brugen af plastret og at han således ikke havde brug  

 for sygeplejefaglig assistance i forbindelse med anvendelse af plastret.
 Den refererede sag blev antaget som supplement til sagen  

 refereret i SM O-90-95, hvor Ankestyrelsen fandt, at der ikke kunne ydes  

 støtte til hudpræparatet Compeed/Duoderm efter bistandslovens  

 § 58, stk. 1, til en kvinde med psoreasis, idet der var tale om et  

 behandlingsmiddel.
 Ankestyrelsen lagde ved afgørelsen refereret i SM  

 O-90-95 vægt på, at præparatet ifølge  

 speciallægeudtalelsen skulle anvendes til at skabe en forbinding, og at  

 det efter statusbedømmelsen var anvendt som bandagebehandling i  

 forbindelse med udbrud af kvindens psoreasis.
SM C-30-02 - Oppustelig tommelortose I en nyere afgørelse refereret i SM C-30-02 fandt  

 Ankestyrelsen, at en oppustelig tommelortose kan være såvel et  

 behandlingsredskab som et hjælpemiddel.
Ankestyrelsen bemærkede  

 samtidig, at afgørelsen heraf herefter vil bero på en konkret  

 vurdering af lidelsens karakter og formålet med brugen af ortosen.
 Ankestyrelsen fandt i det konkrete tilfælde ikke, at  

 ansøgeren var berettiget til hjælp til anskaffelse af en  

 oppustelig tommelortose som et hjælpemiddel.
 Ankestyrelsen lagde ved afgørelsen vægt  

 på, at håndskinner er nævnt i Indenrigsministeriets  

 cirkulære om afgrænsningen af behandlingsredskaber, hvortil  

 udgiften afholdes af sygehusvæsenet, som et eksempel på et  

 behandlingsredskab.
Endvidere lagde Ankestyrelsen vægt på, at der,  

 efter det i sagen oplyste, var tale om en forlængelse af den på  

 sygehuset givne aktive ergo- og fysioterapi til udretning af kvindens  

 hånd, og på, at bedre og vedligeholde håndens funktion.
Der  

 var således tale om at forhindre, at det resultat, som var opnået  

 ved aktiv ergoterapeutisk træning, blev forringet.
 Endvidere var ortosen, ifølge den i sagen  

 foreliggende produktbeskrivelse, netop fremstillet med henblik på  

 afhjælpning af kontrakturer.
Ankestyrelsen lagde endelig vægt på, at  

 kvinden, ifølge oplysninger fra kommunen, som hjælpemiddel var  

 bevilget en reband håndledsskinne, som var en funktionsskinne, der  

 skulle benyttes, for at hun kunne bruge hånden.
I modsætning  

 hertil skulle den ansøgte tommelortose benyttes om natten for at  

 forhindre kontraktur.
SM C-33-02 - Luerlock-kateter I en sag refereret i SM C-33-02 har Ankestyrelsen  

 fastslået, at et luerlock-kateter, sprøjter, medicinbægre  

 og sterilt saltvand udelukkende til brug ved medicinering, skulle betragtes  

 som behandlingsredskaber.
 Ankestyrelsen lagde vægt på den direkte  

 sammenhæng mellem det ansøgte og den medicinske behandling og at  

 luerlock-kateteret også efter en lægelig vurdering var en  

 integreret del af den medicinske behandling.
 Ankestyrelsen bemærkede samtidig, at Ankestyrelsen  

 var opmærksom på, at katetre ifølge Indenrigsministeriets  

 cirkulære af 20. februar 1975 normalt ikke kan betragtes som  

 behandlingsredskaber.
 Ankestyrelsen bemærkede endvidere, at det ved  

 vurderingen af den konkrete sag ikke var tillagt selvstændig betydning,  

 at behandlingen blev foretaget af en hjemmesygeplejerske.
Opsummering af praksis Hvis man skal konkludere på Ankestyrelsens praksis,  

 må man indledningsvis konstatere, at vurderingen af, hvorvidt der i et  

 konkret tilfælde er tale om et hjælpemiddel/forbrugsgode, som  

 eventuelt vil kunne bevilges efter servicelovens §§ 97 og 98, eller om  

 det ansøgte i stedet må betragtes som et behandlingsredskab,  

 ofte vil bero på en meget konkret vurdering af det ansøgte,  

 herunder formålet med anvendelsen heraf.
 På baggrund af Ankestyrelsens praksis kan man  

 imidlertid udlede hvilke forhold, der   afhængig af den konkrete sag -  

 kan indgå i den konkrete vurdering.
 Ankestyrelsen finder således, at man indledningsvis,  

 på baggrund af sagens oplysninger, skal foretage en vurdering af,  

 hvorvidt det ansøgte skal afhjælpe en  

 funktionsnedsættelse, jf. ordlyden i servicelovens § 97, stk. 1,  

 eller helbrede/forebygge en funktionsnedsættelse, jf.  

 Indenrigsministeriets cirkulære af 20. februar 1975.
 I det omfang det ansøgte herefter findes at  

 afhjælpe funktionsnedsættelsen, vil dette tale for at der er tale  

 om et hjælpemiddel/forbrugsgode og ikke et behandlingsredskab.
Det vil herefter være relevant at foretage en  

 vurdering af omfanget af behovet for det ansøgte produkt.
I det omfang  

 der således er tale om et permanent/varigt behov vil det, jf. sagen  

 refereret i SM C-7-01, kunne tale for, at det ansøgte må  

 betragtes som et hjælpemiddel.
 Det er herudover i flere sager indgået i  

 Ankestyrelsens vurdering, hvorvidt der har været behov for  

 lægefaglig og/eller sygeplejefaglig assistance i forbindelse med  

 anvendelse af produktet og hvorvidt der har foreligget oplysninger om, at det  

 har været muligt at afhjælpe ansøgers gener på andre  

 måder.
 I det omfang der ikke har været tale om  

 lægefaglig og/eller sygeplejefaglig assistance og/eller oplysninger om  

 at det ikke har været mulig at afhjælpe tilstanden på anden  

 måde, har det således i nogle af Ankestyrelsens sager  

 understøttet, at det ansøgte skulle betragtes som et  

 hjælpemiddel/forbrugsgode.
 Der henvises til de ovenfor refererede afgørelser i  

 SM C-7-01 og SM C-58-01 samt SM C-33-02, hvor Ankestyrelsen imidlertid i  

 afgørelsen gjorde opmærksom på, at det ikke var blevet  

 tillagt selvstændig betydning, at behandlingen blev foretaget af en  

 hjemmesygeplejerske.
I forhold til Indenrigsministeriets cirkulære skal  

 opmærksomheden endvidere henledes på, at det ikke, på  

 baggrund af en konkret vurdering af det ansøgte, kan udelukkes, at de  

 i cirkulæret nævnte hjælpemidler i nogle tilfælde  

 må betragtes som behandlingsredskaber.
Der henvises til den refererede  

 afgørelse i SM  C-33-02.
Ankestyrelsen skal afslutningsvis understrege, at de  

 ovenfor nævnte forhold, som er indgået ved Ankestyrelsens  

 vurdering af de principielle sager, ikke er en udtømmende opregning  

 af, hvilke forhold det vil være relevant at inddrage ved vurderingen af  

 en konkret sag.
Det er også væsentligt at være  

 opmærksom på, at de anførte forhold, afhængig af  

 oplysningerne om det ansøgte m.v.,  er indgået med forskellig  

 vægt i Ankestyrelsens afgørelser.
