A.
Retningslinier for behandling af sager vedrørende fornyelse af  

 kørekort til erhvervsmæssig personbefordring til kategori B og kørekort med  

 påtegning om godkendelse som kørelærer til kategori A og/eller B udstedt før  

 den 1. juli 1996 Efter kørekortbekendtgørelsens § 3, stk. 2, jf. bilag 1, finder  

 helbredskravene for førere i gruppe 2 tillige anvendelse på ansøgere, der  

 ønsker at  erhverve  kørekort til erhvervsmæssig personbedring til  

 kategori B.
Indehavere af kørekort med påtegning om godkendelse som kørelærer  

 er tillige omfattet af disse bestemmelser.
 Trafikministeren har truffet beslutning om, at indehavere af kørekort til  

 erhvervsmæssig personbedring til kategori B samt kørekort med påtegning om  

 godkendelse som kørelærer til kategori A og/eller B, før den 1. juli 1996, i  

 forbindelse med ansøgning om  fornyelse  af sådanne kørekort skal være  

 omfattet af de helbredskrav, der gælder for førere i gruppe 1.
 Færdselsstyrelsen skal på den baggrund anmode om, at bestemmelserne i  

 kørekortbekendtgørelsens bilag 1 samt i Færdselsstyrelsens cirkulære nr. 102  

 af 20. juni 1996 hereftet administreres således, at kørekortindehavere, der  

 ansøger om fornyelse af kørekort til erhvervsmæssig personbefordring til  

 kategori B og kørekort med påtegning om godkendelse som kørelærer til  

 kategori A og/eller B, skal opfylde betingelserne for førere i gruppe 1,  

 såfremt det kørekort, der ønskes fornyet, er udstedt før den 1. juli 1996.
 Det henstilles endvidere, at sager af denne type, som på nuværende  

 tidspunkt er færdigbehandlet med et afslag på fornyelse af kørekort til  

 følge, genoptages og behandles i henhold til de her nævnte retningslinier i  

 det omfang de pågældende ansøgere retter henvendelse.
 Disse retningslinier vil på et senere tidspunkt blive udtrykkeligt  

 indarbejdet i regelgrundlaget.
B.
Retningslinier for behandling af sager vedrørende inddragelse af  

 førerretten efter kørekortbekendtgørelsens § 38, jf. færdselslovens § 60,  

 stk. 1 i forbindelse med ansøgning om delvis fornyelse af kørekortet Personer, der ansøger om udstedelse, udvidelse eller fornyelse af  

 kørekort, skal opfylde helbredsbetingelserne i kørekortbekendtgørelsens bilag  

 1. De nye helbredsbestemmelser trådte i kraft den 1. juli 1996. Dette  

 medfører, at sager vedrørende ansøgning om fornyelse af kørekort i visse  

 tilfælde vil føre til et afslag, fordi ansøgeren ikke opfylder de nye  

 helbredsbetingelser, uanset at den pågældendes helbredsttilstand er uændret i  

 forhold til tidligere udstedelse eller fornyelse af kørekort.
Dette vil  

 ligeledes kunne være tilfældet i forbindelse med ansøgninger om delvis  

 fornyelse af kørekort, f.eks. fornyelse af kørekort itl erhvervsmæssig  

 personbefordring.
Færdselsstyrelsen er blevet opmærksom på, at der i forbindelse med afslag  

 på delvis fornyelse af kørekort i et vist omfang tillige sker inddragelse af  

 førerretten for så vidt angår de dele af kørekortet, der fortsat ville være  

 gyldige.
Inddragelser af denne karakter har været begrundet i, at  

 kørekortindehaveren ikke opfylder de nye helbredsbetingelser.
Inddragelse af førerretten vil af den, som rammes af inddragelsen, i  

 almindelighed blive opfattet som et væsentligt indgreb.
Dette vil gælde i  

 særlig grad, hvor de faktiske helbredsmæssige forhold er uændrede i forhold  

 til situationen på det tidspumkt, hvor førerretten er erhvervet.
 Efter færdselslovens § 60, stk. 1, og kørekortbekendtgørelsens § 38, kan  

 politiet efter nærmere prøver eller undersøgelser inddrage førerretten.  

 Bestemmelserne vedrører tilfælde, hvor politiet bliver opmærksom på, at en  

 kørekortindehavers helbred efter udstedelsen er blevet forringet.
 Færdselsstyrelsen skal på den anførte baggrund henstille, at der i sager  

 om delvis fornyelse af kørekort samt i tilfælde, hvor politiet på anden måde  

 bliver bekendt med, at kørekortindehaver ikke opfylder de nye helbredsmæssige  

 betingelser, ikke tages skridt til inddragelse af førerretten, medmindre der  

 kan konstateres en forværring af den pågældendes helbredsmæssige tilstand i  

 forhold til tidligere udstedelse af kørekort.
 Sagerne vil i givet fald kunne forelægges embedslægen eller  

 Sundhedsstyrelsen til udtalelse.
C.
Retningslinier vedrørende udstedelse eller fornyelse af visse  

 kørekort for ansøgere med epilepsi Færdselsstyrelsen har truffet aftale med Sundhedsstyrelsen om, at sager om  

udstedelse eller fornyelse af kørekort til kategorierne C, C/E,  

 D og D/E, sager om fornyelse af kørekort med påtegning om godkendelse  

 som kørelærer til kategori C, D og E samt endelig alle sager om  

udstedelse af kørekort med påtegning om godkendelse som kørelærer for  

 ansøgere med epilepsi indtil videre afgøres efter de retningslinier, der var  

 gældende før den 1. juli 1996. Det skal i den anledning understreges, at  

 sagerne fortsat skal forelægges Sundhedsstyrelsen til udtalelse.
Der er  

 endvidere truffet aftale om, at udstedelse og fornyelse af kørekort i disse  

 tilfælde indtil videre sker for en periode på et år.
Baggrunden herfor er, at de EU-regler, som er grundlaget for alle de nye  

 helbredsbestemmelser, ikke i sig selv giver tilstrækkelige holdepunkter for  

 vurderingen af, hvornår en ansøger befinder sig i en tilstand, der bevirker  

 øget risiko for epileptiske anfald.
Færdselsstyrelsen vil i den anledning  

 gennemføre en undersøgelse der belyser, på hvilken måde bestemmelserne om  

 epilepsi er gennemført og administreres i de øvrige EU-land.
 Der kan derfor, når spørgsmålet herefter er endeligt afklaret, blive tale  

 om en stramning af praksis på området, navnlig for så vidt angår de nævnte  

 ansøgere.
 Færselsstyrelsen skal herefter henstille, at personer med epilepsi, der på  

 Sundhedsstyrelsens anbefaling kan få udstedt eller fornyet de nævnte  

 kørekort, gøres udtrykkelig bekendt med baggrunden for afgørelsen, herunder  

 navnlig baggrunden for den et-årige begrænsning, samt afgørelsens eventuelle  

 fremtidige konsekvenser.
 Det bør derfor overfor den pågældende præciseres, at det, når kørekortet  

 alene kan anbefales udstedt eller fornyet for en et-årig periode, har  

 baggrund i overvejelser af, hvorvidt den nuværende praksis på området kan  

 opretholdes.
 Det bør endvidere overfor den pågældende præciseres, at det, såfremt disse  

 overvejelser måtte føre til en stramning af praksis, kan indebære, at  

 vedkommende i forbindelse med en senere ansøgning om fornyelse af kørekortet  

 ikke vil kunne få fornyet kørekort.
D.
Retningslinier for krav til vedlæggelse af lægeattest i forbindelse  

 med udvidelse af kørekort I Færdselsstyrelsens cirkulæreskrivelse af 20. juni 1996 er det på side 6  

 henstillet, at bestemmelsen i kørekortbekendtgørelsens § 28, stk. 2,  

 fortolkes således, at det i forbindelse med udvidelse af kørekort til  

 kategorierne C, C/E, D og D/E altid bør kræves, at ansøgeren vedlægger en  

 lægeattest.
 Det skal i den anledning præciseres, at lægeattest som udgangspunkt kun  

 skal vedlægges i den første ansøgning om udvidelse af kørekort til at gælde  

 til en af de nævnte kategorier.
Lægeattest skal således som udgangspunkt ikke vedlægges en ansøgning om  

 udvidelse af kørekort, hvis ansøgeren har erhvervet kørekort til en af de  

 nævnte kategorier den 1. juli 1996 eller derefter.(HLC1) Efter den nævnte bestemmelse kan lægeattest dog altid kræves, hvis det  

 skønnes nødvendigt.
