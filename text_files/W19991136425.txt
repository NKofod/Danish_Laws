Landsskatteretskendelse Kraftværk - anvendelse af restprodukter - registreringspligt Reference:
 Affaldsafgiftsloven § 11, stk. 5.
 I/S A's klage til Landsskatteretten skyldtes, at Told- og  

 Skatteregionen ved afgørelse af 10. marts 1998 havde anset selskabet  

 for registreringspligtig efter Lov om afgift af affald og råstoffer for  

 affald i form af restproduktionerne flyveaske og slagger anvendt til  

 opfyldning af egne arealer, idet deponeringen af restprodukterne ikke var  

 anset for fritaget for registreringspligt efter affaldsafgiftslovens § 11,  

 stk. 5, 2. pkt.
 Følgende var oplyst:
I/S B oprettede kraftværkspladsen C i 1963 og  

 byggede blok 1, som blev idriftsat i 1967, efterfulgt af blok 2, som blev  

 idriftsat i 1977. Pr. 1. januar 1995 fusionerede I/S B og I/S D i selskabet  

 I/S A.
I/S A havde herefter to produktionssteder - C-værket med  

 blokkene NVVB1 og NVVB2, samt E-værket med blokken NVAB1. Inden  

 fusionen påbegyndte I/S B og I/S D projekteringen og opførelsen  

 af en ny blok med arbejdstitlen A-værk.
Efter fusionen fik den nye blok  

 navnet C-værk blok 3 (NVVB3), som blev idriftsat i 1998.
I/S A, som var 2 steder og i 2 kommuner, var et  

 kraftvarmeværk, hvis produktion af elektricitet og varme var baseret  

 på fossile brændsler, hovedsageligt kul, hvorfra der dannedes  

 restprodukterne flyveaske og slagger.
C-værket var  

 fjernvarmetyngdepunkt i landsdelen.
Siden etableringen af kraftværkspladsen i 1963 havde  

 virksomheden successivt ændret den daværende kystlinie med det  

 formål at indvinde nye arealer til planlagte og fremtidige  

 installationer af forskellig art.
I begyndelsen foregik opfyldningen af de  

 kystnære arealer med tilførte stabiliseringsprodukter, men siden  

 værkets ombygning til kulfyring i 1982 anvendtes restprodukterne  

 flyveaske og slagger fra egen produktion ved opfyldningen.
Disse  

 restprodukter anvendte virksomheden i videst muligt omfang i bygge- og  

 anlægsarbejder.
I øvrigt deponerede virksomheden restprodukterne  

 på et nærmere afgrænset område af virksomhedens  

 arealer.
Ved miljøgodkendelse af 18. august 1987 meddelte  

 Amtsrådet i medfør af miljøbeskyttelseslovens § 35, jf.  

 miljøministeriets bekendtgørelse nr. 783 af 21. november 1986,  

 tilladelse til etablering af et depot for restprodukter - slagger, flyveaske  

 og afsvovlingsprodukter - fra I/S B m.fl. på en del af X, samt en del  

 af et inddæmmet areal af Y.
Miljøgodkendelsen var  

 tidsbegrænset og gjaldt til 1. januar 2010, hvorefter depotet inden 6  

 måneder skulle være retableret i sin helhed i overensstemmelse  

 med godkendelsens vilkår for retablering.
 Følgende vilkår var opstillet i  

 miljøgodkendelsen for etablering og indretning m.v.:
 "Etablering og indretning m.v.
 2.
 Anlægsarbejder, herunder diger kontrolboringer m.v.,  

 skal være afsluttet og det nyindrettede depot taget i drift senest den  

 1. januar 1990. Godkendelsen bortfalder, hvis denne tidsfrist  

 overskrides.
 I/S B skal skriftligt underrette tilsynsmyndigheden,  

 miljøkontoret i amtet, umiddelbart efter at det nyindrettede depot er  

 taget i anvendelse.
 3.
 Depotet må ikke ændres areal-, anlægs-  

 eller driftsmæssigt i forhold til det hermed tilladte, før en  

 sådan udvidelse eller ændring er godkendt.
 4.
 Depotindretningen, herunder etableringen af diger og  

 kontrolboringer m.v. skal foretages som angivet i afsnit 2.3 i  

 nærværende skrivelse og iøvrigt udføres i  

 overensstemmelse med det i sagen oplyste samt vilkårene for denne  

 godkendelse.
 5.
 Området skal sikres, således at uvedkommende  

 adgang effektivt forhindres.
 6.
 Der skal om deponeringsområdet etableres  

 afskærende grøfter/volde i nødvendigt omfang,  

 således at overfladevand fra tilgrænsende arealer hindres i at  

 strømme ind i området.
 7.
 I depotet må deponeres flyveaske, slagger og  

 afsvovlingsprodukter fra I/S B m.fl.
(...) 11.
 Opfyldning af pladsen skal ske etapevis.
(....) Reetablering 16.
 Pladsen skal retableres efter retningslinier angivet i  

 lokalplanforslag nr. ... for kommunen.
 17.
 Efter færdig opfyldning og efterbehandling skal  

 bygninger og hegn m.v. fjernes af I/S B.
(....)" Af miljøgodkendelsens forudsætning fremgik  

 bl.a. følgende omkring beliggenhed m.v., jf. afsnit 2.3:
"Beliggenhed Depotet for flyveaske, slagge og afsvovlingsprodukter  

 etableres i landzone på en del af matr.nr. .... X Kommune, samt  

 på en del af et inddæmmet areal af ...fjord.
 For området er udarbejdet lokalplanforslag samt  

 forslag til tillæg  til kommuneplanen.
 Den nærmeste bebyggelse er beliggende ca. 500 m  

 øst for depotet, dvs. umiddelbart øst for C-værket.
 Den planlagte kontrollerede losseplads placeres  

 umiddelbart nord - nordvest for depotet.
 Havneslamdepotet placeres umiddelbart vest for  

 depotet.
(....) Retablering Efter afsluttet opfyldning retableres depotet i  

 overensstemmelse med retningslinierne i lokalplanforslaget.
Den nordvestlige  

 del af området, der tænkes anvendt til rekreative formål,  

 udformes med passende hældning til sikring af en overfladisk  

 afstrømning af nedbør, overdækkes med ca. 30 cm grus og  

 ca. 60 cm råjord og tilsås med græs.
Eksisterende  

 læbælter fortsættes i det omfang, det vil forekomme  

 naturligt.
Den sydøstlige del, der udlægges til udvidelse af  

 værkets kulpladser og produktionsanlæg, udjævnes og  

 overdækkes med et lag passende jordfyld og tilsås med græs,  

 i det omfang det er påkrævet for at hindre støvflugt  

 m.v." Ved afgørelse af 29. november 1988  

 stadfæstede Miljøstyrelsen amtets godkendelse til etablering af  

 depot for slagger og flyveaske dog med den ændring, at  

 afsvovlingsprodukter udgik af godkendelsen.
 Ved miljøgodkendelse af 22. april 1994 godkendte  

 Amtsrådet i henhold til miljøbeskyttelseslovens §§ 33 og 35  

 etableringen af A samt driften af C, på matr.nr. ... Af  

 miljøgodkendelsens forudsætninger, jf. afsnit 2, fremgik  

 følgende:
"2.3 B's projektbeskrivelse (.....) 6. Virksomhedens affald og restprodukter (....) 6.2 Metode til bortskaffelse af affald og  

 restprodukter Flyveaske og slagge Hovedparten af flyveaske, der opstår ved den  

 kulfyrede elproduktion, påregnes nyttiggjort/solgt til industrielle  

 formål.
Hvis der ikke er tilstrækkelig afsætning, deponeres  

 flyveasken i det eksisterende godkendte depot på C-værket.
Flyveasken kan umiddelbart anvendes som råstof i  

 cementindustrien eller anvendes til opfyldningsformål.
I begge  

 tilfælde erstatter det udvundne råstoffer.
Det forventes, at  

 60-90 % af flyveasken genbruges og ca. 10-40 % deponeres i  

 flyveaskedepotet.
 Transport af flyveaske foregår med tankvogn fra  

 værket.
 Slaggen fra kedlen forventes deponeret i flyveaskedepotet,  

 men en mindre del kan blive anvendt til vejfyld og lignende.
Gips, spildevand, spildevandsslam og katalysatormasse  

 fra røgrensningsanlæg (.....) For at sikre A-værkets kontinuerte drift med  

 røgrensning i tilfælde af svigt i slamgenindfyringssystemet,  

 findes det hensigtsmæssigt, at der etableres mulighed for at deponere  

 flyveaskestabiliseret spildevandsslam på C-værkets eksisterende  

 flyveaskedepot.
(.....) 6.3 Deponering af afsvovlingsgips og spildevandsslam fra  

 røgrensningsanlægget (.....) For imidlertid at imødegå eventuelle  

 aftagesvigt fra potentielle gipsbrugere og tekniksvigt ved genindfyring af  

 spildevandsslam søges om supplerende godkendelse til i givet fald at  

 kunne deponere den fulde mængde afsvovlingsgips og spildevandsslam fra  

 vådprocessen på C-værkets eksisterende flyveaskedepot.
(......) F.
ASKE- OG SLAGGEDEPONERINGSPLADSER Idet der henvises til godkendelse af deponi Amtskommune af  

 den 18. august 1987 samt Miljøstyrelsens godkendelse af 29. november  

 1988 redegøres der ikke nærmere for flyveaske, slagger, som er  

 omfattet af godkendelsen.
Derudover tilledes deponiet via udløb nr. 10 en del  

 opspædet industrielt spildevand fra områderne 3 og 10. Dette  

 spildevand indeholder opslammede partikler af aske og slagger.
Endvidere  

 tilledes opspædet spildevand fra syre- og ammoniaklageret samt fra  

 akkumuleringstank og fjernvarmepumpehus via udløb nr. 11, jf. afsnit  

 D.4.6.".
 Videre fremgik af godkendelsens forudsætninger, jf.  

 afsnit 2.7 vedrørende planlægningsmæssige forhold:
 "Amtsrådet har den 12. april 1994 i  

 specialtillæg til regionplan 1993 - 2005 for Amtet opstillet  

 følgende retningslinier for A-værket:
RETNINGSLINIER 1.
 Området vest for A-værket, som vist i figur A,  

 planlægges anvendt til A-værket med tilhørende  

 kajanlæg, kullager, ledningsanlæg, miljøanlæg og  

 tankanlæg.
(...) 4.
 Anlægget skal opføres i overensstemmelse med  

 redegørelsen, kapitel 2-4. Der må ikke ske væsentlige  

 afvigelser i forbindelse med detailprojekteringen.
(....) 7.
 A-værket skal opføres med anlæg til  

 røgrensning for støv, svovldioxid og kvælstofoxider.  

 Restprodukterne fra røgrensningen skal kunne anvendes til andre  

 formål, således at deponering kan undgås i videst muligt  

 omfang.
(.....)" For bl.a. matr.nr... gjaldt lokalplan fra februar 1996.  

 Lokalplansområdet var et 17,4 ha stort område, hvoraf ca. 12,3 ha  

 var et inddæmmet område dækket af 4 meter dybt vand.  

 På området forefandtes lager for svovlsyre og ammoniak.
Mod nord  

 i området var der beplantning.
Området var tidligere omfattet af  

 lokalplan fra oktober 1987, hvorefter området var bestemt til  

 restprodukter fra elproduktion samt reserveret til  

 kraftværksudvidelse.
Det fremgik af lokalplan, at planens formål var at  

 sikre, at der i området kunne etableres en varmeakkumuleringstank  

 på knap 40 meters højde med tilhørende teknikbygninger.  

 Ligeledes skulle planen sikre, at der kunne placeres en kulplads med plads  

 til 500.000 tons kul, samt at der fortsat kunne deponeres restprodukter fra  

 elproduktionen.
I områdets nordvestlige del langs fjorden var bygget  

 dæmninger, hvor et kommende, inddæmmet areal nordøst for  

 C-værket var beregnet til depot for flyveaske og øvrige  

 restprodukter.
Af lokalplanens sammenhæng med anden  

 planlægning fremgik det, at lokalplanen åbnede mulighed for en  

 udvidelse af kraftværksområdet, og at deponeringen af  

 restprodukter ville fortsætte uændret.
Endvidere fremgik det, at  

 efter opfyldning af en del af det inddæmmede areal, ville området  

 blive inddraget til kulplads.
 Told- og skatteregionen havde ved den påklagede  

 afgørelse anset virksomheden for registreringspligtig for affald i  

 form af restprodukterne flyveaske og slagger anvendt til opfyldning af egne  

 arealer, idet anvendelsen af restprodukterne ikke var anset for fritaget for  

 registreringspligt efter affaldsafgiftslovens § 11, stk. 5, 2. punktum.
 Regionen havde som begrundelse herfor anført, at  

 der efter regionens opfattelse var tale om registreringspligtig deponering af  

 affald, idet arealet udelukkende var miljøgodkendt hertil, og idet  

 planlagte bygge- og anlægsarbejder ikke var så konkrete eller  

 bindende, at regionen kunne vurdere, om deponering/opfyldning skete til  

 egentlig deponering eller til bygge- og anlægsarbejder, og ikke havde  

 sikkerhed for, at der blev tale om et bygge- og anlægsarbejde, der  

 ville kunne fritages for registrering efter affaldsafgiftsloven.
Regionen havde videre anført, at ifølge §  

 11, stk. 5, i lovbekendtgørelse nr. 335 af 10.5.1997 om afgift af  

 affald og råstoffer som ændret ved lov nr. 1098, 1099 og 1107 af  

 29. december 1997 skulle deponeringsanlæg til restprodukter fra  

 kraftværker baseret på fossile brændsler eller biomasse  

 registreres hos de statslige told- og skattemyndigheder.
Anvendelse af  

 restprodukter fra sådanne kraftværker i bygge-og  

 anlægsarbejder var fritaget for registrering.
 Miljøgodkendelsen af 18. august 1987 for det  

 omhandlede areal godkendte etablering af et depot for slagger, flyveaske mv.  

 efter miljøbeskyttelseslovens § 35. Der var således ikke tale om  

 godkendelse af materialer til anvendelse ved opfyldning eller ved bygge- og  

 anlægsarbejder, hverken efter miljøbeskyttelseslovens kap. 5  

 eller § 19, stk. 5.
 Ifølge lokalplan af februar 1996 var lokalplanens  

 formål, at der kunne etableres en varmeakkumuleringstank med  

 tilhørende teknikbygninger, at der kunne placeres en kulplads, samt at  

 der fortsat kunne deponeres restprodukter fra elproduktionen.
 Ifølge lokalplanens retsvirkninger havde  

 grundejerne og bruger ikke pligt til at gennemføre lokalplanen.
Der sås i øvrigt ikke efter  

 affaldsafgiftsloven at være grundlag for at indrømme  

 afgiftsfritagelse for affaldsdepoter, der efter afslutning og retablering var  

 udlagt til anlægsformål i medfør af en lokalplan.
Der  

 henvistes i denne forbindelse til § 9, stk. 3, nr. 5, der tog udgangspunkt i,  

 at der én gang var betalt afgift af affald, som blev fjernet fra et  

 afsluttet deponi i forbindelse med anlægsarbejder mv.
 Den klagende virksomhed havde over for Landsskatteretten  

 nedlagt påstand om, at restprodukter, som af virksomheden anvendtes til  

 opfyldning af det inddæmmede område indenfor grænserne i  

 lokalplan, friholdtes for afgift i medfør af affaldsafgiftslovens §  

 11, stk. 5, 2. pkt.
 Med henvisning til de foreliggende  

 miljøgodkendelser, de for området udarbejdede lokalplaner for  

 bygge- og anlægsarbejder samt bemærkningerne til lovforslaget var  

 det til støtte for den nedlagte påstand anført, at  

 anvendelsen af de omhandlede restprodukter til opfyldning måtte  

 betragtes som nyttiggørelse og dermed være afgiftsfritaget.
I punkt 6 i bemærkningerne til lovforslag nr.
L 135  

 var det bl.a. anført "I gennemsnit har elværkerne m.v. i de  

 seneste år produceret ca. 1.450.000 ton slagge og aske m.v.  

 Størstedelen heraf - godt 1.100.000 ton - bliver nyttiggjort i  

 industrien i bygge- og anlægssektoren og til opfyldning, men netto er  

 godt 300.000 ton i gennemsnit blevet deponeret." Heraf kunne udledes, at  

 slagge og aske til opfyldning blev betragtet som nyttiggjort og afgiftsfri,  

 idet en anden angiven mængde blev deponeret.
Videre var det til § 6  

 anført, "hermed skabes der yderligere incitament til, at restprodukter  

 fra kul (slagger, flyveaske m.v.) genanvendes i forbindelse med  

 cementproduktion, vejbygning og havneopfyldning mv." Teksten angav et mv.  

 efter vejbygning og havneopfyldning, hvoraf måtte udledes, at anden  

 planlagt opfyldning også kunne friholdes fra afgift.
Generelt blev der  

 i lovforslaget skelnet mellem nyttiggørelse og deponering.
Som det  

 fremgik af sagens dokumenter benyttedes udtrykket deponering generelt, hvor  

 der var tale om, at virksomheden havde planlagt en opfyldning.
Dette  

 sprogbrug, der gennem årene havde været benyttet, havde nu en  

 uheldig klang, idet aske og slagge hidtil var blevet nyttiggjort til  

 successiv opfyldning på værkets arealer.
Således var den  

 eksisterende kulplads etableret oven på et inddæmmet  

 område, der var opfyldt med flyveaske til ca. kote 2.0.
Der var videre henvist til godkendelse i henhold til  

 miljøbeskyttelsesloven af 18. august 1987 af etablering af et depot  

 for slagger, flyveaske og afsvovlingsprodukter.
I punkt 1.2 meddeltes  

 godkendelse af depot for bl.a. slagger og flyveaske, som var  

 tidsbegrænset til 1. januar 2010, hvorefter retablering skulle finde  

 sted i.h.t. godkendelsens vilkår, jf. afsnit 2. Heri var det i punkt  

 2.3. vedrørende retablering anført "Den sydøstlige del,  

 der udlægges til udvidelse af værkets kulpladser og  

 produktionsanlæg, udjævnes og overdækkes med et lag  

 passende jordfyld ...". Der var således tale om en planlagt udnyttelse  

 af restprodukter til opfyldning.
Førnævnte ordlyd blev fastholdt  

 ved den af Miljøstyrelsen i forbindelse med påklage af  

 ovennævnte godkendelse trufne afgørelse.
Videre var henvist til lokalplan februar 1996, hvori det  

 under lokalplanens formål anførtes "Ligeledes skal den sikre, at  

 der kan placeres en kulplads med plads til 500.000 tons kul, samt at der  

 fortsat kan deponeres restprodukter fra elproduktionen". Der skelnedes her  

 mellem kulplads og deponi, altså nyttiggørelse og deponering.
I  

 lighed med tidligere landindvindinger på værkets arealer, som  

 anført i tilladelse af 29. december 1982 til udledning af  

 afløbsvand fra slagge og askedeponi ved C-værket samt til  

 nedsivning på kulpladserne punkt 4.1. "forinden de anvendes til  

 oplagring af kul, skal udlægges som deponeringspladser for slagge og  

 flyveaske med henblik på opfyldning af arealet...." opfyldtes  

 ønskede arealer, før de kunne udnyttes som planlagt.
Under  

 punktet lokalplanområdet var det anført ".. Området vil  

 senere blive opfyldt" og "... samt reserveret til kraftværksudvidelse  

 (med henvisning til lokalplan). Under punktet lokalplanens sammenhæng  

 med anden planlægning var det anført, "... Denne lokalplan  

 åbner mulighed for en udvidelse af Kraftværksområdet ved  

 .." samt "Efter opfyldning af en del af det inddæmmede areal med  

 restprodukter, vil området blive inddraget til kulplads.
El-systemets  

 krav er, at der lokalt ved C-værket skal være lagerkapacitet til  

 1 års forbrug, svarende til 1,2 mio. tons kul". Det var anført,  

 at lokalplanen omtalte planlagte værksaktiviteter som først  

 kunne iværksættes, når passende arealer var opfyldte.
Dette  

 blev naturligvis gjort med egne restprodukter, som derved blev nyttiggjort.  

 Det var endvidere anført, at Energistyrelsens godkendelse af  

 C-værkets blok 3 rummede krav om, at blokken skulle være  

 forberedt til at kunne brænde en andel biomasse.
Det fandtes derfor  

 sandsynligt, at der på det omhandlede område også skulle  

 anlægges et halmlager, hvorfor opfyldning også af den grund var  

 nødvendig.
 Yderligere var henvist til miljøgodkendelsen af  

 C-værket, hvor det i afsnit 2.7 - Planlægningsmæssige  

 forhold - var anført "Området vest for C-værket, som vist  

 i figur A, planlægges anvendt til A-værket med tilhørende  

 kajanlæg, kullager, ledningsanlæg, miljøanlæg og  

 tankanlæg".
Det var anført, at det afgørende var, om de  

 i sagen omhandlede restprodukter kunne anses for nyttiggjort ved placeringen.  

 Ordene placering, deponering m.v. anvendtes tidligere i flæng.
Det  

 fremgik af lovforslagets bemærkninger, at restprodukter i form af  

 slagger og aske m.v. anvendt til opfyldning ansås for nyttiggjort.  

 Således blev der skelnet mellem nyttiggørelse og deponering.
I relation til opfyldning, som var en langvarig proces,  

 gav det ikke mening at stille krav om konkrete projekter, hvilket regionen  

 havde gjort.
I hvert fald kunne der i relation til opfyldning ikke forekomme  

 et mere konkret projekt end i nærværende sag, hvor opfyldningen  

 nøje var reguleret i lokalplanerne for området.
Lokalplanerne  

 omtalte i øvrigt ikke affaldsdepot, deponi eller lignende.
Planerne  

 omtalte derimod muliggørelse, udvidelse af værket,  

 varmeakkumulatortank, pumpestation, kullager og produktionsanlæg.
Dvs.  

 alle nødvendige bygninger og havneanlæg, jf.  

 bemærkningerne til L 135. Det var virksomhedens opfattelse, at  

 lokalplan angav rammerne, anden lokalplan udfyldte disse.
Videre kunne man  

 ikke forestille sig, at der - forinden opfyldning overhovedet var foretaget  

 på et givent sted - blev der søgt om og givet en konkret  

 byggetilladelse eller lignende for stedet.
De fysiske rammer - opfyldningen -  

 skulle være på plads, førend der kunne tages stilling til  

 en ansøgning om bygge-/anlægstilladelse.
I øvrigt var der  

 slet ikke hjemmel til at stille krav om, at der skulle have foreligget et  

 konkret projekt.
Det var standard for alle lokalplaner, at der ikke  

 forelå en ubetinget forpligtelse til at gennemføre planen.
Det  

 var imidlertid et faktum i nærværende sag, at alle offentlige  

 myndigheder havde regnet med de omtalte lokalplaner, jf. "... skal  

 udlægges som deponeringspladser for slagge- og flyveaske med henblik  

 på opfyldning af arealet..." heraf fremgik altså, at amtet havde  

 forudsat, at lokalplanen blev gennemført.
Således havde amtet  

 pålagt værket, at opfyldning først skulle finde sted.
Når det i nyhedsbrevet fra Told- og Skattestyrelsen  

 af 19. december 1997 var anført, at registreringsfritagelse forudsatte  

 miljøgodkendelse, kunne dette ikke ses som et skærpet  

 hjemmelskrav.
Et nyhedsbrev kunne ikke skærpe gældende  

 lovgivning.
Enhver affaldsplacering skulle imidlertid selvfølgelig  

 være miljømæssig godkendt.
I den forbindelse var henvist  

 til følgende i miljøgodkendelsen under afsnittet "Reetablering"  

 anførte: "Efter afsluttet opfyldning retableres depotet i  

 overensstemmelse med retningslinierne i lokalplanforslaget... Den  

 sydøstlige del, der udlægges til udvidelse af værkets  

 kulpladser og produktionsanlæg, udjævnes og overdækkes med  

 et lag passende jordfyld og tilsås med græs, i det omfang det er  

 påkrævet for at hindre støvflugt m.v." Det vil sige, at  

 også miljømyndighederne havde vidst, hvad området og  

 affaldet skulle anvendes til.
 Endelig var henvist til Miljøstyrelsens  

 høringsudkast af 3. marts 1999 vedrørende Bekendtgørelse  

 om genanvendelse af restprodukter og jord til bygge- og anlægsarbejder.  

 Høringsudkastets intention omkring anvendelse og nyttiggørelse  

 af restprodukter var i overensstemmelse med værkets udsagn i denne sag.  

 Videre var henvist til bekendtgørelsens § 2, stk. 4 og 5, hvorved  

 begreberne bygge- og anlægsarbejder var defineret.
I en under sagens behandling ved Landsskatteretten afgiven  

 udtalelse havde Miljøstyrelsen anført, at det fremgik af  

 bekendtgørelse nr. 568 af 6. december 1983 og cirkulære af 8.  

 december 1983 om anvendelse af slagger og flyveaske, hvilke krav der blev  

 stillet til anvendelse af slagger og flyveaske uden godkendelse efter  

 miljøbeskyttelsesloven.
Det omhandlede projekt var ikke vurderet at  

 overholde kravene i bekendtgørelsens §§ 6 og 7, hvorfor der i stedet  

 skulle ske godkendelse efter miljøbeskyttelseslovens kapitel 5 eller §  

 19, stk. 1. Det var videre anført, at projektet var godkendt efter  

 miljøbeskyttelseslovens kapitel 5 om særligt forurenende  

 virksomhed.
Godkendelsen indeholdt vilkår for etablering af et depot  

 for slagger og flyveaske fra I/S B m.fl.
Dette var i overensstemmelse med  

 retningslinierne i førnævnte cirkulære, i henhold til  

 hvilket bygge- og anlægsarbejder, hvor der anvendtes mere end 30.000  

 tons slagger og flyveaske, antoges at skulle behandles efter  

 miljøbeskyttelseslovens kapitel 5 og ikke § 19, stk. 1. Der var  

 således ansøgt om miljøgodkendelse til deponering af  

 restprodukter og ikke til et konkret bygge- og anlægsprojekt, f.eks.  

 opfyldning af et område med henblik på etablering af en kulplads.  

 I relation til de foreliggende lokalplaner var det anført, at der  

 hermed var åbnet mulighed for en eventuel kraftværksudvidelse  

 gennem en arealreservation, men det fremgik tydeligt, at hensigten med at  

 bortskaffe restprodukter på netop det omhandlede sted var at sikre en  

 stabil driftssituation for værket.
Virksomheden havde hertil anført, at  

 Miljøstyrelsen i udtalelsen ikke direkte besvarede, hvorvidt placering  

 af restprodukterne forudsatte tilladelse efter miljøbeskyttelseslovens  

 § 19, stk. 5. Det var videre anført, at værket havde fulgt de  

 med hjemmel heri fastsatte regler i bekendtgørelse og cirkulære  

 om anvendelse af slagger og flyveaske.
Anvendelsen af restprodukter skete i  

 overensstemmelse med disse regler.
Værket havde endvidere søgt  

 om godkendelse til deponering efter miljøbeskyttelseslovens § 35, og  

 denne tilladelse var givet.
Selvom ansøgningen var formuleret som en  

 ansøgning om et depot, var dette sagen uvedkommende, idet der ikke  

 heri lå nogen oplysning om, hvorvidt der skete nyttiggørelse  

 eller ej.
Videre var gjort opmærksom på, at der ifølge  

 affaldsafgiftslovens § 11, stk. 5, ikke blev krævet speciel  

 miljøgodkendelse for, at restprodukterne kunne anses for fritaget for  

 registrering - afgørende var om restprodukterne blev nyttiggjort.
Det  

 var endelig påpeget, at de i lokalplan anførte "rekreative  

 områder" var placeret vest for de arealer, som nærværende  

 sag drejede sig om.
 Landsskatteretten udtalte:
Ved lov nr. 1107 af 29.12.1997 blev  

 registreringsfritagelsen for deponeringsanlæg til restprodukter fra  

 kraftværker baseret på fossile brændsler eller biomasse  

 ophævet, jf. lovens § 6, hvorved stk. 5 blev indsat i  

 affaldsafgiftslovens § 11 samt den tidligere gældende § 11, stk. 6,  

 litra d, blev ophævet.
Lovændringen trådte i kraft den 1.  

 januar 1998.
 Følgende fremgik herefter af affaldsafgiftslovens §  

 11 (lovb. nr. 335 af 10. maj 1997 med senere ændringer):
 "Stk. 1. Virksomheder og anlæg, der til deponering  

 eller forbrænding modtager affald, der er omfattet af  

 kommunalbestyrelsens anvisningspligt eller en kommunal indsamlingsordning,  

 skal registreres hos de statslige told- og skattemyndigheder.
(......) Stk. 5. Deponeringsanlæg til restprodukter fra  

 kraftværker baseret på fossile brændsler eller biomasse  

 skal registreres hos de statslige told- og skattemyndigheder.
Anvendelse af  

 restprodukter fra sådanne kraftværker i bygge- og  

 anlægsarbejder er fritaget for registrering, medmindre  

 registreringspligt følger af stk. 1.
(.....)" I forbindelse med ændring af affaldsafgiftslovens §  

 11 ved lov nr. 1224 af 27. december 1996 blev det i bemærkningerne til  

 lovforslaget (L 106) præciseret, at anvendelse af affald i bygge- og  

 anlægsarbejder ikke udløste registreringspligt, når  

 anvendelsen skete i henhold til regler udstedt med hjemmel i  

 miljøbeskyttelseslovens § 19, stk. 5. Affald, der skulle bortskaffes i  

 overensstemmelse med reglerne i sådanne særlige  

 bekendtgørelser, var ikke omfattet af den kommunale anvisningspligt,  

 jf. affaldsbekendtgørelsens § 1. Videre fremgik, at derimod ville  

 anvendelse af affald, der ikke var omfattet af særlig regulering i  

 bygge- og anlægsarbejder, udløste registreringspligt, når  

 anvendelsen kunne sidestilles med deponering.
Dette gjaldt også  

 anvendelse af affald, der ikke opfyldte de kvalitetskrav, der var fastsat i  

 de pågældende regler, samt anvendelse af affaldet til andre  

 formål eller i større mængder end tilladt efter de  

 pågældende regler.
 Der sås hverken på grundlag af ordlyden af den  

 senere indførte bestemmelse i § 11, stk. 5, eller forarbejderne hertil  

 anledning til at antage, at der, for så vidt angik de af bestemmelsen  

 omfattede restprodukter, herved blev indført en afgiftsfritagelse for  

 affald anvendt i bygge- og anlægsarbejder i videre omfang.
På grundlag af den af Miljøstyrelsen afgivne  

 udtalelse kunne det lægges til grund, at virksomhedens anvendelse af  

 restprodukterne ikke var sket i overensstemmelse med den med hjemmel i  

 miljøbeskyttelseslovens § 19, stk. 5 udstedte bekendtgørelse  

 nr. 568 af 6. december 1983 med tilhørende cirkulære.
Det kunne  

 videre lægges til grund, at anvendelsen af restprodukterne var sket  

 på grundlag af den i medfør af miljøbeskyttelseslovens  

 kapitel 5 givne miljøgodkendelse af 18. august 1987 til etablering af  

 et depot for slagger og flyveaske.
Retten fandt på baggrund heraf, at  

 der var tale om et i medfør af lovens § 11, stk. 5  

 registreringspligtigt deponeringsanlæg.
