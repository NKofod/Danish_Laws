Opfølgning til 2011 12-1. Elektronisk kommunikation med universiteterne.
Partsrepræsentation Ministeriet underrettede mig efterfølgende om, at ministeriet havde udstedt bekendtgørelse nr. 1093 af 26. november 2012 om digital kommunikation for universiteterne.
Bekendtgørelsen, der trådte i kraft den 1. december 2012, ophæver bekendtgørelse nr. 1239 af 4. november 2010 om elektronisk kommunikation for universiteterne.
 Bekendtgørelsen indeholder i § 3, stk. 2, følgende bestemmelse:
§ 3. () Stk. 2. Ved indførelse af obligatorisk digital kommunikation efter § 2 skal universitetet sikre, at der ikke sker indskrænkning i ansøgerens eller den studerendes ret til at lade sig repræsentere eller bistå af andre, jf. forvaltningslovens § 8.  Jeg foretog mig herefter ikke mere i sagen.
