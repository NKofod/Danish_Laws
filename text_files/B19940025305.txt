(Midlertidig nedlæggelse af bolig uden  

 bortfald af offentlig støtte, ændring af kontoplan) § 1 I Bygge- og Boligstyrelsens bekendtgørelse nr. 99 af 4. februar 1994 om  

 almennyttig boligvirksomhed foretages følgende ændringer:
 1. I § 66 indsættes efter stk. 2 som nyt stykke:
» Stk. 3.  Nedlægges en bolig midlertidigt i  

 maksimalt 10 år med henblik på anvendelse til de forebyggende arbejder, som  

 er nævnt i § 15, stk. 7, nr. 4 i lov om boligbyggeri, bortfalder offentlig  

 støtte til boligen ikke.
Den i stk. 2 nævnte indberetning til Kongeriget  

 Danmarks Hypotekbank og Finansforvaltning skal ligeledes ske ved midlertidig  

 nedlæggelse af en bolig.« 2. I bilag 1 ændres i kontiene i regnskab for afdeling  

 konto nr. »136 Ekstraordinære udgifter ialt« til: »137  

 Ekstraordinære udgifter ialt« og før konto nr. 136, som bliver konto nr.  

 137, indsættes: »136 Beboerrådgiver«.
§ 2 Bekendtgørelsen træder i kraft den 1. juli 1994. Hvis boligselskabets  

 regnskabsår påbegyndes senere end den 1. juli 1994, finder bekendtgørelsen  

 dog først anvendelse fra dette regnskabsårs påbegyndelse.
