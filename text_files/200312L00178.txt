Fremsat den 10. marts 2004 af Jørn Pedersen (S),  

 Sandy Brinck (S), Lotte Bundsgaard (S),  

 Karen Jespersen (S) og Grete Schødts (S) Forslag til Lov om ændring af lov om social pension (Ophør af social pension for efterlyste personer) § 1 I lov om social pension, jf. lovbekendtgørelse nr. 42  

 af 28. januar 2004, foretages følgende ændring:
 1.  

  

 Efter §  

 46 indsættes:
 »§ 46 a  

                                                                         .  

                                                                            Eft  

 Efterlyses en person efter reglerne i § 819 i retsplejeloven, udbetales  

 pensionen indtil udgangen af den måned, der følger efter måneden, hvor  

 efterlysningen er iværksat.
 Stk. 2.  

  

 Udbetalingen kan  

 genoptages, når personen møder frem på en dansk politistation med angivelse  

 af,  

 at vedkommende er efterlyst, såfremt reglerne for udbetaling af pensionen i  

 øvrigt stadig er opfyldt.
Stk. 3.  

  

 Efterlyses den  

 ene af to samlevende ægtefæller eller samlevere, behandles den tilbageværende  

 ægtefælle eller samlever som enlig i perioden, indtil udbetaling efter stk. 2  

 kan genoptages.« § 2 Loven træder i kraft den 1. juli 2004.
Bemærkninger til lovforslaget Almindelige bemærkninger Det er stødende, at personer, der er efterlyst efter  

 reglerne i retsplejelovens § 819 som følge af særlig bestyrket mistanke om  

 alvorlige lovovertrædelser, uhindret kan få udbetalt social pension.
Det  

 viser  

 sig, at der hidtil ikke har været hjemmel til at standse en udbetaling til  

 sådanne personer.
Det er Socialdemokratiets opfattelse, at dette hul i  

 lovgivningen snarest må lukkes.
Regeringen har gennem et par måneder fastholdt, at man ikke  

 kan støtte et sådant initiativ, med henvisning til, at der i Danmark ikke i  

 nyere tid har været knyttet værdighedskrav til udbetalingen af social  

 pension.  

 Dette fremgår af socialministerens besvarelse af spørgsmål nr.
S 1473 af 6.  

 januar 2004. Forslagsstillerne er ganske uforstående over for denne  

 argumentation.  

 Forslaget handler ikke om værdighedskrav, men alene om vilje til at stille  

 sig  

 til rådighed for afgørelse af strafbare forhold efter reglerne i  

 retsplejeloven.
Stillet over for lovgivningsinitiativet ser det dog ud til,  

 at  

 i hvert fald dele af regeringen besinder sig og støtter initiativet.
 Forslagsstillerne har ved udarbejdelsen af lovforslaget  

 anvendt en nøje parallel til ophør af udbetaling af social pension ved  

 indsættelse af personer til strafafsoning, idet der i tillæg hertil er taget  

 højde  

 for levevilkårene for den mulige tilbageværende hidtil samlevende ægtefælle  

 eller samlever og dennes rettigheder med hensyn til modtagelse af sociale  

 ydelser.
I retsplejelovens § 819 er der helt klare regler for,  

 hvornår politiet kan foretage efterlysninger af personer.
Efterlysninger kan  

 kun ske, hvor der er tale om en særlig bestyrket mistanke om, at en person  

 har  

 begået en lovovertrædelse, der efter loven kan medføre fængsel i 1 år og 6  

 måneder eller derover.
Herved er der med forslaget lagt op til en sikker  

 varetagelse af retssikkerhedsmæssige hensyn.
Forslagsstillerne er af den opfattelse, at der i  

 lovgivningen om arbejdsløshedsdagpenge, sygedagpenge, kontanthjælp,  

 delpension,  

 fleksydelse, boligstøtte m.v. er sådanne betingelser for udbetaling, at  

 udbetaling af ydelser efter disse lovgivninger kun vil ske i tilfælde, hvor  

 personen enten har kendt bopæl og ophold i Danmark eller positivt medvirker  

 ved  

 sagens opfølgning hos myndighederne i form af fremmøde og lignende.
Såfremt  

 det  

 under udvalgsbehandlingen skulle vise sig, at dette ikke i alle relationer er  

 tilfældet, er forslagsstillerne indstillet på at foretage de nødvendige  

 ændringer af lovforslaget under Folketingets behandling, så dette formål  

 opnås.
Bemærkninger til lovforslagets enkelte bestemmelser Til § 1 Med stk. 1 indføres en hjemmel til at ophøre med udbetaling  

 af social pension.
Betingelsen for ophøret er, at den pensionsberettigede  

 person er efterlyst efter reglerne i retsplejelovens § 819. Anvendelsen af  

 dette grundlag sikrer de nødvendige og grundlæggende retssikkerhedsmæssige  

 hensyn.
I stk. 2 fastsættes den nødvendige betingelse for  

 genoptagelse af pensionsudbetalingen.
Såfremt en efterlyst person møder frem  

 på  

 en dansk politistation og oplyser, at vedkommende er efterlyst, unddrager  

 vedkommende sig ikke mere den almindelig retsforfølgning, hvorefter  

 grundlaget  

 for ophøret af udbetalingen er bortfaldet.
Udbetaling kan naturligvis kun  

 genoptages, såfremt de almindelige betingelser for at oppebære social pension  

 er til stede.
Stk. 3 indeholder en regel, hvorefter en ægtefælle eller  

 samlever, der umiddelbart forud for efterlysningen har levet sammen med den  

 efterlyste person, betragtes som enlig med hensyn til rettigheder og  

 forpligtelser i lov om social pension.
Reglen skal sikre, at en  

 tilbageværende  

 familie får mulighed for at opnå en behandling svarende til de faktiske  

 omstændigheder i deres liv.
Behandlingen som enlig ophører ved den efterlyste  

 ægtefælles eller samlevers eventuelle generhvervelse af retten til  

 pensionsudbetaling, jf. reglen i stk. 2.
Til § 2 Ved ikrafttrædelse den 1. juli 2004 vil loven have virkning  

 for personer, der på tidspunktet for ikrafttrædelsen er efterlyst efter  

 reglerne i retsplejelovens § 819, hvorfor udbetaling af social pension kan  

 ophøre øjeblikkeligt.
Den endelige dato for ikrafttræden kan justeres under  

 Folketingets behandling af lovforslaget, således at loven kan træde i kraft  

 umiddelbart efter vedtagelsen af lovforslaget.
Skriftlig fremsættelse Jørn Pedersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om social pension. (Ophør af social pension for efterlyste  

 personer).
(Lovforslag nr.
L 178).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr. 42  

 af 28. januar 2004, foretages følgende ændring:
 1.  

  

 Efter §  

 46 a indsættes:
 »§ 46 a  

                                                                         .  

                                                                            Eft  

 Efterlyses en person efter reglerne i § 819 i retsplejeloven, udbetales  

 pensionen indtil udgangen af den måned, der følger efter måneden, hvor  

 efterlysningen er iværksat.
 Stk. 2.  

  

 Udbetalingen  

 kan genoptages, når personen møder frem på en dansk politistation med  

 angivelse af, at vedkommende er efterlyst, såfremt reglerne for udbetaling af  

 pensionen i øvrigt stadig er opfyldt.
Stk. 3.  

  

 Efterlyses den  

 ene af to samlevende ægtefæller eller samlevere, behandles den tilbageværende  

 ægtefælle eller samlever som enlig i perioden, indtil udbetaling efter stk. 2  

 kan genoptages.« § 2 Loven træder i kraft den 1. juli 2004.
