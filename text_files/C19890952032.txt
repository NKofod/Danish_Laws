Ved lov nr. 140 af 8. marts 1989 er gennemført en ny lov om kommunale  

 valg.
Loven træder i kraft den 1. april 1989 og finder dermed første gang  

 anvendelse ved de kommunale valg, der skal afholdes tirsdag den 21. november  

 1989, jf.
Indenrigsministeriets bekendtgørelse nr. 525 af 25. august 1988.
 Med den nye kommunale valglov er der foretaget en generel modernisering og  

 forenkling af reglerne om forberedelse og gennemførelse af kommunale valg.
 Der er gennemført en ændret inddeling af lovstoffet i kapitler, og der er  

 foretaget sproglige moderniseringer og forenklinger, overalt hvor dette har  

 været tiltrængt og muligt.
 Herudover er der foretaget en række indholdsmæssige ændringer i forhold  

 til hidtil gældende lov, dels af de regler, der særlig vedrører kommunale  

 valg, dels af de regler, der er fælles for kommunale valg, folketingsvalg og  

 Europa-Parlamentsvalg (reglerne om afstemningen på valgdagen og om  

 brevstemmeafgivningen).
 Som bilag 1 til denne skrivelse er vedhæftet en oversigt over de  

 indholdsmæssige ændringer.
Blandt de ændringer, der særlig vedrører kommunale valg, skal navnlig  

 fremhæves, at fristen for indlevering af kandidatlister er forlænget fra 14.  

 dage til 4 uger før valgdagen. Øvrige frister i forbindelse med kandidatlister samt fristen for anmeldelse af  

 listeforbund og valgforbund er som følge heraf ligeledes forlænget.
 Som bilag 2 til denne skrivelse er vedhæftet en oversigt over tidsfrister  

 ved de kommunale valg tirsdag den 21. november 1989.
 Den nye kommunale valglov er med enkelte undtagelser identisk med det  

 lovforslag, som indenrigsministeren fremsatte den 17. november 1988 (L 107).
 Underbehandlingen i Folketinget blev der foretaget ændringer af  

 lovforslagets regler om fortabelse af valgbarhed som følge af straf.  

 Ændringerne indebærer, at den nye kommunale valglovs regler om fortabelse af  

 valgbarhed som følge af straf svarer til de hidtil gældende (bortset fra  

 sproglige ændringer).
 Endvidere blev foretaget ændringer af reglerne om brevstemmemodtagere.  

 Ændringerne indebærer, at hvervene som brevstemmemodtagere ved brevafstemning  

 på plejehjem m.v. og i vælgerens eget hjem for fremtiden skal varetages af  

 tilforordnede vælgere.
 Gennemførelsen af en ny kommunal valglov - tillige med en ny  

 folketingsvalglov (lov nr. 271 af 13. maj 1987) og en ny  

 Europa-Parlamentsvalglov (lov nr. 746 af 7. december 1988) - indebærer, at  

 der skal udarbejdes nye administrative forskrifter m.v. (bekendtgørelser,  

 cirkulærer og formularer) bl.a. til brug ved kommunale valg.
Indenrigsministeriet vil senere udsende meddelelse herom.
Man skal dog  

 oplyse, at nye formularer til kandidatlister og til anmeldelse af  

 listeforbund og valgforbund forventes at foreligge ultimo april 1989, hvor de  

 vil kunne købes hos Barfod & I.
Chr.
Petersen, Postboks 1332,  

 Fabriksparken 56, 2600 Glostrup, tlf.: 02 45 15 16.
Når særtryk af den nye kommunale valglov foreligger, vil alle  

 kommunalbestyrelser og amtsråd modtage et antal eksemplarer direkte fra  

 Schultz Grafisk A/S.
Yderligere særtryk vil kunne rekvireres i  

 Indenrigsministeriet (tlf.: 01 92 36 60).
Med venlig hilsen Anne Birte Pade Bilag 1  Oversigt over indholdsmæssige ændringer af den kommunale  

 valglov Ved lov nr. 140 af 8. marts 1989 om kommunale valg er der foretaget en  

 række ændringer af reglerne om afholdelse af kommunale valg.
De enkelte  

 ændringer er skematisk opregnet nedenfor med angivelse af de kapitler og  

 paragraffer i loven, hvor de ændrede regler findes.
Kapitel 1 Valgret og  

 valgbarhed - Fritagelsesgrunde for opstilling til valg (60 års-alder og tidligere  

 medlemskab) kan ikke mere påberåbes som fritagelsesgrunde for modtagelse af  

 valg, men alene som fritagelsesgrunde for opstilling.
Samtidig er reglerne  

 ændret, således at opstillingspligten ikke genopstår efter 2 valgperioder  

 (§§5 og 92).
- Valgdagen er fastsat direkte i loven (3. tirsdag i november i valgåret)  

 (§ 6). Kapitel 2 Valglister og valgkort Ingen ændringer.
Kapitel 3 Valgbestyrelser, valgstyrere og tilforordnede  

 vælgere - Det er fastsat, at valgbestyrelsen skal vælges senest 8 uger før  

 valgdagen (§ 13).
- Der er indført en regel om, at der højst kan være 7 medlemmer i  

 valgbestyrelsen.
Mindsteantallet er som tidligere 5 (§ 14).
 - For Københavns Kommune er det lovfæstet, at den borgmester, under hvem  

 sager om offentlige valg m.v er henlagt, er født formand for valgbestyrelsen  

 (§ 14). I øvrigt er (amts)borgmesteren som hidtil født formand for  

 (amts)valgbestyrelsen.
 - Nye regler om valg af næstformand for valgbestyrelsen (§ 14).
 - Formændene for valgstyrerne vælges (i mangel af enighed) ved  

 forholdstalsvalg og ikke ved flertalsvalg (§ 16).
 - Indenrigsministeren har fået hjemmel til at fastsætte nærmere regler om  

 indhold og udformning af valgstyrernes afstemningsbog (tidligere benævnt  

 valgbog) og valgbestyrelsens valgbog (§§ 15 og 16).
 - Amtsrådet har fået mulighed for at vælge tilforordnede vælgere til at  

 bistå ved eventuel fornyet fintælling af amtsrådsvalget (§ 17).
- Videregående adgang til diæter for valgstyrere og tilforordnede vælgere  

 (§ 18). Kapitel 4 Kandidatlister til valgene - Det tilladte samlede antal kandidater på kandidatlister i listeforbund  

 er forhøjet fra 4 mere til 8 mere end det antal medlemmer, der skal vælges (§  

 21).
 - Fristen for indlevering af kandidatlister er forlænget fra 14 dage til 4  

 uger før valgdagen (§ 23). Som følge heraf er andre frister vedrørende  

 kandidatlister samt vedrørende anmeldelse af listeforbund og valgforbund  

 tilsvarende blevet forlænget (§§ 3, 2, 26, 27, 29, 40, 41 og 43).
 - Frister med klokkeslæt angives som hovedregel til kl. 12 (§§ 23, 26, 27,  

 29, 40 og 41). Undtagelsen vedrører fristen for anmodning om afgivelse af  

 brevstemme i hjemmet (§ 60).
 - Liberalisering af reglerne om kandidaternes navneangivelse på  

 stemmesedlen, herunder afskaffelse af »parenteser« (§ 24).
 - Anmeldelse af en listebetegnelse er obligatorisk (§ 24).
 - På kandidatlister skal kandidaters og stilleres personnummer oplyses i  

 stedet for som hidtil fødselsdato (§§ 24 og 25).
 - På kandidatlister skal ikke mere gives oplysning om stilling for så vidt  

 angår stillerne (§ 25), men fortsat for kandidaterne (§ 24).
 - Det fremgår nu direkte af loven, at oplysningerne om stillernes navne og  

 bopæl (men ikke personnummer) er offentligt tilgængelige (§ 25).
 - Adgangen til at anmelde personlige stedfortrædere ved amtsrådsvalg er  

 ophævet.
 - De særlige stiller- og kandidatblanketter til amtsrådsvalg er afskaffet.
 - For mange kandidater på en kandidatliste medfører ikke mere listens  

 ugyldighed, men at de overskydende kandidater slettes af valgbestyrelsen (§  

 31).
 - Landsdækkende bogstavbetegnelser skal (og kan kun) tildeles  

 kandidatlister for partier, der den 1. august i valgåret er  

 opstillingsberettiget til Folketinget (§ 33).
 - Reglerne om tildeling af samme bogstavbetegnelse er lempet (bl.a. af  

 hensyn til partiernes ungdomsorganisationer) (§§ 33 og 34).
 - Reglerne om listeforbund og valgforbund er præciseret (§§ 37-42).
 - I loven er indsat en bestemmelse om, at partistøttelovens regler om  

 legitimation om tilskudsansøger kan fraviges ved at indgive en særlig  

 anmeldelse herom (§ 44).
- Reglerne om fredsvalg er ophævet.
Kapitel 5 Afstemning på valgdagen - Den kommunale valglovs bestemmelser om afstemningsområder er erstattet  

 af en regel om, at afstemningen foregår i de samme afstemningsområder som  

 folketingsvalg (§ 51). Det betyder, at 25% af vælgerne i et afstemningsområde  

 ikke mere kan forhindre, at afstemningsområdet nedlægges.
 - Kommunalbestyrelsen skal bestemme, hvilket skriveredskab, herunder  

 skriftfarven, der skal anvendes til afkrydsning af stemmesedlen (§ 51).
 - Det er nu lovfæstet, at kommunalbestyrelsen skal sørge for, at  

 valgstyrerne og de tilforordnede vælgere er gjort bekendt med deres opgaver  

 på valgdagen (§ 51).
 - Stemmekasser, der kan forsegles, kan anvendes (§ 51).
 - Adgangen til middagslukning på afstemningssteder i mindre kommuner er  

 ophævet (§ 52).
 - Almindelig adgang til inden udlevering af stemmesedlen at spørge en  

 vælger om navn, fødselsdato og bopæl (§ 53).
- Krav om 2 tilforordnede vælgere ved hjælp til stemmeafgivning på  

 valgdagen (§ 55). Kapitel 6 Brevstemmeafgivning - Smidiggørelse af reglerne om adgang til at afgive brevstemme i  

 institutioner (§ 60).
 - Krav om 2 stemmemodtagere ved brevstemmeafgivning på sygehuse, plejehjem  

 m.v., i kriminalforsorgens anstalter eller arresthuse samt i vælgerens eget  

 hjem (§ 61).
 - Tilforordnede vælgere skal fungere som stemmemodtagere ved  

 brevstemmeafgivning på plejehjem m.v. og i vælgerens eget hjem (§ 61).
 - Adgangen til at afgive brevstemme på danske skibe i indenrigsfart samt  

 på fyrskibe og fyr er ophævet (§ 64).
 - Det er nu lovfæstet, at der er adgang til at afgive brevstemme på danske  

 havanlæg (§ 64).
 - Forenkling af reglerne om kontrol med brevstemmer, herunder lempelse af  

 reglerne om, hvilke brevstemmer der ikke kan tages i betragtning (§§ 70-72).
 - Ved flere brevstemmer fra en vælger skal sidst afgivne brevstemme tages  

 i betragtning (og ikke den først afgivne) (§ 71).
 - Kravet om udskrivelse af særskilt valgkort for vælgere, der har afgivet  

 brevstemme, er afskaffet (§ 72).
- Adgangen til at stemme på valgdagen, uanset afgiven brevstemme, er  

 ophævet (§ 73). Kapitel 7 Opgørelsen af afstemningen - De hidtidige særregler om stemmeoptællingen i kommuner, der udgør eet  

 afstemningsområde, er ophævet.
- Indenrigsministeren kan fastsætte nærmere regler om bedømmelsen af  

 stemmesedler, herunder brevstemmesedler (§ 75). Kapitel 8 Opgørelsen af  

 valget - Det er lovfæstet, at en kopi af valgbogen senest dagen efter valgets  

 opgørelse skal indsendes til Indenrigsministeriet.
- De ikke valgte kandidater er som hidtil stedfortrædere for de valgte af  

 samme liste.
I nærmere angivne tilfælde betragtes de ikke valgte tillige som  

 stedfortrædere for de valgte af en anden liste (§ 91).
- Det er lovfæstet, at de ikke valgte skal underrettes om, at de er  

 stedfortrædere med angivelse af rækkefølgen på stedfortræderlisten.
Kapitel 9  

 Fritagelse for valg.
Valgklager - 60 års-alder og tidligere medlemskab af kommunalbestyrelsen/ amtsrådet  

 kan ikke mere påberåbes som grund til fritagelse for at modtage valg, men  

 alene som grund til fritagelse for at opstille til valg (§ 92, jf. § 5).
 - Fristen for at indgive anmodning om fritagelse for at modtage valg er  

 ændret fra 8 dage efter valgets endelige opgørelse til fredagen 10 dage efter  

 valgdagen (§ 92).
 - Fristen for at indgive klager over valget er forkortet fra 8 dage efter  

 valgets endelige opgørelse til ugedagen efter valgdagen (§ 93).
- Reglerne om pligt til at modtage valg til ligningskommissionen og om  

 fritagelse for hvervet som medlem af ligningskommissionen er udgået af den  

 kommunale valglov.
Regler herom vil i stedet blive indarbejdet i  

 Skatteministeriets lovgivning.
Kapitel 10 Den nyvalgte kommunalbestyrelse og  

 det nyvalgte amtsråd - Det er lovfæstet, at den begrænsede dispositionsret i omvalgstilfælde,  

 ikke blot gælder i de tilfælde, hvor den nyvalgte kommunalbestyrelse/amtsråd  

 er tiltrådt, men også i de tifælde, hvor den hidtidige  

 kommunalbestyrelse/amtsråd fungerer videre efter 1. januar (§ 99). Kapitel 11  

 Medlemmers udtræden og stedfortræderes indtræden i valgperioden - Adgang til midlertidig udtræden som fælge af midlertidig fraflytning er  

 blevet nærmere reguleret (§ 102).
- Adgangen til at besætte en ledig plads med en stedfortræder er udvidet.  

 Samtidig er adgangen til at afholde udfyldningsvalg ophævet (§§ 91 og 104).  

 Kapitel 12 Forskellige bestemmelser - Reglerne om udgiftsfordelingen mellem kommuner og amtskommuner er ændret  

 (§ 107). Ændringen betyder rent praktisk, at amtskommunerne ikke mere skal  

 afholde udgifter til stemmekasser m.v. til brug for amtsrådsvalget.
- Justitsministerens hjemmel til at fastsætte regler om valgagitation på  

 eller ud til offentlig vej eller plads er gjort generel, således at det ikke  

 mere er nødvendigt at fastsætte nye regler herom forud for hvert valg (§  

 109). Bilag 2  Oversigt over tidsfrister ved de kommunale valg tirsdag den  

 21. november 1989 Frist Indhold 1989 -------------------------------------------------------------------- Når klagefristen er udløbet, og klager over valget er endeligt afgjort,  

 tilintetgøres valglister, valgkort og stemmesedler.
