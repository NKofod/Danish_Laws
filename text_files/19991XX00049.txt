Skriftlig fremsættelse (13. oktober 1999) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 erhvervsfremme. (Ministerens iværksættelse af nye initiativer og  

 programmer, henlæggelse af sagsforberedende administrative opgaver til  

 eksterne aktører og bemyndigelse til at henlægge klageadgang til  

 Erhvervsankenævnet).
(Lovforslag nr.
L 38).
 Ændringen af lov om erhvervsfremme skal  

 gennemføre et bedre og mere klart forvaltningsgrundlag for  

 administration efter loven.
Erfaringerne med administrationen af lov om erhvervsfremme  

 har vist, at loven i sin nuværende udformning har været uklar  

 eller utilstrækkelig i forhold til iværksættelse og  

 implementering af erhvervsfremmeinitiativer og i forhold til administrationen  

 af initiativerne.
Dette kan give anledning til forvaltningsmæssige  

 problemer, hvorfor det er nødvendigt med en række opstramninger  

 og præciseringer af loven.
 De væsentligste ændringer i lovforslaget er  

 følgende 4 punkter:
For det første  får erhvervsministeren  

 adgang til at iværksætte initiativer med hjemmel i lov om  

 erhvervsfremme.
I mangel af denne adgang, har det i en række  

 tilfælde, ikke været muligt at lægge forvaltningen af  

 ministerens erhvervsfremmeinitiativer i faste rammer, da aktstykker og  

 Finansloven ikke har været velegnede som grundlag for administration af  

 disse.
Forslaget svarer til § 6, stk. 2, i lov nr. 221 af 27. marts 1996 om  

 teknologisk service.
 For det andet  indeholder lovforslaget en  

 harmonisering og forenkling af  klagemulighederne i loven.
De gældende klageprocedurer er ikke fuldt i  

 overensstemmelse med de forvaltningsretlige principper.
Erhvervsministeren  

 bemyndiges til at fastsætte regler om at klageadgangen, hvor det er  

 hensigtsmæssigt, henlægges til Erhvervsankenævnet, eller  

 til at afskære anke.
For det tredje indeholder lovforslaget en mulighed for, at  

 erhvervsministeren kan bemyndige Erhvervsfremme Styrelsen til at  

 henlægge visse sagsforberedende administrative opgaver til eksterne  

 aktører i konkrete erhvervsfremmeordninger.
Som et led i den  

 administrative praksis, er der ud fra ønsket om større  

 faglighed og effektivitet forsøgsvis gjort erfaringer med inddragelse  

 af eksterne operatører i opgaveløsningen.
Erfaringerne fra  

 disse ordninger viser, at det  er hensigtsmæssigt, og af faglige  

 årsager nødvendigt, i et vist omfang at kunne delegere  

 sådanne sagsforberedende administrative opgaver til eksterne  

 aktører.
 Henlæggelse vil derfor ske, når Erhvervsfremme  

 Styrelsens konkrete erfaringer eller særlige faglige forhold i  

 forbindelse med de enkelte ordninger taler herfor.
For det fjerde indeholder lovforslaget hjemmel til at  

 udstede bekendtgørelser med retningslinier og kriterier for  

 udmøntning af erhvervsfremmeinitiativer.
Hidtidig praksis er ikke i  

 overenstemmelse med Justitsministeriets vejledning om administrative  

 forskrifter.
Med forslaget vil implementeringen af initiativerne blive lettet  

 og forvaltningen heraf kan lægges i faste rammer, når der kan  

 udstedes bekendtgørelser med kriterier og retningslinier for de  

 pågældende initiativer.
 Lovforslaget indeholder således ændringer af  

 loven, der har til formål at tilvejebringe et bedre  

 forvaltningsgrundlag for erhvervsfremmeinitiativerne.
 Med disse bemærkninger, og idet jeg iøvrigt  

 henviser til bemærkningerne i lovforslaget, skal jeg anbefale forslaget  

 til Folketingets velvillige behandling.
