 Resumé  


  

 Ombudsmanden undersøgte af egen drift om Kulturministeriets ulovbestemte  

 delegation af kompetencen til Rigsarkivaren til at udstede forskrifter bl.a.  

 om kommunernes bevaring og kassation af arkivalier var tilladelig.  

 Ombudsmanden undersøgte samtidig om det cirkulære som Rigsarkivaren havde  

 udstedt på grundlag af denne kompetencedelegation, i stedet burde have været  

 udstedt  

 i bekendtgørelse, og om cirkulæret kunne ophæve en tidligere bekendtgørelse.
Ombudsmanden udtalte at forskrifterne i cirkulæret burde have  

 været udstedt i bekendtgørelsesform.
Desuden anførte ombudsmanden at  

 forskrifterne ikke kunne udstedes i cirkulæreform, da der hverken forelå  

 lovhjemmel til udstedelsen af et cirkulære eller et  

 over-/underordnelsesforhold mellem Rigsarkivaren og kommunerne.
Ombudsmanden  

 mente endvidere at ophævelsen af den tidligere udstedte bekendtgørelse burde  

 være sket ved en bekendtgørelse og ikke ved et cirkulære.
Endelig mente  

 ombudsmanden  

 at den ulovbestemte kompetencedelegation var utilladelig.
I den forbindelse  

 lagde ombudsmanden især vægt på at der var tale om en delegation af  

 Kulturministeriets lovbestemte beføjelse til at fastsætte regler, og at  

 cirkulærets  

 bestemmelser på grund af deres betydning for borgernes adgang til  

 arkivindsigt efter arkivloven havde væsentlig betydning for borgerne.
 Ombudsmanden henstillede at bestemmelserne om bevaring og  

 kassation af kommunernes arkivalier blev fastsat i bekendtgørelsesform, at  

 den tidligere udstedte bekendtgørelse blev ophævet ved en ny bekendtgørelse,  

 og at Kulturministeriet tilbagekaldte den ulovbestemte kompetencedelegation  

 og selv udstedte de omhandlede regler. (J.nr. 1997-1317-79).
Udnyttelse af ministerbemyndigelse i arkivloven kræver  

 ministeriel bekendtgørelse.
Kompetencedelegation utilladelig I forbindelse med  

 behandlingen af en konkret sag skrev jeg den 27. maj 1997 til  

 Kulturministeriet  

 at jeg var blevet opmærksom på følgende forhold:
 "...
 Lov nr. 337 af 14. maj 1992  

 om offentlige arkiver m.v. indeholder bl.a. følgende bestemmelser:
 '  

  

 § 10....
 Stk. 2.  

  

 Kulturministeren fastsætter til varetagelse af arkivmæssige  

 hensyn regler om bevaring og kassation af kommunernes arkiver.
 ...
 § 40.  

  

 Følgende bekendtgørelser forbliver i kraft, indtil de ophæves  

 eller afløses af bestemmelser udstedt i medfør af denne lov:
 Bekendtgørelse nr. 201 af 29. april 1981 om kassation i  

 kommunernes arkiver, som ændret ved bekendtgørelse nr. 42 af 18. februar  

 1985.
 Bekendtgørelse nr. 152 af 18. april 1985 om kassation  

 af Københavns Kommunes arkivalier.
Bekendtgørelse nr. 65 af 31. januar 1990 om kassation i  

 amtskommunernes arkiver.' Kulturministeriets  

 bekendtgørelse nr. 13 af 17. januar 1996 om bevaring og kassation af  

 kommunernes og amtskommunernes arkivalier indeholder nu bl.a. følgende  

 bestemmelser:
 '  

  

 § 1.  

  

 Denne bekendtgørelse gælder for arkivalier, der er blevet  

 skabt eller tilvejebragt i kommuner ...
 § 2.  

  

 Rigsarkivaren fastsætter efter drøftelse med de berørte parter  

 nærmere bestemmelser om, hvilke arkivalier der skal bevares, jf. dog § 3.
 Stk. 2.  

  

 Kassation må kun finde sted i henhold til de bestemmelser,  

 der fastsættes i medfør af stk. 1.
 Stk. 3.  

  

 Arkivalier kan først kasseres, når der ikke længere er  

 administrativt eller retligt behov for dem.
 Stk. 4.  

  

 Kommunalbestyrelsen ... kan beslutte at bevare arkivalier i  

 større omfang end det følger af de bestemmelser, der fastsættes i medfør af  

 stk. 1, jf. dog § 3.
 § 3.  

  

 Registertilsynet træffer den endelige afgørelse om bevaring af  

 registre, der er omfattet af lov om offentlige myndigheders registre, og som  

 ønskes bevaret i henhold til § 2, jf. lov om offentlige myndigheders registre  

 §  

 9, stk. 4.
 ...
 § 6.  

  

 Bekendtgørelsen træder i kraft den 27. januar 1996.
Stk. 2.  

  

 Følgende bekendtgørelser forbliver i kraft, indtil de  

 ophæves eller afløses af bestemmelser, der udstedes i medfør af denne  

 bekendtgørelse Bekendtgørelse nr. 201 af 29. april 1981 om kassation i  

 kommunernes arkiver, som ændret ved bekendtgørelse nr. 42 af 18. februar  

 1985.
 Bekendtgørelse nr. 152 af 18. april 1985 om kassation  

 af Københavns Kommunes arkivalier.
Bekendtgørelse nr. 65 af 31. januar 1990 om kassation i  

 amtskommunernes arkiver.' Rigsarkivarens cirkulære nr.  

 17 af 25. januar 1996 om bevaring af primærkommunernes arkivalier er udsendt  

 med henvisning til § 2, stk. 1, i bek. nr. 13 af 17. januar 1996. Af  

 cirkulæret  

 fremgår bl.a. følgende:
Område '§ 1.  

  

 Bestemmelserne i dette cirkulære gælder for primærkommunernes  

 arkivalier, ...
 Stk. 2.  

  

 Bevaring af kommunernes arkivalier sker efter  

 bestemmelserne i § 2, jf. dog § 3, stk. 3. Arkivalier, der ikke er nævnt i §  

 2,  

 kan kasseres.
Bevaringsfortegnelse § 2.  

  

 Følgende arkivalier skal bevares:
 ...
 § 3.  

  

 Cirkulæret træder i kraft den 29. januar 1996.
 Stk. 2.  

  

 Ved ikrafttrædelsen ophæves bekendtgørelse nr. 201 af 29.  

 april 1981 om kassation i kommunernes arkiver for de i § 1 nævnte områder.
Stk. 3....' Rigsarkivarens cirkulære nr.  

 16 af 25. januar 1996 om bevaring og kassation af arkivalier i de  

 amtskommunale  

 sygehuse samt i sygehusene under Hovedstadens Sygehusfællesskab er ligeledes  

 udsendt med henvisning til § 2, stk. 1, i bek. nr. 13 af 17. januar 1996. Af  

 dette cirkulære fremgår bl.a. følgende:
 '  

  

 § 1.  

  

 Bevaring og kassation af arkivalier i de amtskommunale sygehuse  

 samt i Hovedstadens Sygehusfællesskabs sygehuse sker efter bestemmelserne i §  

 3, jf. dog stk. 2 og § 2.
 ...
 § 2.  

  

 Arkivalier, der ikke i § 3 er nævnt blandt de arkivalier, der  

 kan kasseres, skal bevares.
Bevarings- og kassationsfortegnelse § 3.  

  

 Bevaring og kassation sker efter følgende retningslinier, jf.  

 § 2.
 ....
§ 4.  

  

 Cirkulæret træder i kraft den 29. januar 1996.' ..." På baggrund heraf bad jeg i  

 brevet af 27. maj 1997 under henvisning til ombudsmandslovens § 17, stk. 1,  

 Kulturministeriet om en udtalelse om de nedenfor under a) - c) angivne  

 spørgsmål, for så vidt angik de under a) og b) rejste spørgsmål efter forud  

 indhentet udtalelse fra Rigsarkivaren:
 "...
a) Udstedelse af bestemmelser i cirkulæreform I Justitsministeriets  

 vejledning nr. 153 af 22. september 1987 om udarbejdelse af administrative  

 forskrifter  

 er bl.a. anført:
'  

  

 Anvendelse af bekendtgørelser 4.  

  

 Efter lovtidendeloven .. er kundgørelse en absolut betingelse  

 for, at en forskrift kan træde i kraft og dermed håndhæves over for borgerne.  

 Det er derfor af afgørende betydning, at regler, der skal håndhæves over for  

 borgerne, udformes som bekendtgørelser ..., der kundgøres efter  

 lovtidendeloven.
Bekendtgørelsesformen skal  

 således anvendes, hvis reglerne skal normere retsstillingen mellem borgerne  

 indbyrdes eller pålægge borgerne pligter over for det offentlige.
Endvidere  

 bør  

 bekendtgørelse også anvendes, hvis reglerne går ud på at tillægge borgerne  

 rettigheder over for det offentlige.
 Beslutningen om, at en  

 kompetence generelt overlades f.eks. af en minister til en styrelse, bør  

 endvidere af hensyn til borgernes mulighed for at kunne vide, hvem der er  

 rette  

 myndighed, altid angives i en bekendtgørelse.
 Om valg af den rette form for  

 forskrifterne kan der i øvrigt henvises til Folketingets Ombudsmands  

 beretning  

 1980, side 677, 1983, side 265 og 1984, side 164 og side 213.
 ...
 Anvendelse af cirkulærer m.v.
6.  

  

 Cirkulæreformen anvendes for generelle tjenestebefalinger, dvs.  

 bindende generelle forskrifter, der alene retter sig til myndigheder.  

 Cirkulærer ... må ikke indeholde forskrifter, der direkte normerer borgernes  

 retsstilling ...' Med henvisning hertil samt  

 til Folketingets Ombudsmands beretning for 1993, s. 46ff, og Karsten Loiborg  

 mfl.
Forvaltningsret (1994), s.  

 382f,  

 beder jeg om en udtalelse om hvorvidt de forskrifter som er indeholdt i  

 Rigsarkivarens  

 cirkulærer nr. 16 og 17 af 25. januar 1996, burde have været udstedt i  

 cirkulære- eller bekendtgørelsesform.
Jeg bemærker også at kommunale enheder  

 ikke står i noget almindeligt underordnelsesforhold til nogen statslig  

 myndighed,  

 jf. herved Karsten Loiborg mfl., Forvaltningsret (1994), s. 408, og at det  

 derfor må antages at såvel konkrete som generelle tjenestebefalinger kun kan  

 gives til kommunale enheder med udtrykkelig hjemmel hertil.
b) Ophævelse af en bekendtgørelse ved et cirkulære I fortsættelse af det under  

 a) rejste spørgsmål beder jeg om en udtalelse om hvorvidt det må antages at  

 en  

 bekendtgørelse som sket kan ophæves ved et cirkulære.
c) Delegation af kompetencen til at udstede regler Arkivlovens § 10, stk. 2,  

 bemyndiger kulturministeren til at fastsætte nærmere regler om bevaring og  

 kassation af kommunernes arkivalier.
Ved bestemmelsen i § 2, stk. 1, i bek.  

 nr. 13 af 17. januar 1996 har kulturministeren delegeret kompetencen til at  

 fastsætte nærmere bestemmelser om bevaring af arkivalier fra kommunale  

 enheder  

 til Rigsarkivaren.
Der er ikke i loven hjemmel  

 til den skete delegation.
Det antages i almindelighed at ulovbestemt  

 kompetencedelegation må anses for tilladelig hvis nogle grundbetingelser er  

 opfyldt, jf.
Karsten Loiborg mfl., Forvaltningsret (1994), s. 93, herunder at  

 delegation af praktiske og arbejdsmæssige grunde er nødvendig.
På baggrund  

 heraf og af at delegation af kompetence til at udstede regler må antages at  

 være undergivet nogle snævrere begrænsninger (jf. anførte sted, s. 94), beder  

 jeg Kulturministeriet om en udtalelse om den nærmere baggrund for den  

 kompetencedelegation som er indeholdt i § 2, stk. 1, i bek. nr. 13 af 17.  

 januar 1996." Den 26. juni 1997 modtog jeg  

 Kulturministeriets udtalelse af 25. juni 1997. Samtidig modtog jeg  

 Rigsarkivarens udtalelse af 6. juni 1997.
 Rigsarkivaren anførte  

 følgende:
 "ad a) De to cirkulærer  

 nr. 16 og 17 af 25. januar 1996 indeholder instrukser for (amts)kommunerne om  

 varetagelse af arkivmæssige hensyn i forbindelse med bevaring af arkivalier,  

 men ikke regler, der normerer retstillingen mellem borgerne indbyrdes,  

 pålægger  

 borgerne pligter over for det offentlige eller tillægger borgerne rettigheder  

 over for det offentlige.
 Det bemærkes i den  

 forbindelse, at reglerne i de nævnte cirkulærer ikke pålægger de berørte  

 myndigheder nogen pligt til at gennemføre kassationer.
 Cirkulære nr. 16 af 25.  

 januar 1996 om bevaring og kassation i de amtskommunale sygehuse samt i  

 sygehusene under Hovedstadens Sygehusfællesskab indeholder forskrifter for  

 bevaring og kassation af arkivalier hos de i titlen nævnte myndigheder.
 Cirkulære nr. 17 af 25.  

 januar 1996 om bevaring af primærkommunernes arkivalier omfatter forskrifter  

 for bevaringen af arkivalier, der er skabt eller tilvejebragt af  

 primærkommunerne i perioden efter 1. april 1970.
De to cirkulærer er udstedt  

 med hjemmel i § 2, stk. 1, i bekendtgørelse nr. 13 af 17. januar 1996 om  

 bevaring og kassation af kommunernes og amtskommunernes arkivalier.
Denne  

 bekendtgørelse er udstedt med hjemmel i lov nr. 337 af 14. maj 1992 om  

 offentlige arkiver m.v., § 10, stk. 2, som lyder '§ 10. ...
 Stk. 2.  

  

 Kulturministeren fastsætter til varetagelse af  

 arkivmæssige hensyn regler om bevaring og kassation af kommunernes  

 arkivalier'.
Bestemmelsen i arkivlovens §  

 10, stk. 2, afløste de tilsvarende bestemmelser i § 62 i lov om kommunernes  

 styrelse og i § 52 i lov om Københavns Kommunes styrelse, der ved arkivlovens  

 §§ 38‑39 ophævedes.
Af forarbejderne til arkivloven, jf. bemærkningerne  

 til lovforslagets § 10, stk. 2, fremgår det, at 'Som noget nyt i forhold til  

 den gældende ordning overføres regelfastsættelse med hensyn til bevaring og  

 kassation på det kommunale område fra indenrigsministeren til  

 kulturministeren.  

 De bestemmelser, der er fastsat på dette område, forbliver i kraft, indtil de  

 ophæves eller afløses af nye bestemmelser (...). Evt. ændring af hidtidige  

 regler på dette område forudsættes forhandlet med de kommunale parter.' Kulturministeren er med  

 hensyn til regelfastsættelsen over for kommunerne om bevaring og kassation i  

 besiddelse af en bemyndigelse, der tilsvarer den, der efter den ophævede § 62  

 i  

 lov om kommunernes styrelse var tillagt indenrigsministeren.
 Den ophævede § 62 i lov om  

 kommunernes styrelse lød:
 '§ 62. Kommunalbestyrelsen  

 drager omsorg for, at kommunens  

 arkivalier  

 opbevares på betryggende måde.
Stk. 2.  

  

 Indenrigsministeren kan fastsætte nærmere regler for kassation  

 af kommunernes arkivalier.' Med hjemmel i denne  

 bestemmelse er bl.a. udstedt bekendtgørelse nr. 201 af 29. april 1981 om  

 kassation i kommunernes arkiver.
Denne bekendtgørelse blev udstedt efter  

 indstilling fra rigsarkivaren.
Det fremgår derudover af denne bekendtgørelses  

 §  

 11, stk. 2, at Indenrigsministeriet tidligere havde udstedt bestemmelser om  

 bevaring og kassation af kommunernes arkivalier i cirkulæreform.
 Om bekendtgørelse nr. 201 af  

 29. april 1981 bemærkes i øvrigt, at de konkrete bevarings‑ og  

 kassationsbestemmelser ikke fremgår af selve bekendtgørelsen, men findes  

 optaget i et bilag.
 Der foreligger således i arkivlovens  

 § 10, stk. 2, en klar hjemmel for kulturministeren til at fastsætte bindende  

 bestemmelser om kommunernes bevaring og kassation af arkivalier.
 I § 2, stk. 1, i  

 bekendtgørelse nr. 13 af 17. januar 1996 delegerede kulturministeren  

 kompetencen  

 til efter forhandling med de berørte parter at fastsætte nærmere bestemmelser  

 om, hvilke (amts)kommunale arkivalier der skal bevares, til rigsarkivaren.
 Der må her lægges vægt på, at  

 de regler ‑ cirkulærer nr. 16 og 17 af 25. januar 1996 ‑ der i  

 medfør af bekendtgørelse nr. 13 af 17. januar 1996 er udstedt, er forskrifter  

 for de (amts)kommunale myndigheders varetagelse af arkivmæssige hensyn i  

 forbindelse med bevaring af arkivalier og således alene retter sig til  

 myndighederne, mens de derimod ikke tilsigter nogen regulering af borgernes  

 retslige stilling over for de (amts)kommunale myndigheder.
 Statens Arkiver finder på  

 denne baggrund, at de nævnte regler ‑ cirkulærer nr. 16 og 17 af 95.  

 januar 1996 ‑ rettest bør udstedes i cirkulæreform.
Hertil føjer sig praktiske  

 hensyn.
I betragtning af udviklingen inden for den kommunale  

 opgavevaretagelse  

 lægger de kommunale parter stor vægt på, at der foretages en løbende revision  

 af de bestemmelser, der fastsættes om kommunernes bevaring af arkivalier.
Det  

 bemærkes hertil, at Statens Arkiver og Kommunernes Landsforening løbende  

 samarbejder om udsendelse af vejledninger m.v. med hensyn til kommunernes  

 varetagelse af arkivmæssige hensyn.
Der henvises i denne forbindelse til  

 Statens Arkiver og Kommunernes Landsforening: 'Vejledning om bevarings‑  

 og kassationsregler', 1996.
 ad b) § 6, stk. 2, i  

 bekendtgørelse nr. 13 af 17. januar 1996 om bevaring og kassation af  

 kommunernes og amtskommunernes arkivalier lyder:
 '§6. ...
Stk. 2.  

  

 Følgende bekendtgørelser forbliver i kraft, indtil de  

 ophæves eller afløses af bestemmelser, der udstedes i medfør af denne  

 bekendtgørelse l) Bekendtgørelse nr. 201 af  

 29. april 1981 om kassation i kommunernes arkiver, som ændret ved  

 bekendtgørelse nr. 42 af 18. februar 1985. (...)' § 3, stk. 2‑4, i cirkulære  

 nr. 17 af 25. januar 1996 om bevaring af primærkommunernes arkivalier lyder '§3. ...
 Stk. 2.  

  

 Ved ikrafttrædelsen ophæves bekendtgørelse nr. 201 af 29.  

 april 1981 om kassation i kommunernes arkiver for de i § 1 nævnte områder.
 Stk. 3.  

  

 Bekendtgørelse nr. 201 af 29. april 1981 om kassation i  

 kommunernes arkiver forbliver dog i kraft, for så vidt angår kommunale  

 arkivalier, der er henlagt som administrativt uaktuelle før den 1. april  

 1970.
Stk. 4.  

  

 Bekendtgørelse nr. 201 af 29. april 1981 om kassation i  

 kommunernes arkiver forbliver i kraft, for så vidt angår arkivalier, der er  

 skabt eller tilvejebragt af Frederiksberg Kommune, indtil der er fastsat  

 særskilte  

 bestemmelser for dette område.' Statens Arkiver finder, at  

 den delvise ophævelse af bestemmelserne i bekendtgørelse nr. 201 af 29. april  

 1981 om kassation i kommunernes arkiver kunne ske ved cirkulære, idet det af  

 §  

 6, stk. 2, i bekendtgørelse nr. 13 af 17. januar 1996 fremgik, at den  

 førstnævnte bekendtgørelse ville blive ophævet eller afløst ved ny  

 bestemmelser, udstedt med hjemmel i delegationsbestemmelsen i § 2, stk. 1.  

 Ved  

 udformningen af de ny bestemmelser i cirkulære nr. 17 af 25. januar 1996  

 lagde  

 man vægt på, at bestemmelserne alene rettede sig til de primærkommunale  

 myndigheder, og at cirkulæreformen her måtte være den retteste, jf.  

 Justitsministeriets vejledning om udarbejdelse af administrative forskrifter,  

 1987, s. 6.
I kraft af den foregribende  

 ophævelse i § 6, stk. 2, i bekendtgørelse nr. 13 af 17. januar 1996, af  

 bekendtgørelse nr. 201 af 29. april 1981, og i betragtning af det ønskelige i  

 at opnå en klar regulering af kommunernes forpligtelser på bevaringsområdet  

 har  

 Statens Arkiver fundet, at konstateringen af indskrænkningen af den  

 sidstnævnte bekendtgørelses virkeområde burde ske i cirkulæreform." Kulturministeriet anførte  

 følgende i udtalelsen af 25. juni 1997:
"a.
Der anmodes om en  

 udtalelse om, hvorvidt de forskrifter som er indeholdt i Rigsarkivarens  

 cirkulærer nr. 16 og 17 af 25. januar 1996 burde have været udstedt i  

 cirkulære‑  

 eller bekendtgørelsesform.
Det bemærkes herved, at kommunale enheder ikke  

 står  

 i noget almindeligt underordnelsesforhold til nogen statslig myndighed, og at  

 det derfor må antages at såvel konkrete som generelle tjenestebefalinger kun  

 kan gives til kommunale enheder med udtrykkelig hjemmel hertil.
 Kulturministeriet skal  

 udtale, at man kan tilslutte sig den fremstilling, der gives i rigsarkivarens  

 udtalelse af 6. juni 1997.
 Kulturministeriet deler  

 således den opfattelse, at det må anses for forsvarligt, at rigsarkivarens  

 cirkulærer nr. 16 og 17 af 25. januar 1996 er udstedt i cirkulæreform, idet  

 de  

 alene indeholder forskrifter, der retter sig til myndigheder.
 Ministeriet er opmærksom på  

 forskningens og offentlighedens interesse i bevaring af arkivalier, men  

 finder  

 ikke at dette forhold giver de i cirkulærerne indeholdte konkrete bevarings-  

 og  

 kassationsbestemmelser karakter af forskrifter, der direkte normerer  

 borgernes  

 retsstilling.
 Kulturministeriet deler  

 endvidere den opfattelse, at arkivlovens § 10, stk. 2, indeholder en  

 udtrykkelig hjemmel for kulturministeren til at fastsætte regler om bevaring  

 og  

 kassation af kommunernes arkivalier.
I Kulturministeriets  

 bekendtgørelse nr. 13 af 17. januar 1996 § 2, stk. 1, er denne bemyndigelse  

 delegeret til rigsarkivaren for så vidt angår fastsættelse af bestemmelser  

 om,  

 hvilke arkivalier, der skal bevares.
Dette forhold kommenteres under pkt. c  

 nedenfor.
b.
I fortsættelse af det  

 under a) rejste spørgsmål bedes om en udtalelse om, hvorvidt det må antages,  

 at  

 en bekendtgørelse som sket kan ophæves ved et cirkulære.
Ministeriet er opmærksom på,  

 at en bekendtgørelse ‑ jf.
Justitsministeriets vejledning om  

 udarbejdelse af administrative forskrifter, pkt. 95 ‑ kun vil kunne  

 ophæves ved en ny bekendtgørelse (eller evt. ved en kgl. anordning eller en  

 lov).
Som anført i rigsarkivarens  

 udtalelse indeholder § 6, stk. 2, i bekendtgørelse nr. 13 af 17. januar 1996  

 om  

 bevaring og kassation af kommunernes og amtskommunernes arkivalier en bebudet  

 ophævelse m.v. af bekendtgørelse nr. 201 af 29. april 1981 om kassation i  

 kommunernes arkiver.
En tilsvarende bebudet ophævelse er indeholdt i  

 arkivlovens § 40.
 § 40 i arkivloven lyder:
 '§ 40. Følgende  

 bekendtgørelser forbliver i kraft, indtil de ophæves eller afløses af  

 forskrifter  

 udstedt i medfør af denne lov:
 1) Bekendtgørelse nr. 201 af  

 29. april 1981 om kassation i kommunernes arkiver, som ændret ved  

 bekendtgørelse nr. 42 af 18. februar 1985.
...' § 6, stk. 2, i bekendtgørelse  

 nr. 13 af 17. januar 1996 lyder:
'Stk. 2.  

  

 Følgende bekendtgørelser forbliver i kraft, indtil de  

 ophæves eller afløses af bestemmelser, der udstedes i medfør af denne  

 bekendtgørelse 1) Bekendtgørelse nr. 201 af  

 29. april 1981 om kassation i kommunernes arkiver, som ændret ved  

 bekendtgørelse nr. 42 af 18. februar 1985.
...' På baggrund heraf er i  

 cirkulære nr. 17 af 25. januar 1996 om bevaring af primærkommunernes  

 arkivalier  

 § 6, stk. 2, optaget nogle ophævelsesbestemmelser vedrørende bl.a.  

 bekendtgørelse nr. 201 af 29. april 1981 om kassation i kommunernes arkiver.
 Ministeriet skal bemærke, at  

 den valgte fremgangsmåde skal ses i lyset af omlægningen af bevarings‑  

 og  

 kassationsbestemmelserne fra bekendtgørelsesform til cirkulæreform.
c.
Der bedes om en udtalelse  

 om den nærmere baggrund for den kompetencefordeling som er indeholdt i § 2,  

 stk. 1, i bekendtgørelse nr. 13 af 17. januar 1996 om bevaring og kassation  

 af  

 kommunernes og amtskommunernes arkivalier.
Det anføres, at der ikke i  

 loven er hjemmel til den skete delegation samt, at det i almindelighed  

 antages,  

 at ulovbestemt kompetencedelegation må anses for tilladelig hvis nogle  

 grundbetingelser er opfyldt, jf.
Karsten Loiborg mfl., Forvaltningsret  

 (1994),  

 s. 93, herunder at delegation af praktiske og arbejdsmæssige grunde er  

 nødvendig.
Det tilføjes, at delegation af kompetence til at udstede regler må  

 antages at være undergivet nogle snævrere begrænsninger (jf. anførte sted s.  

 94).
Om baggrunden for den nævnte  

 delegation skal ministeriet oplyse, at Kulturministeriet ved arkivloven af  

 1992 overtog regelfastsættelsen med hensyn til bevaring og kassation på det  

 kommunale område fra Indenrigsministeriet.
I arkivlovens § 39 fastsattes det,  

 at de hidtidige bekendtgørelser på området skulle forblive i kraft, indtil de  

 ophæves eller afløses af forskrifter udstedt i medfør af arkivloven.
Rigsarkivaren nedsatte i 1993  

 et udvalg med bl.a. repræsentanter for kommunerne, der skulle udarbejde  

 udkast  

 til bekendtgørelse om bevaring og kassation af kommunale arkivalier.
Udvalget  

 afgav betænkning i 1995.
 Et centralt punkt i udvalgets  

 forslag var, at rigsarkivaren bemyndigedes til efter drøftelse med de berørte  

 parter at fastsætte nærmere regler om, hvilke arkivalier, der skal bevares.
 I en indstilling til  

 ministeriet anførte rigsarkivaren bl.a.:
'Den primærkommunale  

 arkivdannelse ændres løbende i takt med samfundsudviklingen og lovgivningen.  

 Nye opgaver kommer til, og eksisterende opgaver omlægges.
Det får  

 øjeblikkelig  

 konsekvenser for arkivdannelsen.
Det er et stærkt kommunalt ønske, at der  

 løbende kan tages stilling til bevaring og kassation i nye og ændrede  

 arkivserier.  

 Efter indgående overvejelser er det min konklusion, at en løbende revision af  

 bestemmelserne om bevaring og kassation forudsætter et smidigere instrument  

 end en ministeriel bekendtgørelse, hvis bestemmelser bør stå fast over flere  

 år.
Et cirkulære fra rigsarkivaren vil derimod kunne udstedes med kortere  

 intervaller.' Kulturministeriet var enig i  

 det hensigtsmæssige i, at den mere detaljerede regelfastsættelse på området  

 for  

 bevaring og kassation af kommunale arkivalier blev delegeret til  

 rigsarkivaren.
 Kulturministeriet udstedte  

 herefter bekendtgørelse nr. 13 af 17. januar 1996, der fastlægger de nærmere  

 rammer for denne delegation.
Kulturministeriet skal med  

 henvisning til Karsten Loiborg m.fl., Forvaltningsret s. 93‑94, anføre  

 en  

 række forhold, der ligger til grund for delegationen.
Nummereringen henviser  

 til de kriterier, der opstilles anførte sted s. 93.
(1) Det er ministeriets  

 opfattelse af den detaljerede afvejning af, hvilke arkivalietyper der anses  

 som bevaringsværdige må bero på en arkivfaglig vurdering.
Ministeriet nærer i  

 den forbindelse tillid til, at rigsarkivaren kan foretage en faglig  

 forsvarlig  

 afvejning mellem forskningens og offentlighedens interesser i bevaring og  

 hensynet  

 til magasinomkostninger.
 (2) Det fremgår af  

 bekendtgørelse nr. 13 af 17. januar 1996 om bevaring og kassation af  

 kommunernes og amtskommunernes arkivalier § 2, stk. 1, stk. 2 og stk. 4, at  

 bemyndigelsen til rigsarkivaren kun vedrører såkaldte  

 minimumsbevaringsbestemmelser,  

 dvs. bestemmelser om, hvilke arkivalier der (som minimum) skal bevares.  

 Kommuner m.v. kan således beslutte at bevare arkivalier i større omfang end  

 det følger af de konkrete bevaringsbestemmelser.
 Endvidere fremgår det, at  

 bevaringsbestemmelserne skal fastsættes efter drøftelse med de berørte  

 parter.
(3‑4). Som det fremgår  

 af rigsarkivarens udtalelse lægger de kommunale parter stor vægt på, at der  

 foretages en løbende revision af de bestemmelser, der fastsættes om  

 kommunernes  

 bevaring af arkivalier.
Det bemærkes hertil, at Statens Arkiver og  

 Kommunernes Landsforening løbende samarbejder om udsendelse af vejledninger  

 m.v.
Det er ministeriets opfattelse, at den valgte delegationsform er  

 væsentlig  

 mere smidig end en ministeriel detailstyring, idet rigsarkivaren løbende kan  

 ajourføre de konkrete bevaringsbestemmelser." Ombudsmandens udtalelse "A) Udstedelse af bestemmelser i cirkulæreform Indledningsvis bemærker jeg at jeg er enig med Kulturministeriet og  

 Rigsarkivaren i at arkivlovens § 10, stk. 2, indeholder hjemmel for  

 kulturministeren til at udstede bindende regler om bevaring og kassation af  

 kommunernes arkivalier.
Mit spørgsmål angik dog ikke direkte dette forhold,  

 men derimod om de udstedte forskrifter - Rigsarkivarens cirkulærer nr. 16 og  

 17 af 25. januar 1996 - burde være udstedt i bekendtgørelsesform; det følger  

 for så vidt af mit spørgsmål at kulturministeren havde hjemmel til udstedelse  

 af forskrifter i den nævnte form.
Det er - som det fremgår af Kulturministeriets udtalelse af 25. juni 1997 -  

 Kulturministeriets opfattelse at Rigsarkivarens cirkulærer alene indeholder  

 forskrifter der retter sig til myndighederne, og at de konkrete bestemmelser  

 i cirkulærerne vedrørende bevaring og kassation af arkivalier, på trods af  

 forskningens og offentlighedens interesse i bevaring af disse, ikke direkte  

 normerer borgernes retsstilling.
Rigsarkivaren giver i sin udtalelse af 6.  

 juni 1997 udtryk for en tilsvarende opfattelse og anfører foruden dette at  

 praktiske hensyn - udviklingen inden for den kommunale opgavevaretagelse og  

 den herved opståede kommunale interesse i en løbende revision af de  

 omhandlede forskrifter - medfører at cirkulæreformen er den rette form.
 Det centrale spørgsmål er således om de to cirkulærer normerer borgernes  

 retsstilling; er det tilfældet, er bekendtgørelsesformen - som det også  

 fremgår implicit af Kulturministeriets og Rigsarkivarens udtalelser - den  

 rette forskriftsform, jf. pkt. 4 og 6 i Justitsministeriets vejledning nr.  

 153 af 22. september 1987 om udarbejdelse af administrative forskrifter (som  

 er citeret ovenfor) og pkt.  

 137 in  

 fine hvoraf bl.a. følgende fremgår:
 '...
Kan det give anledning til tvivl, om reglerne efter deres karakter også vil  

 kunne få umiddelbare retsvirkninger for borgere eller virksomheder, bør  

 bekendtgørelsesformen foretrækkes.' Mens arkivloven indeholder regler - jf. arkivlovens kapitel 5 - for borgerens  

 adgang til indsigt i  

 myndighedernes arkivalier, indeholder cirkulærerne regler om hvilke  

 arkivalier  

 kommunerne har pligt til at bevare, jf. eksempelvis § 2, stk. 1, i cirkulære  

 nr. 17 af 25. januar 1996 'Følgende arkivalier  

  

 skal  

  

 bevares...' (min fremhævelse). Det er derefter disse (bevarede)  

 arkivalier der afleveres til det relevante arkiv, og som borgerne efter  

 reglerne  

 i arkivlovens kapitel 5 kan få indsigt i.
Cirkulærerne bestemmer således  

 hvilke arkivalier borgeren overhovedet har mulighed for - ved (efterfølgende)  

 påberåbelse af arkivloven - at få indsigt i.
Med andre ord lægger  

 cirkulærerne  

 rammerne for borgernes udnyttelse af arkivlovens regler vedrørende  

 arkivindsigt.
Det er på denne baggrund at  

 cirkulærerne må antages at normere borgernes retsstilling.
Dette gælder  

 uanset  

 at cirkulærerne nr. 16 og 17 af 25. januar 1996 er rettet til hhv.  

 primærkommunerne og amtskommunale sygehuse og sygehuse under Hovedstadens  

 Sygehusfællesskab, idet det afgørende er '... forskriftens reelle funktion,  

 ikke at den (som et cirkulære) formelt kun er rettet til myndigheder', jf.  

 Henrik Zahle, Dansk Forfatningsret, bind 1 (1995), 2. udg., s. 374.
Forskrifterne vedrørende  

 bevaring og kassation af kommunernes arkivalier burde således have været  

 udstedt i bekendtgørelsesform.
Dette skal også ses i sammenhæng med at  

 formålet  

 med arkivloven var følgende, jf.
Folketingstidende 1991-92, tillæg A, sp.  

 4061:
'Formålet med lovforslaget er  

 at understrege de offentlige arkivers rolle ved udformningen og  

 gennemførelsen  

 af en overordnet bevarings- og kassationspolitik vedrørende offentlige  

 arkivalier.
Forslaget skal endvidere understrege myndighedernes ansvar for  

 behandlingen af deres arkivalier som led i en sådan politik.
Formålet er  

 endelig at skabe størst mulig åbenhed med hensyn til adgangen til de  

 offentlige  

 arkivers samlinger for offentligheden, herunder forskningen.' Forudsætningen for  

 realiseringen af det sidsnævnte formål må være at der er 'åbenhed' med hensyn  

 til de regler der bestemmer hvilke arkivalier der overhovedet skal bevares.  

 Denne åbenhed opnås ved at bestemmelserne i henhold til lovtidendelovens § 2  

 (lovbek. nr. 842 af 16. december 1991) er kundgjort for borgerne ved  

 indrykning  

 af en bekendtgørelse i Lovtidende således at reglerne er (let) tilgængelige  

 for offentligheden.
 Rigsarkivarens henvisning til  

 praktiske hensyn - udviklingen inden for den kommunale opgavevaretagelse og  

 den  

 herved opståede kommunale interesse i løbende revision af forskrifterne  

 vedrørende bevaring og kassation - kan ikke medføre en ændret vurdering; det  

 kan  

 tværtimod anføres at den stigende  

 opgavevaretagelse på grund af decentraliseringen medfører at flere  

 dokumenter falder ind under reglerne i cirkulærerne, hvorfor der rent faktisk  

 er endnu større grund til og behov for at anvende bekendtgørelsesformen.
 På den baggrund henstiller  

 jeg at bestemmelserne i cirkulærerne nr. 16 og 17 af 25. januar 1996 udstedes  

 i  

 bekendtgørelsesform.
 At Indenrigsministeriet som  

 fremhævet af Rigsarkivaren havde udstedt bestemmelser om bevaring og  

 kassation  

 af kommunernes arkivalier i cirkulæreform - jf. § 11, stk. 2, i bek. nr. 201  

 af 29. april 1981 om kassation i kommunernes arkiver som ophæver disse  

 cirkulærer  

 - medfører ikke at de nuværende forskrifter vedrørende bevaring og kassation  

 af den grund kan udstedes i cirkulæreform.
Selv om cirkulærerne ikke  

 måtte normere borgernes retsstilling, er det fast antaget i den juridiske  

 litteratur at udstedelse af cirkulærer - foruden de tilfælde hvor der  

 foreligger over-/underordnelsesforhold - kræver lovhjemmel, jf.
Hans  

 Gammeltoft-Hansen mfl., Forvaltningsret (1994), s. 34, og Jens Garde og  

 Jørgen  

 Mathiassen mfl., Forvaltningsret.
Almindelige emner (1997), s. 109, jf.  

 tillige  

 Justitsministeriets vejledning om udarbejdelse af administrative forskrifter,  

 pkt. 137, hvoraf bl.a. følgende fremgår:
'En overordnet myndighed kan  

 udstede cirkulærer uden lovhjemmel, hvis det retter sig til en underordnet  

 myndighed.
Over/underordnelsesforholdet er tilstrækkelig hjemmel.
Derimod forudsætter det  

 lovhjemmel at udstede cirkulærer til myndigheder, der ikke er underordnet den  

 udstedende myndighed.
F.eks. kræver det lovhjemmel for en minister at udstede  

 et cirkulære, der er rettet til kommunalbestyrelserne.
...' Da der hverken er en  

 udtrykkelig lovhjemmel til udstedelsen af cirkulærerne eller et  

 over-/underordnelsesforhold mellem Rigsarkivaren og kommunerne/sygehusene,  

 har  

 bestemmelserne således under ingen omstændigheder kunnet udstedes i  

 cirkulæreform.
B) Ophævelse af en bekendtgørelse ved et cirkulære Som Kulturministeriet  

 bemærker i udtalelsen af 25. juni 1997, fremgår følgende af pkt. 95 i  

 Justitsministeriets vejledning om udarbejdelse af administrative forskrifter:
'  

  

 95.  

  

 En bekendtgørelse kan kun ophæves ved en ny bekendtgørelse  

 (eller evt. ved en kgl. anordning eller en lov).' Baggrunden for at en  

 bekendtgørelse skal ophæves ved en ny bekendtgørelse, er hensynet til  

 borgernes mulighed for at få kendskab til hvornår ophævelsen faktisk sker.  

 Dette hensyn varetages bedst ved at ophævelse af en bekendtgørelse kundgøres  

 i  

 Lovtidende.
Det skal bemærkes at optagelsen af cirkulærerne nr. 16 og 17 af  

 25. januar 1996 i Ministerialtidende ikke erstatter en sådan kundgørelse.  

 Dette følger af at lovtidendelovens § 3, der omhandler love og anordninger,  

 anvender udtrykket 'offentliggørelse' ('Fra det nævnte tidspunkt af  

 bortfalder  

 den hidtil foreskrevne tinglæsning af love og anordninger, hvorimod disses  

 offentliggørelse igennem Lovtidende bliver den bindende  

 bekendtgørelsesform'),  

 mens lovtidendelovens § 5, der bl.a. vedrører cirkulærer, anvender udtrykket  

 'optager' ('I Ministerialtidende optages...'). At § 6, stk. 2, i bek. nr. 13  

 af 17. januar 1996 indeholder en bebudet (delvis) ophævelse af bl.a. bek. nr.  

 201 af 29. april 1981, ændrer ikke antagelsen da borgernes mulighed for at få  

 kendskab til den faktiske ophævelse ikke imødekommes derved.
 Foruden de nævnte juridiske  

 hensyn taler også rent ordensmæssige hensyn for at en bekendtgørelse ophæves  

 ved en ny bekendtgørelse.
Kulturministeriets og  

 Rigsarkivarens henvisning til at ophævelsen af bek. nr. 201 af 29. april 1981  

 er sket i cirkulæreform på grund af omlægningen af bevarings- og  

 kassationsbestemmelserne fra bekendtgørelsesform til cirkulæreform,  

 forudsætter at anvendelsen af cirkulæreformen i sig selv er juridisk korrekt.  

 Som nævnt ovenfor, under pkt.
A), er det min opfattelse at cirkulæreformen på  

 grund af normeringen af borgernes retsstilling ikke er den rette  

 forskriftsform.  

 Jeg kan derfor ikke være enig i det af myndighederne anførte synspunkt.
 På grundlag af dette  

 henstiller jeg at en ophævelse af bek. nr. 201 af 29. april 1981 sker i  

 bekendtgørelsesform.
C) Delegation af kompetencen til at udstede regler Nedenfor kommenteres de i  

 Kulturministeriets udtalelse af 25. juni 1997 anførte punkter:
 ad (1) Jeg er enig med  

 Kulturministeriet i at Rigsarkivaren må antages at besidde de nødvendige  

 faglige kvalifikationer til at foretage en afvejning af hensynet til  

 offentlighedens og forskningens interesse i bevaringen af arkivalier over for  

 hensynet til magasinomkostninger.
 ad (2) Kulturministeriet  

 henviser til at kompetencedelegationen i henhold til § 2, stk. 1, stk. 2 og  

 stk. 4, i bek. nr. 13 af 17. januar 1996 kun vedrører  

 minimumsbevaringsbestemmelser og således giver forvaltningsmyndighederne  

 mulighed for at bevare arkivalier i større omfang end det følger af de  

 konkrete  

 bevaringsbestemmelser i cirkulærerne nr. 16 og 17 af 25. januar 1996.
 De relevante bestemmelser i  

 cirkulære nr. 17 har følgende ordlyd:
 '§ 1. ...
 Stk. 2.  

  

 Bevaring af kommunernes arkivalier sker efter  

 bestemmelserne i § 2, jf. dog § 3, stk. 3. Arkivalier, der ikke er nævnt i §  

 2,  

  

 kan  

  

 kasseres.
Bevaringsfortegnelse § 2.  

  

 Følgende arkivalier  

  

 skal  

  

 bevares:
...' (mine  

 fremhævninger) Af cirkulære nr. 16 af 25.  

 januar 1996 fremgår følgende:
 '  

  

 § 2.  

  

 Arkivalier, der ikke i § 3 er nævnt blandt de arkivalier, der  

  

 kan  

  

 kasseres,  

  

 skal  

  

 bevares' (mine fremhævninger).
Det relevante for  

 offentligheden og forskningen er ikke om forvaltningsmyndighederne i videre  

 omfang end de er forpligtet til, kan bevare arkivalier, men derimod hvilke  

 arkivalier der  

  

 skal  

  

 bevares.  

 Afgørende for offentligheden og forskningen er med andre ord hvilke  

 arkivalier  

 forvaltningsmyndighederne - efter regler af den art Rigsarkivaren har fastsat  

 i  

 cirkulærerne nr. 16 og 17 af 25. januar 1996 - har  

  

 pligt  

  

 til at bevare, og ikke hvilke de ud over dette har  

  

 ret  

  

 til at bevare.
Denne interesse  

 skyldes at bestemmelser som de refererede afstikker rammerne for hvilke  

 (bevarede)  

 arkivalier offentligheden ved påberåbelse af arkivlovens regler har ret til  

 at få indsigt i.
At den pligtmæssige bevaring er det afgørende i forhold til  

 offentligheden, skal også ses i sammenhæng med at formålet med  

 lovreguleringen  

 af arkivområdet var at fastlægge myndighedernes ansvar med hensyn til  

 bevaringen af arkivalier, jf.
Folketingstidende 1991-92, tillæg A, sp. 4063,  

 hvor følgende er anført:
'Et grundlæggende element i  

 en lovgivning på området er imidlertid en fastlæggelse af de offentlige  

 myndigheders ansvar med hensyn til bevaring af dokumentationsmateriale...' På den baggrund er det min  

 opfattelse at Kulturministeriets henvisning til at cirkulærets bestemmelser  

 om  

 bevaring er minimumsbestemmelser, ikke er af væsentlig betydning i  

 forbindelse  

 med en stillingtagen til spørgsmålet om kompetencedelegationens  

 tilladelighed.
 Tilsvarende er det min  

 opfattelse at det ikke har betydning for spørgsmålet om  

 kompetencedelegationens  

 tilladelighed at bevaringsbestemmelserne i Rigsarkivarens cirkulærer nr. 16  

 og 17 af 25. januar 1996 i henhold til § 2, stk. 1, i bek. nr. 13 af 17.  

 januar  

 1996 skal fastsættes efter drøftelse med de i cirkulærerne angivne parter.
ad (3-4) Kulturministeriet  

 anfører under henvisning til en indstilling fra Rigsarkivaren til ministeriet  

 at det er et kommunalt ønske at der foretages en løbende revision af  

 bevaringsbestemmelserne,  

 og at cirkulæreformen er smidigere i henseende til en sådan løbende  

 ajourføring  

 end ministerielle bekendtgørelser.
Rigsarkivaren fremhæver i sin indstilling,  

 som refereret af Kulturministeriet, følgende som grundlag for dette: '... en  

 løbende revision af bestemmelserne om bevaring og kassation forudsætter et  

 smidigere instrument end en ministeriel bekendtgørelse, hvis bestemmelser bør  

 stå fast over flere år.
Et cirkulære fra rigsarkivaren vil derimod kunne  

 udstedes med kortere intervaller.' Kulturministeriets  

 fremhævelse af disse praktiske hensyn til kompetencedelegationen er således  

 begrundet i og forudsætter at cirkulærer vedrørende bevaring og kassation  

 udstedes med relativt korte mellemrum.
Jeg har gennemset Ministerialtidende  

 for  

 årene 1996, 1997 og 1998 og har ikke fundet cirkulærer der supplerer eller  

 ændrer cirkulærerne nr. 16 og 17 af 25. januar 1996. I den forbindelse  

 rettede  

 en af mine medarbejdere den 13. februar 1998 telefonisk henvendelse til  

 Kulturministeriet  

 for at forhøre sig om der eventuelt var udstedt cirkulærer som ikke var  

 blevet  

 optrykt i Ministerialtidende.
Kulturministeriet oplyste telefonisk den 16.  

 februar 1998 at Statens Arkiver forberedte et cirkulære om bevaring af  

 Frederiksberg  

 Kommunes arkivalier, men at dette ikke var blevet udstedt da Statens Arkiver  

 afventede udtalelsen i denne sag.
 Det af Statens Arkiver  

 forberedte, men ikke udstedte cirkulære vil dog ikke ændre det materielle  

 indhold af cirkulære nr. 17 af 25. januar 1996 da Frederiksberg Kommune iht.  

 §  

 3, stk. 4, i cirkulære nr. 17 ikke er omfattet af cirkulærets bestemmelser.
I lyset af at cirkulærerne  

 nr. 16 og 17 af 25. januar 1996 ikke rent materielt er blevet ændret eller  

 suppleret siden udstedelsen, må Kulturministeriets henvisning til hensynet  

 til den løbende revision af bevaringsbestemmelserne som grundlag for  

 kompetencedelegationens  

 tilladelighed efter min opfattelse tillægges beskeden vægt.
Dertil kommer at  

 det under alle omstændigheder er udtryk for en urigtig retsopfattelse at der  

 skulle være mulighed for en hyppigere ændring af en bekendtgørelse end et  

 cirkulære.
Spørgsmålet om den forventede ændringshyppighed er således ikke  

 relevant i forbindelse med valget mellem cirkulæreform eller  

 bekendtgørelsesform.
Endvidere er der ikke noget  

 væsentligt praktisk behov for at undgå udstedelsen af en ministeriel  

 bekendtgørelse.
Et forslag til indholdet af en ministeriel bekendtgørelse  

 eller et udkast til denne fra Rigsarkivaren vil antagelig uden større  

 ressourceanvendelse kunne indgå i bekendtgørelsen.
Hensynet til ikke at  

 ulejlige departementet (herunder eventuelt ministeren) kan ikke anses for et  

 så væsentligt praktisk hensyn at det kan begrunde delegationen.
I øvrigt taler retstekniske  

 hensyn for at reglerne indgår i den samme retsforskrift - og således er  

 lettere  

 overskuelige for de myndigheder der skal administrere reglerne og borgerne -  

 i  

 stedet for at de er fordelt på en bekendtgørelse og (flere) cirkulære(r). Et  

 af  

 formålene med reguleringen af de offentlige arkivers virksomhed var netop at  

 fremme gennemskueligheden på arkivområdet, jf.
Folketingstidende 1991-92,  

 tillæg A, sp. 4063f:
 'Den debat, der med mellemrum  

 opstår om offentlighedens og den historiske forsknings adgang til arkivalier  

 -  

 hvad enten disse befinder sig hos myndighederne eller er afleveret til  

 arkiverne - har også rettet opmærksomheden mod behovet for en afklaring og  

 forenkling af de bestemmelser, der regulerer spørgsmålet om betingelserne for  

 arkivtilgængelighed og kompetenceforholdene i denne forbindelse.
Det må således anses for  

 ønskeligt i en ny lovgivning at samle og forenkle de overordnede regler på  

 området for herigennem at sikre større gennemsigtighed over for borgerne.' Kulturministeriet undlader i  

 sin udtalelse af 25. juni 1997 at tage stilling til det fjerde kriterium i  

 Karsten Loiborg mfl., Forvaltningsret (1994), s. 93. Af dette kriterium  

 fremgår det at der ved vurderingen af tilladeligheden af den ulovbestemte  

 delegation  

 skal lægges vægt på den delegerede opgaves art, herunder betydningen for  

 borgerne.
For så vidt angår opgavens  

 art, er der tale om en delegation af ministeriets lovbestemte beføjelse til  

 regelfastsættelse, jf. arkivlovens § 10, stk. 2. Dette forhold sætter snævre  

 grænser for den ulovbestemte delegations tilladelighed, jf. anførte sted, s.  

 94. Endvidere har de i cirkulærerne indeholdte regler væsentlig betydning for  

 borgerne idet cirkulærerne indeholder regler der bestemmer hvilket  

 dokumentmateriale forvaltningsmyndigheder er forpligtet til at bevare, og  

 således indirekte fastlægger omfanget og betydningen af arkivlovens regler om  

 tilgængelighed.
Betydningen for borgeren af arkivlovens regler vedrørende  

 arkivindsigt skal også ses i lyset af reglernes nære sammenhæng med  

 offentligheds-  

 og forvaltningslovens regler om aktindsigt, jf.
Folketingstidende 1991-92,  

 tillæg A, sp. 4061, 4087 og 4089.
Samlet er det således min  

 opfattelse at kompetencedelegationen har været utilladelig.
I den forbindelse  

 har jeg særlig lagt vægt på  

  

 at  

  

 begrundelsen for kompetencedelegationen - hensynet til den løbende revision  

 af  

 bevaringsbestemmelserne - i lyset af de hidtidige erfaringer ikke kan  

 tillægges  

 vægt,  

  

 at  

  

 der er tale om en delegation  

 af ministeriets lovbestemte beføjelse til fastsættelse af regler, og  

  

 at  

  

 cirkulærernes bestemmelser på grund  

 af deres indvirkning på arkivlovens tilgængelighedsregler har væsentlig  

 betydning for borgerne.
 Jeg henstiller derfor at  

 ministeriet tilbagekalder den i bek. nr. 13 af 17. januar 1996 indeholdte  

 kompetencedelegation.
D) Sammenfatning Jeg henstiller til  

 Kulturministeriet at ministeriet fastsætter bestemmelser i medfør af  

 arkivloven  

 i bekendtgørelsesform, og at tidligere udstedte bekendtgørelser ophæves ved  

 en  

 ny bekendtgørelse og ikke ved et cirkulære.
 Jeg henstiller også at  

 Kulturministeriet tilbagekalder den i bek. nr. 13 af 17. januar 1996  

 indeholdte  

 kompetencedelegation til at fastsætte regler i medfør af arkivloven og  

 herefter  

 selv udsteder sådanne regler.
Jeg udbeder mig underretning  

 om hvad der videre sker i sagen." Kulturministeriet meddelte  

 mig den 12. oktober 1998 følgende:
 "Kulturministeriet skal  

 oplyse, at ombudsmandens brev har været overvejet i forbindelse med  

 forberedelsen af en revision af arkivloven i tilknytning til  

 Justitsministeriets lovforslag om behandling af personoplysninger.
 I ovennævnte brev henstiller  

 ombudsmanden til Kulturministeriet, at bestemmelser om bevaring og kassation  

 i  

 medfør af arkivloven fastsættes i bekendtgørelsesform, og at tidligere  

 udstedte  

 bekendtgørelser ophæves ved en nye bekendtgørelse og ikke ved et cirkulære.
 Endvidere henstiller  

 ombudsmanden, at Kulturministeriet tilbagekalder den i bekendtgørelse nr. 13  

 af  

 17. januar 1996 indeholdte kompetencedelegation til rigsarkivaren til at  

 fastsætte regler i medfør af arkivloven og herefter selv udsteder sådanne  

 regler.
 Kulturministeriet agter på  

 dette grundlag at drage omsorg for, at bestemmelser i medfør af arkivloven  

 fastsættes i bekendtgørelsesform, og at tidligere udstedte bekendtgørelser  

 ophæves ved en ny bekendtgørelse.
 Disse skridt påregnes  

 foretaget i forbindelse med udstedelse af regler i henhold til en revideret  

 arkivlov, jf. nedenfor.
 Opmærksomheden henledes på,  

 at også regler vedrørende bevaring og kassation på det statslige område vil  

 være omfattet af de kommende ændringer.
 Kulturministeriet konstaterer  

 endvidere, at ombudsmanden dels ikke mener, at betingelserne for ulovbestemt  

 delegation af kompetence til rigsarkivaren til at fastsætte bestemmelser i  

 medfør af arkivloven er opfyldt, dels ikke finder en delegation af kompetence  

 fra ministeren på dette område velbegrundet.
 For så vidt angår spørgsmålet  

 om delegation af kompetence fra kulturministeren til rigsarkivaren til  

 fastsættelse af bestemmelser i medfør af arkivloven, er det fortsat  

 ministeriets vurdering, at muligheden for i et vist omfang at foretage en  

 sådan  

 delegation kan anses for hensigtsmæssig.
 Kulturministeriet er enig i,  

 at bestemmelser om bevaring og kassation er af betydning for borgernes  

 retsstilling i forhold til arkivloven, og at sådanne bestemmelser derfor bør  

 fastsættes i bekendtgørelsesform.
 Ministeriet er endvidere enig  

 i, at spørgsmålet om den forventede ændringshyppighed ikke er relevant i  

 forbindelse med valget mellem cirkulæreform eller bekendtgørelsesform.
 Spørgsmålet er herefter, om  

 der kan antages at være et praktisk behov for at muliggøre delegation af  

 kompetencen til at udstede bekendtgørelser på området til rigsarkivaren.
 Selvom der indtil nu er  

 fastsat et mindre antal bestemmelser på området, er det ministeriets  

 opfattelse, at der i fremtiden vil kunne være et behov for en mere løbende  

 revision af bestemmelserne om bevaring og kassation af arkivalier på såvel  

 det  

 kommunale som det statslige område.
 Under hensyn hertil samt til  

 det forhold, at fastsættelsen af de mere detaljerede bestemmelser om disse  

 anliggender overvejende er af arkivfaglig karakter, finder ministeriet det  

 mest  

 hensigtsmæssigt, at der i arkivloven optages bestemmelse, der giver  

 udtrykkelig  

 hjemmel for en kompetencedelegation på dette område fra kulturministeren til  

 rigsarkivaren.
Kulturministeren er i øvrigt  

 enig i, at gennemskueligheden på arkivområdet fremmes ved en samling af de  

 overordnede regler om bevaring og kassation, og dette forhold vil indgå i  

 overvejelserne ved den kommende revision af ministeriets bekendtgørelse nr.  

 919  

 af 28. november 1997 om offentlige arkivalier og offentlige arkivers  

 virksomhed.
For så vidt angår den mere detaljerede regelfastsættelse vil man  

 imidlertid næppe kunne undgå en særskilt fastsættelse af bestemmelser for  

 forskellige sektorer af forvaltningen.
..." Den 22. oktober 1998 skrev  

 jeg således til Kulturministeriet:
"Jeg har foreløbig taget  

 det oplyste til efterretning.
Jeg har i denne forbindelse bemærket ·  

  

 	  

 at  

  

 ministeriet vil drage omsorg for at bestemmelser i medfør  

 af arkivloven fastsættes i bekendtgørelsesform, ·  

  

 	  

 at  

  

 tidligere udstedte bekendtgørelser vil blive ophævet ved  

 en ny bekendtgørelse, ·  

  

 	  

 at  

  

 ministeriet påregner at fastsætte bestemmelser efter  

 arkivloven i bekendtgørelsesform i forbindelse med udstedelse af regler i  

 henhold til en revideret arkivlov (som tager højde for bestemmelserne i en ny  

 lov om behandling af personoplysninger, som den 8. oktober af  

 Justitsministeren er (gen)fremsat som lovforslag nr.
L 44/1998-99), ·  

  

 	  

 at  

  

 ministeriet mener at der er praktisk behov for at muliggøre  

 delegation af kompetence til at udstede bekendtgørelser på området til  

 Rigsarkivaren, og at ministeriet derfor vil fremsætte et lovforslag for  

 Folketinget hvorved der (i en ny § 35, stk. 3, i arkivloven) skabes  

 lovhjemmel  

 til en sådan delegation, og ·  

  

 	  

 at  

  

 ministeriet er enig i at gennemskueligheden på arkivområdet  

 fremmes ved en samling af de overordnede regler om bevaring og kassation, og  

 at  

 dette forhold vil indgå i overvejelserne ved den kommende revision af  

 ministeriets bekendtgørelse om offentlige arkivalier og arkivers virksomhed.
Jeg udbeder mig fortsat  

 underretning om hvad der sker i sagen." Kulturministeriet fremsatte  

 den 25. november 1998 lovforslag L 96/1998-99: Forslag til lov om ændring af  

 lov om offentlige arkiver m.v. (Arkivlovens registerbestemmelser mv.).  

 Lovforslaget indeholdt en ny bestemmelse (§ 33a) om delegation.
Den  

 foreslåede  

 bestemmelse havde følgende indhold:
