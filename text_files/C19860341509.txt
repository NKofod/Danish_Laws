 Arbejdsformidlingskontorerne.
 De statsanerkendte arbejdsløshedskasser.
 Som led i direktoratets igangværende regelsaneringsarbejde er det blevet  

 besluttet at ligestille medarbejdende ægtefæller med indehavere i  

 forsikringsmæssig henseende.
 Dette medfører følgende:
 1. Optagelse.
 Medlemmer, der som hovedbeskæftigelse deltager i driften af en virksomhed,  

 der helt eller delvis ejes/kontrolleres af medlemmets ægtefælle, skal optages  

 i en arbejdsløshedskasse for selvstændige med forsikringsmæssig status som  

 selvstændig.
 Medlemmer, der er optaget efter de hidtidige regler som medarbejdende  

 ægtefælle, skal have ændret denne status til status som selvstændig.
 2. Ophør.
 De særlige regler om ophør af selvstændig virksomhed for ægtefæller, der  

 sammen udøver selvstændig virksomhed, påvirkes ikke af ændringen.
 3. Beregning.
 Som en konsekvens af ægtefællers ligestilling i  

 arbejdsløshedsforsikringssystemet skal der ved beregning af dagpenge og  

 efterløn ske en ligedeling af den samlede indkomst fra virksomheden, således  

 at beregningsgrundlaget for hver af ægtefællerne udgør 50% af den samlede  

 opgjorte årsindtægt.
 Der henvises i øvrigt til direktoratets bekendtgørelse af 10. juni 1986 om  

 fremgangsmåden ved beregning af arbejdsfortjenesten for selvstændige  

 erhvervsdrivende.
 4.
 Ændringerne får virkning fra og med den 30. juni 1986.
 P.D.V.
