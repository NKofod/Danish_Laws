(Til samtlige kommunalbestyrelser og  

 Civilforsvarskommissionen for Storkøbenhavn) Et bredt flertal af folketingets partier indgik den 29. juni 1984 et  

 civilforsvarsforlig.
Det blev heri bl.a. aftalt, at sikringsrumspligten  

 skulle udvides fra den hidtidige pligt i byzonerne i 129 kommuner til at  

 omfatte alle områder af landet.
Samtidig blev der aftalt visse lempelser i  

 kravene til antallet af sikringsrum i nyopført bolig- og erhvervsbyggeri  

 under hensyn til, at der har fundet en reduktion sted i antallet af beboere i  

 den enkelte lejlighed, og til, at en vis procentdel af de beskæftigede i  

 erhvervsbygningerne vil være indkaldt til forsvaret og civilforsvaret under  

 beredskab.
Den nødvendige lovændring som følge af civilforsvarsforliget er gennemført  

 ved lov nr. 649 af 19. december 1984 om ændring af lov om bygningsmæssige  

 civilforsvarsforanstaltninger.
I henhold til loven, der senest er optrykt ved  

 lovbekendtgørelse nr. 536 af 3. november 1981, har indenrigsministeriet  

 udsendt bekendtgørelse nr. 650 af 19. december 1984 om sikringsrum.  

 Bekendtgørelsen afløser tidligere bekendtgørelser om udførelse af sikringsrum  

 og murgennembrydninger.
Indenrigsministeriets bekendtgørelse nr. 538 af 3.  

 november 1981 om, i hvilke byzoner der skal indrettes sikringsrum falder bort  

 fra 1. januar 1985.
Dette cirkulære indeholder bemærkninger til nogle af de gældende  

 bestemmelser om bygningsmæssige civilforsvarsforanstaltninger.
Cirkulæret  

 følger lovens kapitelinddeling om sikringsrum, særlige foranstaltninger,  

 murgennembrydning og fællesbestemmelser.
Det bemærkes, at lovens kapitel 1 er  

 ophævet.
 Som bilag 1-3 er optrykt lovbekendtgørelse nr. 536 af 3. november 1981,  

 lov nr. 649 af 19. december 1984 om ændring af lov om bygningsmæssige  

 civilforsvarsforanstaltninger og indenrigsministeriets bekendtgørelse nr. 650  

 af 19. december 1984 om sikringsrum.
I.
SIKRINGSRUM (LOVENS KAPITEL 2) 1. Efter lovens § 6, stk. 1, er der pligt til at  

 indrette sikringsrum i alle bygninger (NYBYGGERI) i alle områder af landet.  

 Pligtens omfang er den samme overalt i landet.
Visse bygninger er dog  

 undtaget fra sikringsrumspligten, jfr. nedenfor under punkt 2., 3. og 4.
Ved etapevis opførelse af et byggeri kan der efter praksis meddeles indtil  

 5 års udsættelse med etablering af sikringsrum til en etape, hvis  

 sikringsrummet, der skulle indrettes til denne etape, bygningsmæssigt bedre  

 kan indpasses i en følgende byggeetape.
Det er en forudsætning for at kunne  

 få udsættelse i sådanne tilfælde, at der på ansøgningstidspunktet foreligger  

 en fast tidsplan for opførelsen af den følgende byggeetape med sikringsrum  

 inden for højst 5 år.
Udsættelse ud over 5 år kan ikke forventes.
 2. Efter lovens § 6, stk. 1, litra 1, skal der ikke  

 indrettes sikringsrum i bygninger, som udelukkende er bestemt til bolig for  

 højst 2 husstande.
 Dobbelthuse, rækkehuse, kædehuse, gruppehuse o.lign. er omfattet af denne  

 undtagelsesbestemmelse, hvis de enkelte huse udelukkende er bestemt til bolig  

 for højst 2 husstande og er fuldt adskilt med en væg uden åbninger, der er  

 udført efter bygningsreglementets bestemmelser for væg mellem sammenbyggede  

 eenfamiliehuse.
 Hvis de enkelte huse med 2 husstande er indbyrdes forbundne på 1. sal med  

 fælles trappe, altangang e.lign., er husene ikke fuldt adskilt og dermed ikke  

 omfattet af undtagelsesbestemmelsen.
3. Efter lovens § 6, stk. 1, litra 3, skal der ikke  

 indrettes sikringsrum i bygninger, hvor der ikke indrettes bolig og ikke  

 påregnes beskæftiget mere end 10 personer samtidig.
Dette gælder også de i  

 lovens § 9, stk. 2, nævnte bygninger, der påregnes benyttet til teater,  

 biografteater, restaurant, udstillings- og forlystelseslokale, lokale til  

 afholdelse af møder, forsamlinger og lignende, hvis bygningerne kun anvendes  

 til dette formål.
Der tages således ikke hensyn til antal tilskuere, gæster,  

 kirkegængere m.v. ved afgørelse af spørgsmålet om sikringsrumspligt i disse  

 bygninger.
Såfremt etablissementet er indrettet i en bygning, der samtidig anvendes  

 til andre formål, skal samtlige samtidigt beskæftigede personer i hele  

 bygningen medregnes ved afgørelse af bygningens sikringsrumspligt.
Hvis det  

 samlede antal samtidig beskæftigede personer overstiger 10, er bygningen som  

 nævnt sikringsrumspligtig, og der skal indrettes sikringsrum til alle  

 bygningens anvendelser.
Hvis disse anvendelser finder sted til forskellige  

 tidspunkter, skal sikringsrummets pladsantal mindst indrettes svarende til  

 det største samtidige antal personer i hele bygningen.
 Regler for det antal sikringsrumspladser, der skal indrettes til en  

 sikringsrumspligtig bygning, fremgår af bekendtgørelsens § 2.
 Til et teater, biograf, restaurant, udstillings- og forlystelseslokale,  

 lokale til afholdelse af møder, forsamlinger o.lign., indrettes der efter  

 bekendtgørelsens § 2, stk. 5, sikingsrum til 50 pct. af antallet af pladser i  

 etablissementet samt endvidere til det største antal samtidigt beskæftigede  

 personer.
 Det antal sikringsrumspladser, der herefter er beregnet til teatre,  

 biografer, restauranter, cafeterier, forsamlingslokaler o.lign., og til  

 butikslokaler, supermarkeder, banker og sparekasser, værksteder, fabrikker og  

 kontorer, kan efter § 2, stk. 6, i bekendtgørelsen nedsættes med 13 pct. af  

 hensyn til, at 13 pct. af personalet m.v. regnes for at være fraværende under  

 et beredskab på grund af indkaldelse til forsvaret eller civilforsvaret.
I det omfang det er forbundet med uforholdsmæssigt store vanskeligheder at  

 indrette sikringsrum til en selvstændig bygning til teater, biografteater,  

 restaurant, udstillings- og forlystelseslokale, lokale til afholdelse af  

 møder, forsamlinger o.lign., jfr. lovens § 9, stk. 4, er  

 civilforsvarsstyrelsen efter de nedenfor under IV omtalte regler om  

 dispensationer bemyndiget til at tillade, at sikringsrum helt eller delvis  

 kan undlades, eventuelt mod, at der træffes andre egnede  

 beskyttelsesforanstaltninger.
Civilforsvarsstyrelsen kan i påkommende  

 tilfælde give etablissementer, til hvilke en sådan tilladelse er givet, påbud  

 om begrænsning af gæsternes antal, eventuelt om lukning af etablissementet.
4. Efter lovens § 6, stk. 1, litra 3, er som nævnt  

 mødelokaler o.lign., hvortil der ikke er knyttet over 10 personer samtidigt  

 beskæftigede, ikke omfattet af sikringsrumspligten.
Dette medfører for  

 kirkeligt byggeri, at dette byggeri kun er sikringsrumspligtigt, hvis der er  

 over 10 personer samtidigt beskæftigede i den kirkelige bygning.
Kirkegængere og besøgende i menighedssal anses som nævnt ikke for  

 beskæftigede.
Som beskæftigede regnes kun personer, hvis arbejde er knyttet  

 til kirken, f.eks. præsten, men ikke elever i en eventuel  

 konfirmandundervisning.
 Såfremt der i forbindelse med en kirke opføres sikringsrumspligtige  

 lokaler, der ikke er bestemt til egentlige kirkelige formål, f.eks.  

 børnehaver, skal der for disse lokalers vedkommende indrettes sikringsrum.
 5. Efter lovens § 12 kan indenrigsministeren, når  

 forholdene gør det påkrævet, pålægge ejerne af BESTÅENDE BYGNINGER,  

 virksomheder og anlæg at indrette rum til beskyttelse.
 Der er således ikke pligt til at indrette sikringsrum i bestående  

 bygninger før efter særligt pålæg.
Ved afgørelsen af en eventuel sikringsrumspligt for en tilbygning til en  

 bestående bygning og ved fastsættelsen af det antal sikringsrumspladser, der  

 eventuelt skal indrettes, er der ikke pligt til at medregne antallet af  

 personer i den bestående bygning.
Det er alene tilbygningens anvendelse og  

 personantal, der afgør sikringsrumspligten efter lovens § 6, stk. 1. Kun hvis  

 der på den bestående bygning hviler en uopfyldt sikringsrumspligt, f.eks. en  

 udsættelse for sikringsrum fra en tidligere byggeetape, jfr. pkt. 1 foran,  

 skal personantallet i den bestående bygning medregnes ved opgørelse af  

 pladsantallet i sikringsrummet i tilbygningen.
 6. De nærmere regler om indretning af sikringsrum  

 findes i bekendtgørelsen.
II.
SÆRLIGE FORANSTALTNINGER (LOVENS KAPITEL 3) Efter lovens § 15 kan indenrigsministeren påbyde, at der i NYE BYGNINGER,  

 der opføres til brug for virksomheder af livsvigtig karakter, skal foretages  

 bygningsmæssige eller tekniske foranstaltninger til formindskelse af følgerne  

 af luftangreb eller andre krigsmæssige handlinger.
 Der er herved først og fremmest tænkt på værker og anlæg af en vis  

 størrelse i forbindelse med energiforsyning og energidistribution,  

 telekommunikation o.lign., der ikke har over 10 personer samtidigt  

 beskæftigede og derfor ikke er omfattet af sikringsrumspligten efter lovens §  

 6, stk. 1, litra 3.
Når kommunalbestyrelsen modtager en ansøgning om byggetilladelse til et  

 nyanlæg af ovennævnte art af en vis størrelse, hvor anlægget ikke har pligt  

 til at indrette sikringsrum, skal kommunalbestyrelsen forelægge byggeplanerne  

 for civilforsvarsstyrelsen, forinden der udstedes byggetilladelse.
Formålet  

 hermed er at give civilforsvarsstyrelsen lejlighed til at bedømme, om den vil  

 indstille til indenrigsministeren, at der skal iværksættes bygningsmæssige  

 civilforsvarsforanstaltninger.
III.
MURGENNEMBRYDNING (LOVENS KAPITEL 4) I henhold til bekendtgørelsens § 2, stk. 7, jfr. lovens § 19, er der pligt  

 til at opretholde de murgennembrydninger i bestående bygninger, der er udført  

 i henhold til bekendtgørelse nr. 26 af 12. februar 1944 om murgennembrydning  

 af brandmure m.v.
Det følger af denne bekendtgørelse, der i øvrigt blev  

 ophævet i 1962, at der som alt overvejende hovedregel i kælderen i alle  

 bygninger på 3 etager eller derover, hvor der i kælderen var indrettet  

 tilflugtsrum, skulle indrettes en flugtåbning i brandmuren  

 (murgennembrydning) ind til naboejendommens kælder.
En lignende bestemmelse om murgennembrydning findes i lovens § 17, hvori  

 det bl.a. er bestemt, at der som alt overvejende hovedregel i alle NYE  

 BYGNINGER, hvori der skal indrettes sikringsrum, skal foretages  

 murgennembrydning ind til en eventuel kælder i naboejendommen.
De nærmere  

 regler om murgennembrydningens udførelse m.v. findes i den ny bekendtgørelse  

 afsnit D (§§ 15-18). Det bemærkes, at en murgennembrydning - i modsætning til  

 de regler, der gjaldt efter den nævnte bekendtgørelse fra 1944 - ikke længere  

 må udføres med fortanding og foroven afsluttes med aftrapning.
 Efter bekendtgørelsens § 18 kan ejeren af den BESTÅENDE bygning få sin  

 andel af udgifterne til murgennembrydningens udførelse refunderet af  

 civilforsvarsstyrelsen ved henvendelse til det kommunale civilforsvar, i  

 Storkøbenhavn til Civilforsvaret for Storkøbenhavn, Fløngvej 10, 2640  

 Hedehusene.
IV.
FæLLESBESTEMELSER (LOVENS KAPITEL 5) UDGIFTERNES AFHOLDELSE I lovens § 21 er fastsat nærmere regler for afholdelsen af de med de  

 foreskrevne foranstaltningers gennemførelse forbundne omkostninger.
Hvor  

 intet andet er bestemt, påhviler det en bygnings eller et anlægs ejer på egen  

 bekostning af udføre de i loven påbudte foranstaltninger.
TILSYN Tilsynet med lovens gennemførelse påhviler efter lovens § 22  

 kommunalbestyrelsen.
 I henhold til Bygningsreglementets bestemmelser om et byggeprojekts  

 forhold til anden lovgivning end byggeloven må kommunalbestyrelsen ikke give  

 byggetilladelse eller tillade ibrugtagning, før den har konstateret, at det  

 ansøgte kan godkendes i henhold til denne lovgivning, herunder loven om  

 bygningsmæssige civilforsvarsforanstaltninger.
Det kommunale civilforsvar og den kommunale bygnings- og  

 boligregistermyndighed (BBR-myndighed) underrettes samtidig med udfærdigelse  

 af ibrugtagningstilladelse om, hvorvidt der er indrettet sikringsrum i den  

 pågældende bygning og om antallet af pladser i sikringsrummet.
Det kommunale  

 civilforsvar underrettes samtidig om, hvorvidt der er givet dispensation fra  

 de tekniske krav, der gælder for opførelse af sikringsrum, eller om  

 civilforsvarsstyrelsen eller indenrigsministeriet - eventuelt på særlige  

 vilkår - har meddelt fritagelse for pligten til indretning af sikringsrum.
 Ved udstedelse af eventuel midlertidig tilladelse til ibrugtagning af  

 bygningen forud for udstedelsen af den endelige ibrugtagningstilladelse  

 foretages indberetningerne om sikringsrum samtidig med udstedelsen af den  

 midlertidige tilladelse.
 Blanketter til brug ved indberetningerne kan fås ved henvendelse til  

 civilforsvarsstyrelsen.
DISPENSATIONER Efter lovens § 9, stk. 4, § 23 og § 25, stk. 1, kan indenrigsministeren i  

 særegne tilfælde tillade, at bestemmelserne i loven fraviges.
Disse dispensationsbeføjelser er ved indenrigsministeriets bekendtgørelse  

 nr. 352 af 11. oktober 1966 om dispensationer fra lov om bygningsmæssige  

 civilforsvarsforanstaltninger tillagt civilforsvarsstyrelsen.
Det bemærkes,  

 at bekendtgørelsen henviser til lovens § 9, stk. 3, som nu er ændret til § 9,  

 stk. 4. Ansøgninger om dispensation indsendes til civilforsvarsstyrelsen  

 gennem vedkommende kommunalbestyrelse.
De af civilforsvarsstyrelsen trufne  

 afgørelser kan indbringes for indenrigsministeriet.
 Når ikke andet er bestemt, følger klagefristen byggelovens bestemmelse,  

 dvs. 4 uger fra den dag, afgørelsen er meddelt den pågældende.
Tidsfristen for udnyttelsen af en dispensation følger bygningsreglementets  

 bestemmelser.
Således bortfalder en dispensation, såfremt der ikke inden 2 år  

 udstedes tilladelse til det byggearbejde, som dispensationen angår.
Kommer et  

 byggearbejde, hvortil der er meddelt byggetilladelse og dispensation, ikke  

 til udførelse, bortfalder dispensationen sammen med byggetilladelsen.
De af indenrigsministeriet meddelte fritagelser fra sikringsrumspligt i  

 henhold til § 1, stk. 2 i indenrigsministeriets bekendtgørelse nr. 538 af 3.  

 november 1981 om, i hvilke byzoner der skal indrettes sikringsrum, er  

 bortfaldet fra den 1. januar 1985. ---- Opmærksomheden henledes på gældende krav til indretning af arbejdssted  

 m.v., såfremt bygherren påtænker fredstidsanvendelse af sikringsrum, jfr.  

 lovens § 10.
Opmærksomheden henledes endvidere på de muligheder, der i lovgivningen  

 måtte findes for at opnå beskæftigelsestilskud til visse byggerier.
Der kan  

 således henvises bl.a. til civilforsvarsstyrelsens vejledninger af  

 henholdsvis 18. juli 1983 om beskæftigelsestilbud til civilforsvarsformål og  

 15. december 1983 om ekstraordinære beskæftigelsesarbejder ved det kommunale  

 civilforsvar.
Samtidig med udstedelsen af dette cirkulære ophæves indenrigsministeriets  

 cirkulære nr. 106 af 16. april 1962 om bygningsmæssige  

 civilforsvarsforanstaltninger.
Endvidere ophæves civilforsvarsstyrelsens  

 cirkulæreskrivelse af december 1969 om sikringsrumspligt ved opførelse af  

 tilbygninger til eksisterende bygninger, civilforsvarsstyrelsens  

 cirkulæreskrivelse af januar 1971 med vejledning om gulve og tekniske  

 installationer i sikringsrum og civilforsvarsstyrelsens cirkulæreskrivelse af  

 juni 1971 om sikringsrum i kirker m.v.
Indenrigsministeriets  

 cirkulæreskrivelse af 14. juni 1982 om administration af reglerne om  

 etablering af sikringsrum falder bort fra 1. januar 1985.
Yderligere eksemplarer af dette cirkulære med bilag vil kunne fås ved  

 henvendelse til Civilforsvarsstyrelsen, Stockholmsgade 27. 2100 København Ø.  

 Tlf. (01) 38 65 45 INDENRIGSMINISTERIET, DEN 17. JANUAR  

 1985 BRITTA SCHALL HOLBERG /Steen Thorbek Bilag 1.
LOVBEKENDTGØRELSE NR. 536 AF 3. NOVEMBER 1981. OM BYGNINGSMÆSSIGE  

 CIVILFORSVARSFORANSTALTNINGER (Udelades her) Bilag 2.
LOV NR. 649 AF 19. DECEMBER 1984 OM ÆNDRING AF LOV OM BYGNINGSMÆSSIGE  

 CIVILFORSVARSFORANSTALTNINGER (Udelades her) Bilag 3.
