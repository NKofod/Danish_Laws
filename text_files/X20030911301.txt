Indbetaling til  

 ophørspension efter pensionsbeskatningslovens § 15 A - ikke fradrag for  

 indskud  

 hidrørende fra salg af personligt ejet andelsbevis Spørgsmål Vil A kunne få fradrag for indskud på en  

 pensionsordning i medfør af pensionsbeskatningslovens § 15A, såfremt  

 indskuddet  

 består af en udbetaling fra X A.m.b.A. ved ophør af medlemsskabet? Svar Nej  

                                                                     .
Beskrivelse af de faktiske forhold Pensionsbeskatningslovens § 15A bestemmer, at  

 personer, der i forbindelse  


  

 med afståelse af deres erhvervsmæssige  

 virksomhed eller en andel af denne opnår en skattepligtig fortjeneste, kan  

 indskyde fortjenesten på en pensionsordning og derved få fradragsret for det  

 indskudte beløb.
 Bestemmelsen har til formål at indføre en særlig  

 adgang for personer over 55 år, der har drevet selvstændig virksomhed i  

 mindst  

 10 år, til at oprette pensionsordninger i forbindelse med virksomhedsophør.  

 Disse personer står ved erhvervsvirksomhedens ophør typisk dels med en  

 skattepligtig fortjeneste hidrørende fra virksomheden, dels med en meget  

 begrænset eller helt manglende pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den skattepligtige  

 fortjeneste ved afståelse af virksomhed, dog maks. 2.133.100kr. (2003-niveau)  

 til at oprette pensionsordninger med løbende udbetalinger og  

 ratepensionsordninger efter særlige beskatningsregler, der tilgodeser de  

 pågældendes særlige situation.
 A købte forretningen Y den 1. marts 1968.
 Han blev medlem (medlemsnr. 5746) af  

 indkøbsforeningen X A/S i 1972 ved betaling af 4.000 kr.
 Den 1. juli 1976 omdannedes X til et A.m.b.A.,  

 uden at dette havde nogen indflydelse på ejer-/medlemskredsen.
A, som personligt har regnskabsår fra 1. oktober  

 til 30. september, omdannede den 1. oktober 1977 sin tøjforretning til A ApS.  

 Andelsbeviset forblev ved en fejl hos A.
Andelsbeviser i X A.m.b.A er en  

 nødvendighed  

 for at være medlem og foretage indkøb gennem X.
Efter overdragelsen af  

 forretningen til A ApS var det selskabet, der foretog indkøbene, men med  

 udgangspunkt i A´s medlemsnummer.
 A blev i september 1998 formand for X og fik en  

 årlig løn på 75.000 kr. herfor.
Den 1. oktober 2001 solgte A ApS tøjforretningen  

 til et andet selskab, hvor A via sit holdingselskab, A Holding ApS, ejer 50%.  

 Salget skete som led i et begyndende generationsskifte.
I forbindelse med  

 salget etablerede det købende selskab medlemsskab med X A.m.b.A. som  

 medlemsnummer 5700.
A's medlemsskab af X A.m.b.A. ophørte i samme  

 forbindelse.
Der udbetales i alt 1.402.360 kr. fordelt med 934.907 kr. den  

 21.  

 december 2001 og 467.453 kr. i oktober 2003. Det er disse beløb, A ønsker at  

 indskyde på en pensionsordning med fradragsvirkning.
 A fratrådte som formand for X ved en  

 generalforsamling den 24. september 2002.
A var ikke berettiget til andelsbeviset, såfremt  

 der ikke blev foretaget varekøb.
Besiddelse af andelsbeviser i X A.m.b.A. er  

 således forbundet med indkøb til en virksomhed.
 A's besiddelse af andelsbeviset i X A.m.b.A. var  

 udelukkende begrundet i, at han via dette medlemsnr. foretog varekøb hos X.  

 Købet skete ganske vist i A ApS, men dette var accepteret, da der var  

 identitet  

 mellem ejeren af A ApS og ejeren af andelsbeviset.
 Værdien af andelsbeviset var afhængig af A ApS´  

 indkøb i X A.m.b.A, og dermed afhængig af omsætningen i virksomheden Y, som  

 blev drevet af A via sit selskab, A ApS.
 A har gjort gældende, at andelsbeviset var en  

 integreret del af virksomheden Y.
 Salget af andelsbeviset i X A.m.b.A. hang sammen  

 med afståelse af virksomheden Y, idet man ikke kan foretage indkøb i X uden  

 medlemsskab, ligesom man ikke kan eje et andelsbevis uden samtidig at være  

 ejer  

 af en forretning.
 At dette salg blev foretaget af 2 juridiske  

 enheder (A og A ApS) har ikke haft nogen indflydelse i relation til X  

 A.m.b.A.
 A er fyldt 55 år.
 Det er A's opfattelse, at besiddelse af  

 andelsbeviset er en del af en virksomhed - selv om resten af virksomheden lå  

 i  

 A ApS.
 Det er A's opfattelse, at hvis der ikke var sket  

 overdragelse af en del af virksomheden til et selskab i 1977, ville  

 andelsbeviset være et aktiv i en samlet virksomhed tilhørende samme juridiske  

 enhed og alene af den årsag berettiget til pensionsindbetaling efter  

 pensionsbeskatningslovens § 15A.
 Var andelsbeviset imidlertid fulgt med  

 forretningen over i A ApS, ville beskatningen skulle ske efter  

 aktieavancebeskatningslovens bestemmelser og dermed væsentlig lavere, end  

 hvis  

 den var afhændet personligt.
 Det er A's opfattelse, at afståelsen af  

 andelsbeviset er omfattet af pensionsbeskatningslovens § 15A, således at A  

 kan  

 foretage en indbetaling på en pensionsordning i overensstemmelse med stk. 5  

 og  

 6.
Styrelsens  

 indstilling og begrundelse Andelshavere, der afstår andelsbeviser omfattet af  

 aktieavancebeskatningslovens § 2b, skal, jf. aktieavancebeskatningslovens §  

 2b,  

 stk. 2, ved opgørelsen af den skattepligtige indkomst medregne fortjeneste  

 eller tab ved afståelsen.
Personer omfattet af personskatteloven skal  

 medregne  

 fortjenesten eller tabet i den skattepligtige indkomst som kapitalindkomst,  

 jf.  

 personskattelovens § 4, stk. 1, nr. 5 a.
Ved afståelse af en andel opgøres  

 avancen eller tabet som forskellen mellem afståelsessummen og  

 anskaffelsessummen, jf. aktieavancebeskatningslovens § 2b, stk. 3.
 Pensionsbeskatningslovens § 15A kan kun anvendes,  

 når en person afstår sin erhvervsmæssige virksomhed eller en andel af denne.
Det andelsbevis, som blev afstået, tilhørte A  

 personligt.
A har ikke drevet erhvervsmæssig virksomhed i personligt regi.  

 Han  

 har ejet en mindre andel i indkøbsforeningen X A.m.b.a.
Desuden har han været  

 hovedaktionær i A ApS.
Kun en hovedaktionær kan anvende  

 pensionsbeskatningslovens § 15A i forbindelse med afståelse af aktierne i  

 selskabet.
Da det solgte andelsbevis tilhørte A personligt,  

 og da A ikke har drevet erhvervsmæssig virksomhed i personligt regi, kan  

 afståelsen af andelsbeviset ikke betegnes som en afståelse af en  

 erhvervsmæssig  

 virksomhed eller en andel af denne.
Fortjenesten ved afståelsen af  

 andelsbeviset kan derfor ikke indskydes på en ophørspension efter  

 pensionsbeskatningslovens § 15A.
 Ligningsrådet  

  

 tiltrådte styrelsens indstilling.
