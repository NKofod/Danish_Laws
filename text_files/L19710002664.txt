Den 8. december 1970 er der i Oslo undertegnet en protokol  

 mellem Danmark og Norge om ændring af overenskomst af 22. februar 1957 til  

 undgåelse af dobbeltbeskatning for så vidt angår skatter af indkomst og  

 formue med tillægsoverenskomst af 21. maj 1959, jfr. udenrigsministeriets  

 bekendtgørelser nr. 43 af 17. september 1957 og nr. 42 af 16. september 1959,  

 Lovtidende C.
Protokollen har følgende ordlyd:
Protokol om ændring af overenskomst med slutprotokol mellem Kongeriget  

 Danmark og Kongeriget Norge til undgåelse af dobbeltbeskatning for så vidt  

 angår skatter af indkomst og formue KONGERIGET DANMARK og KONGERIGET NORGE som ønsker at oprette en protokol til ændring af overenskomst med  

 slutprotokol mellem de kontraherende parter til undgåelse af  

 dobbeltbeskatning for så vidt angår skatter af indkomst og formue,  

 undertegnet i Oslo den 22. februar 1957 med tillægsaftale, undertegnet i Oslo  

 den 21. maj 1959, har i denne anledning til befuldmægtigede udnævnt:
 Hans Majestæt Kongen af Danmark:
Hans Excellence Eggert Adam greve Knuth, overordentlig og befuldmægtiget  

 ambassadør Hans Majestæt Norges Konge:
Udenrigsminister Svenn Stray som, efter at have undersøgt hinandens fuldmagter og fundet dem i god og  

 behørig form, er blevet enige om følgende bestemmelser:
Artikel I Ændringer i overenskomsten 1. Artikel 1, punkt 2, får følgende nye ordlyd:
 "2. Hvis ikke en anden forståelse fremgår af sammenhængen, har  

 følgende udtryk i overenskomsten denne betydning:
 2. Til Artikel 1 føjes som nyt punkt 3:
"3. Ved en stats anvendelse af bestemmelserne i denne overenskomst  

 skal ethvert udtryk, som ikke er defineret på anden måde, have den betydning,  

 som følger af lovgivningen i vedkommende stat med hensyn til de skatter, som  

 er omfattet af overenskomsten, hvis ikke en anden forståelse fremgår af  

 sammenhængen." 3. Til Artikel 4 føjes som nyt punkt 3:
"3. Ved beregningen af indkomsten af en fast ejendom, som en person  

 bosat i en af staterne har i den anden stat, skal der gives fradrag for  

 udgifter (herunder renter af gæld), som er påført i anledning af ejendommen  

 efter de samme regler, som gælder for personer bosat i den sidstnævnte  

 stat." 4. Til Artikel 8 føjes som nyt punkt 3:
 "3. Et foretagende, der udøver virksomhed som omhandlet under punkt 1  

 anses for at have sædet for sin virkelige ledelse i begge stater, når det  

 drives af en sammenslutning eller et selskab med solidarisk og ubegrænset  

 ansvarlige interessenter eller medlemmer, som i fællesskab udøver den  

 virkelige ledelse, og en eller flere af disse er bosat i en af staterne og en  

 eller flere i den anden stat.
I dette tilfælde beskattes indkomst som omhandlet under punkt 1 kun i den  

 af staterne, hvor den enkelte deltager i foretagendet er bosat, i forhold til  

 den andel af foretagendets indkomst, som tilfalder ham." 5. Artikel 10 får følgende nye ordlyd:
"Artikel 10 1. Dividender, som udloddes af et selskab  

 hjemmehørende i en af staterne til en person bosat i den anden stat, kan  

 beskattes i den sidstnævnte stat.
2. Sådanne dividender kan imidlertid også beskattes i  

 den stat, hvor det selskab er hjemmehørende, som udlodder dividender, i  

 henhold til lovgivningen i denne stat.
Denne skat må i så fald ikke overstige  

 15 % af dividendernes bruttobeløb.
 De kompetente myndigheder i begge stater skal ved gensidig overenskomst  

 fastsætte nærmere regler for gennemførelsen af denne begrænsning.
 Dette punkt berører ikke beskatningen af selskabet for så vidt angår det  

 overskud, hvoraf dividenderne udloddes.
 3. I denne artikel skal med udtrykket  

 "dividender" forstås såvel afkast af aktier eller andre  

 rettigheder, som ikke er gældsfordringer, med ret til andel i gevinst, som  

 afkast af andre selskabsrettigheder, som er ligestillet med afkast af aktier  

 efter skattelovgivningen i den stat, hvor det selskab, som foretager  

 udlodningen, er hjemmehørende.
 4. I tilfælde, hvor dividenderne udloddes fra et  

 selskab hjemmehørende i en af staterne til et aktieselskab hjemmehørende i  

 den anden stat, og dette direkte eller indirekte behersker mindst 25 % af  

 stemmetallet for samtlige aktier i det selskab, som udlodder dividenderne,  

 skal dividenderne være undtaget fra beskatning i den sidstnævnte stat i den  

 udstrækning, dette ville have været tilfældet efter skattelovgivningen i  

 denne stat, hvis begge selskaber havde været hjemmehørende der.
5. Bestemmelserne i punkt 1 og 2 gælder ikke, når  

 modtageren af dividenderne er bosat i en af staterne og opretholder et fast  

 driftssted i den anden stat, hvor det selskab, som udlodder dividenderne, er  

 hjemmehørende, og de aktier, hvoraf dividenderne udloddes, reelt er knyttet  

 til den næringsdrift, som udøves gennem dette faste driftssted.
I dette  

 tilfælde finder bestemmelserne i artikel 5 anvendelse." 6. Efter Artikel 11 tilføjes følgende nye artikel:
"Artikel 11A 1. Uanset bestemmelserne i artiklerne 5 og 11 kan  

 indkomst som personer, såsom skuespillere, filmskuespillere, radio- eller  

 fjernsynskunstnere samt musikere, såvel som professionelle idrætsmænd,  

 erhverver ved professionel optræden til underholdning for almenheden,  

 beskattes i den af staterne, hvor den nævnte virksomhed er udøvet.
2. Når indkomst af personligt arbejde, som udføres af  

 en kunstner eller en professionel idrætsmand, ikke tilfalder kunstneren eller  

 idrætsmanden selv, men en anden person, kan denne indkomst, uanset  

 bestemmelserne i artiklerne 5 og 11, beskattes i den af staterne, hvor  

 kunstneren eller idrætsmanden udøver sin virksomhed." 7. Til Artikel 16 føjes som nyt punkt 3:
"3. Bestemmelserne i punkt 2 er ikke til hinder for, at en af  

 staterne kan beskatte indkomst, som oppebæres af et fast driftssted efter  

 reglerne i denne stats egen lovgivning, når det faste driftssted tilhører et  

 selskab hjemmehørende i den anden stat.
Den skattesats, som anvendes, skal  

 svare til den sædvanlige skattesats, som pålægges et selskab hjemmehørende i  

 den førstnævnte stat med hensyn til selskabets ikke-udloddede udbytte." 8. Artikel 17 får følgende nye ordlyd:
"Artikel 17 1. Når en person bosat i Norge oppebærer indkomst  

 eller ejer formue, som i overensstemmelse med bestemmelserne i denne  

 overenskomst kan beskattes i Danmark, skal Norge med forbehold af reglerne i  

 punkt 3 undtage sådan indkomst eller formue fra beskatning.
Ved beregningen  

 af skatten af vedkommende persons øvrige indkomst eller formue kan dog den  

 skattesats anvendes, som skulle have været anvendt, hvis den førstnævnte  

 indkomst eller formue ikke var blevet undtaget fra beskatning.
2. Når en person bosat i Danmark oppebærer indkomst  

 eller ejer formue, som i overensstemmelse med bestemmelserne i denne  

 overenskomst kan beskattes i Norge, er Danmark med forbehold af reglerne i  

 punkt 3 berettiget til i beskatningsgrundlaget at medregne den indkomst og  

 formue, som Norge har ret til at beskatte.
Danmark vil i den skat, som er  

 beregnet af den samlede indkomst og formue, indrømme fradrag med den del af  

 skatten, som forholdsmæssigt falder på den indkomst og formue, som Norge har  

 ret til at beskatte.
3. Når en person bosat i en af staterne oppebærer  

 indtægt, som i overensstemmelse med bestemmelserne i artikel 10 kan beskattes  

 i den anden stat, skal den førstnævnte stat indrømme fradrag i vedkommende  

 persons indkomstskat med et beløb, der svarer til den skat, som er betalt i  

 den anden stat.
Fradraget kan dog ikke overstige den del af skatten, beregnet  

 før fradraget gives, der svarer til den indtægt, som hidrører fra den  

 sidstnævnte stat." Artikel II Ikrafttrædelse og første anvendelse 1. Denne protokol skal træde i kraft den dag, hvor det  

 ved noteveksling bekræftes, at hver af staterne har gennemført de  

 forfatningsmæssige foranstaltninger, som kræves for ikrafttrædelsen i  

 vedkommende stat.
 2. Protokollen skal herefter have virkning:
 Til bekræftelse af foranstående.....
 Protokollen, der ikke omfatter Færøerne og Grønland, er ved noteveksling  

 af 25. februar 1971, jfr. artikel II, punkt 1 trådt i kraft med virkning fra  

 den 1. februar 1971, dog således, at protokollens artikel II, punkt 2 først  

 finder anvendelse for dividender, som forfalder til betaling den 1. marts  

 1971 eller senere, når disse udbetales af selskaber hjemmehørende i Norge til  

 aktionærer bosat i Danmark.
