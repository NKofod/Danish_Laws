 Ved kgl. resolution af 24. november 1972, og efter at folketinget den 3.  

 maj 1962 havde meddelt sit samtykke dertil, har Danmark ratificeret den af  

 den internationale arbejdskonference i Geneve i 1960 vedtagne konvention nr.  

 115 om beskyttelse af arbejdere mod ioniserende stråling.
 Konventionen har følgende ordlyd:
KONVENTION nr. 115 om beskyttelse af arbejdere mod ioniserende stråling Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 1. juni 1960 er trådt sammen til sin 44. samling; der har besluttet at vedtage forskellige forslag vedrørende beskyttelse af  

 arbejdere mod ioniserende stråling hvilket spørgsmål er optaget som 4. punkt  

 på dagsordenen, og som har besluttet, at disse forslag skal tage form af en international  

 konvention, vedtager i dag den 22. juni 1960 nedenstående konvention, der betegnes  

 konventionen af 1960 om beskyttelse mod ioniserende stråling:
 Almindelige bestemmelser.
Artikel 1 Ethvert medlemsland af Den internationale Arbejdsorganisation, der  

 ratificerer denne konvention, forpligter sig til at gennemføre den ved  

 lovgivning, administrative bestemmelser, praktiske anvisninger eller andre  

 egnede midler.
Ved gennemførelsen af konventionens bestemmelser skal  

 vedkommende myndighed rådføre sig med repræsentanter for arbejdsgivere og  

 arbejdere.
Artikel 2 1. Denne konvention finder anvendelse på enhver  

 beskæftigelse, der medfører, at arbejdere udsættes for ioniserende stråling  

 under deres arbejde.
 2. Denne konvention finder ikke anvendelse på  

 radioaktive stoffer, hverken bundne (lukkede) eller ubundne (åbne), eller på  

 apparater, der udvikler ioniserende stråling, når disse stoffer og apparater  

 på grund af de svage strålingsdoser, der kan modtages fra dem, er undtagne  

 fra konventionens bestemmelser ved et af de i artikel 1 nævnte midler til  

 gennemførelse af konventionen.
Artikel 3 1. Med den til enhver tid foreliggende viden skal der  

 tages alle fornødne skridt til at sikre en effektiv beskyttelse af arbejdere  

 imod ioniserende stråling med henblik på deres sundhed og sikkerhed.
 2. De til dette formål nødvendige bestemmelser og  

 foranstaltninger skal bringes i anvendelse, og data af væsentlig betydning  

 for en effektiv beskyttelse skal stilles til rådighed.
3. Med henblik på at sikre en sådan effektiv  

 beskyttelse Beskyttelsesforanstaltninger.
Artikel 4 De i artikel 2 omhandlede arter af beskæftigelse skal tilrettelægges og  

 udføres på en måde, der sikrer den beskyttelse, der er fastsat i nærværende  

 afsnit af konventionen.
Artikel 5 Alle bestræbelser skal foretages for at begrænse udsættelsen af arbejdere  

 for ioniserende stråling til det mindst mulige, og enhver unødig udsættelse  

 for strålingspåvirkning skal søges undgået af alle vedkommende.
Artikel 6 1. De højest tilladelige doser af ioniserende  

 stråling, der må modtages fra kilder i eller uden for organismen, såvel som  

 de højest tilladelige mængder af radioaktive stoffer, der må indføres i  

 organismen, skal fastsættes i overensstemmelse med nærværende konventions  

 afsnit I for de forskellige grupper af arbejdere.
 2. Disse højest tilladelige doser og mængder skal være  

 underkastet stadig revision efter den til enhver tid foreliggende viden.
Artikel 7 1. For så vidt angår arbejdere, som direkte er  

 beskæftiget ved arbejde med ioniserende stråling, skal passende grænseværdier  

 fastsættes i overensstemmelse med bestemmelserne i artikel 6 2. Ingen arbejder under 16 år må beskæftiges ved  

 arbejde med ioniserende stråling.
Artikel 8 Passende grænseværdier skal fastsættes i overensstemmelse med  

 bestemmelserne i artikel 6 for arbejdere, der ikke direkte beskæftiges ved  

 arbejde med ioniserende stråling, men som opholder sig eller færdes på  

 steder, hvor de kan blive udsat for ioniserende stråling eller radioaktive  

 stoffer.
Artikel 9 1. En egnet form for advarsel skal benyttes for at  

 angive tilstedeværelsen af farer fra ioniserende stråling.
Arbejderne skal  

 forsynes med alle i denne henseende fornødne oplysninger.
 2. Alle arbejdere, der er direkte beskæftiget ved  

 arbejde med ioniserende stråling skal før og under sådan beskæftigelse have  

 fornøden instruktion om de forholdsregler, der skal tages for at beskytte  

 dem, for så vidt angår deres sundhed og sikkerhed, og om grundene hertil.
Artikel 10 På en i lovgivning eller administrative bestemmelser nærmere fastsat måde  

 skal der foreskrives anmeldelse af arbejde, der medfører, at arbejdere  

 udsættes for ioniserende stråling under arbejdet.
Artikel 11 En hensigtsmæssig kontrol af arbejdere og arbejdspladser skal gennemføres  

 for at måle, i hvilken udstrækning arbejderen er udsat for ioniserende  

 stråling og radioaktive stoffer, og derved konstatere, om de fastsatte  

 grænseværdier overholdes.
Artikel 12 Alle arbejdere, der direkte beskæftiges ved arbejde med ioniserende  

 stråling, skal gennemgå en passende lægeundersøgelse før eller kort efter  

 påbegyndelsen af sådant arbejde og skal senere med passende mellemrum  

 gennemgå lægeundersøgelser.
Artikel 13 Ved et af de i artikel 1 nævnte midler til konventionens gennemførelse  

 skal det angives, i hvilke tilfælde nedenstående foranstaltninger omgående  

 skal iværksættes på grund af strålingspåvirkningens art eller grad (eller en  

 kombination af begge dele):
Artikel 14 Ingen arbejder må i strid med en sagkyndig læges råd beskæftiges eller  

 vedblive at være beskæftiget ved arbejde, der vil kunne udsætte ham for  

 ioniserende stråling.
Artikel 15 Ethvert medlemsland, som ratificerer denne konvention, forpligter sig til  

 at tilvejebringe et hensigtsmæssigt tilsyn med gennemførelsen af dens  

 bestemmelser eller at forvisse sig om, at der udøves et hensigtsmæssigt  

 tilsyn.
 Slutbestemmelser.
Artikel 16 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
Artikel 17 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikation er  

 blevet indregistreret hos generaldirektøren.
 2. Den træder i kraft 1 år efter det tidspunkt, da 2  

 medlemsstaters ratifikation er blevet indregistreret hos generaldirektøren.
 3. Derefter træder denne konvention i kraft for enhver  

 medlemsstat 1 år efter, at dens ratifikation er blevet indregistreret.
Artikel 18 1. En medlemsstat, som har ratificeret nærværende  

 konvention, kan opsige den efter 5 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft 1 år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke inden for 1 år efter udløbet af den i foregående  

 stykke omhandlede 5-årsperiode benytter sig af den i nærværende artikel  

 hjemlede opsigelsesret, er forpligtet i yderligere 5 år og kan derefter  

 opsige konventionen ved udløbet af hver 5-årsperiode på de i nærværende  

 artikel anførte betingelser.
Artikel 19 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med, at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
Artikel 20 Det internationale Arbejdsbureaus generaldirektør skal med henblik på  

 indregistrering i medfør af artikel 102 i De forenede Nationers pagt til De  

 forenede Nationers generalsekretær fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler.
Artikel 21 Så ofte Det internationale Arbejdsbureaus styrelsesråd måtte anse det for  

 nødvendigt, skal rådet forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en fuldstændig eller delvis ændring af den på konferencens  

 dagsorden.
 Artikel 22.
1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder i den foreliggende form og med det foreliggende indhold  

 forblive i kraft for de medlemsstater, som har ratificeret den, men som ikke  

 har ratificeret den ændrede konvention.
Artikel 23 De engelske og franske gengivelser af nærværende konventions tekst er lige  

 autentiske.
 Konventionen trådte i kraft den 17. juni 1962.
 Danmarks ratifikationsinstrument deponeredes hos ILO den 7. februar 1974,  

 og konventionen træder herefter i medfør af artikel 17, stk. 3 for Danmarks  

 vedkommende i kraft den 7. februar 1975.
 Ved deponeringen af sit ratifikationsinstrument har Danmark afgivet  

 erklæring om, at konventionen ikke finder anvendelse for Færøerne og  

 Grønland.
 Konventionen er foruden af Danmark ratificeret af: Barbados, Belgien, Den  

 bjelorussiske socialistiske Sovjetrepublik, Brasilien, Ecuador, Frankrig,  

 Ghana, Guinea, Guyana, Irak, Italien, Japan, Nederlandene, Norge, Paraguay,  

 Polen, Schweiz, De socialistiske Sovjetrepublikkers Union, Spanien, Det  

 forenede Kongerige Storbritannien og Nordirland, Sverige, Syrien,  

 Tjekkoslovakiet, Tyrkiet, Forbundsrepublikken Tyskland, Ungarn og Ægypten.
 Udenrigsministeriet, den 21. oktober  

 1974.
 Ove Guldberg.
