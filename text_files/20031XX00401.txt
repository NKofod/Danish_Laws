Skriftlig fremsættelse (21. april 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af selskabsskatteloven  


  

 (Justering af satser i  

 acontoskatteordningen) (Lovforslag nr.
L 234).
 Formålet med lovforslaget er at tilpasse rentesatserne i  

 acontoskatteordningen til det aktuelle renteniveau samt at fremtidssikre  

 denne  

 tilpasning ved at satserne gøres variable.
Selskaber betaler indkomstskat i løbet af indkomståret ved  

 indbetaling af acontoskat.
Dette sker ved betaling af de obligatoriske  

 ordinære  

 acontoskatterater og ved frivillig indbetaling af acontoskat.
 Er den endelige indkomstskat mindre end indbetalingerne  

 tilbagebetales den overskydende skat inklusive en godtgørelse på 4,2 pct. af  

 differencen i november i kalenderåret efter indkomståret.
Er den endelige indkomstskat større end indbetalingerne  

 betales et restskattetillæg på 10 pct. af differencen.
Restskatten skal  

 betales  

 i november i kalenderåret efter indkomståret.
Ved indbetaling af frivillig acontoskat inden den 20. marts  

 ydes der selskabet et tillæg til betalingen på 1 pct.
Ved indbetaling efter  

 den  

 20. marts, men inden den 20. november skal selskabet betale et tillæg på 1  

 pct.  

 Procenttillæggene korrigerer for, at betalingerne ligger 4 måneder tidligere  

 henholdsvis senere end den 20. juli i indkomståret.
Det foreslås, at godtgørelsesprocenten for indkomståret 2004  

 og fremover skal beregnes udfra en reduceret markedsrente efter skat.  

 Tilsvarende foreslås, at restskatteprocenten for 2004 og fremover beregnes  

 som  

 godtgørelsesprocenten tillagt 3,5 pct. point.
Også procenttillæggene for  

 frivillige indbetalinger af acontoskat foreslås beregnet udfra niveauet for  

 godtgørelsesprocenten.
 Det foreslås, at lovforslaget skal have virkning for  

 indkomståret 2004. Dog foreslås procenttillæggene for frivillige  

 indbetalinger  

 af acontoskat først at have virkning for indkomståret 2005, idet selskaberne  

 kan have indbetalt frivillig acontoskat vedrørende indkomståret 2004 inden  

 fremsættelsen af lovforslaget.
 Hvert år senest den 15. januar offentliggør Told- og  

 Skattestyrelsen indkomstårets godtgørelsesprocent, restskatteprocent og  

 procenttillæg til frivillige acontoindbetalinger.
Med den foreslåede årlige justering af satserne i  

 acontoskatteordningen gøres rentesatserne i acontoskatteordningen på en enkel  

 måde modstandsdygtige overfor udsving i det generelle renteniveau.
Herved  

 skabes en naturlig balance mellem rentesatserne i acontoskatteordningen og  

 markedsrenten uden behov for værnsregler.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
