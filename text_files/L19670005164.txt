 Den 5. april 1967 er der i Dar es Salaam undertegnet følgende overenskomst  

 mellem Danmark og Tanzania om frivillige fra Danmark:
Overenskomst mellem den kongelige danske regering og Den forenede Republik  

 Tanzania om frivillige fra Danmark Den kongelige danske regering og Den forenede Republik Tanzanias regering,  

 som ønsker at samarbejde om Tanzanias udvikling og at stille danske  

 frivillige til rådighed for Tanzanias regering inden for rammerne af Dansk  

 Ungdoms U-landsarbejde samt at indgå en overenskomst i dette øjemed, er  

 blevet enige om følgende:
 Artikel 1.
 Den danske regering, repræsenteret af Mellemfolkeligt Samvirke (i det  

 følgende benævnt MS), vil efter aftale mellem Tanzanias regering og MS stille  

 danske frivillige til rådighed til varetagelse af opgaver i Tanzania, der er  

 godkendt af begge parter.
 Aftale om antallet af frivillige såvel som om deres opgaver i Tanzania  

 skal træffes ved særskilt brevveksling mellem Tanzanias regering og MS.
Artikel 2 De danske frivillige vil i tjenstlig henseende være underlagt regerings-  

 eller andre institutioner i Tanzania i henhold til aftale mellem de to  

 parter.
Artikel 3 De frivillige vil gøre tjeneste i Tanzania i et tidsrum af to år,  

 medmindre andet er aftalt.
Under deres udsendelse vil de frivillige være  

 berettiget til 3 ugers ferie årligt.
Artikel 4 For at sætte MS i stand til at opfylde sine forpligtelser i Tanzania i  

 henhold til dette program vil Tanzanias regering modtage en udstationeret  

 repræsentant fra MS (i det følgende benævnt regionallederen) og de fornødne  

 medarbejdere.
Artikel 5 MS påtager sig at:
Artikel 6 Tanzanias regering påtager sig at:
Artikel 7 Tanzanias regering forbeholder sig ret til at kræve tilbagekaldelse af  

 enhver frivillig, hvis arbejde eller adfærd er utilfredsstillende i Tanzanias  

 regerings øjne, og vil i et sådant tilfælde rådføre sig med regionallederen  

 med henblik på den frivilliges hjemsendelse.
Artikel 8 På samme måde skal MS have ret til at tilbagekalde enhver frivillig efter  

 rådslagning med Tanzanias regering.
Artikel 9 I overensstemmelse med kontrakten mellem den frivillige og MS skal den  

 frivillige have ret til at fratræde sin stilling - efter at have rådført sig  

 med regionallederen og givet institutionen, hvortil han er knyttet, et  

 rimeligt varsel.
Artikel 10 Tanzanias regering anerkender, at udsendelsen af frivillige fra MS er  

 betinget af tilstedeværelsen af bevillinger i Danmark.
Artikel 11 Bistand i henhold til denne overenskomst ydes udelukkende i Tanzanias  

 regerings interesse og skal udelukkende komme denne til gode.
I erkendelse  

 heraf vil Tanzanias regering bære enhver risiko og dække ethvert krav, som  

 måtte hidrøre fra, opstå under eller på anden måde have forbindelse med  

 enhver virksomhed, som omfattes af denne overenskomst.
Uden indskrænkning i,  

 hvad bestemmelserne i foranstående punktum i al almindelighed indebærer, vil  

 Tanzanias regering holde det danske personel skadesløst mod enhver form for  

 ansvar, sagsanlæg, søgsmål, krav, skader, udgifter eller gebyrer i  

 forbindelse med dødsfald, skade på person eller ejendom eller noget andet  

 tab, der hidrører fra eller sker i forbindelse med nogen handling eller  

 undladelse under virksomhed, der omfattes af denne overenskomst.
Artikel 12 Denne overenskomst skal træde i kraft den dag, den underskrives, og skal  

 forblive gyldig indtil 90 dage efter den dato, på hvilken den ene af  

 regeringerne afgiver skriftlig meddelelse til den anden om, at den ønsker at  

 bringe den til ophør.
 Denne overenskomst gælder også for frivillige, der på  

 underskrivelsestidspunktet allerede arbejder i Tanzania.
 Til bekræftelse heraf har parterne ved deres dertil behørigt bemyndigede  

 repræsentanter ladet denne overenskomst underskrive i to originaleksemplarer  

 på engelsk i Dar es Salaam den 5. april 1967.
Birger Abrahamson For den kongelige danske regering.
P.
Bomani For Den forenede Republik Tanzanias regering.
 Udenrigsministeriet, den 18. juli 1967.
J.O.
Krag.
