 Cirkulære om  

 Ligningsrådets generelle retningslinier for tilladelser til  

 omgørelse1) .
 Ligningrådet har med henvisning til bemyndigelsen i  

 sagudlægningsbekendtgørelse nr. 303 af 2. maj 2000 § 19,  

 stk. 2 udstedt følgende generelle retningslinier for administrationen  

 af Lov om skattemyndighedernes organisation og opgaver m.v. jf.  

 lovbekendtgørelse nr. 859 af 13. september 2000, § 37 C:
 1. 	Følgende sagstyper er ikke omfattet af  

 omgørelsesinstituttet i skattestyrelseslovens § 37C:
 a)	Ugyldige eller uvirksomme privatretlige dispositioner samt rene  

 fejlekspeditioner, idet disse sagstyper behandles som genoptagelsessager.
 b)	Tilfælde, hvor de skattemæssige virkninger af  

 ændring af en privatretlig disposition er særskilt reguleret i  

 skattelovgivningen (fx. tilbagebetaling af indbetalte beløb på  

 skattebegunstigede pensionsordninger og etableringskonti, hvor der  

 gælder særlige regler om efterbeskatning ved udbetaling i  

 utide.
 c)	Tilfælde, hvor den skattepligtige er omfattet af kredsen i  

 ligningslovens § 2, stk. 1, og har valgt at benytte sig af adgangen  

 til betalingskorrektion i medfør af ligningslovens § 2,  

 stk. 4.
2.	Praksis vedrørende dobbelt sagsbehandling opretholdes  

 således, at en omgørelsesanmodning, der indgives  

 sideløbende med et klageforløb som udgangspunkt skal  

 sættes i bero af den skatteansættende myndighed, medmindre  

 skatteyderen angiver, at en omgørelsestilladelse vil være at  

 foretrække fremfor at udnytte klagemuligheden til ende.  

 Foretrækkes en omgørelsestilladelse skal en sådan eventuel  

 tilladelse betinges af, at tilladelsen udnyttes inden 3 måneder og  

 klagen vedrørende det pågældende punkt trækkes  

 tilbage.
Ved udnyttelse af tilladelsen bortfalder den verserende  

 klagesag.
3.	I forbindelse med varsling af en ansættelsesændring, der  

 udspringer af en privatretlig disposition, gives vejledning om muligheden for  

 omgørelse efter skattestyrelseslovens § 37C, såfremt  

 omgørelse efter en konkret vurdering må anses for et  

 nærliggende og relevant alternativ for den skattepligtige.
Dette vil  

 navnlig være tilfældet, hvor den privatretlige dispositionen er  

 indgået mellem interesseforbundne parter og dette er klart for  

 skattemyndighederne.
Der skal dog ikke gives en sådan vejledning i  

 tilfælde, hvor det må anses for åbenbart, at betingelserne  

 for omgørelse ikke er opfyldt.
Dette kan fx være tilfældet  

 hvor en af de oprindelige parter i aftalen er et selskab, der i mellemtiden  

 er tvangsopløst, idet omgørelse i denne situation ikke er  

 civilretlig mulig.
 Vejledningen kan have følgende ordlyd:
 »Som et alternativ til at påklage den foreslåede  

 ændring af skatteansættelsen henledes Deres opmærksomhed  

 på muligheden for tilladelse til omgørelse, såfremt  

 betingelserne i skattestyrelseslovens § 37C er opfyldt.
Hvis der anmodes om tilladelse til omgørelse, skal der ved  

 anmodningen betales et gebyr i henhold til skattestyrelseslovens § 37C,  

 stk. 2. Nærmere oplysninger om reglerne for omgørelse kan  

 fås ved henvendelse hertil.« 4.	Det beror på den, der ansøger om tilladelse til  

 omgørelse efter skattestyrelseslovens § 37C at redegøre  

 for i detaljer hvilke ændringer, der skal ske i de privatretlige  

 dispositioner.
Dette indebærer blandt andet, at ansøger skal  

 foretage en fuldstændig redegørelse for i hvilket omfang  

 parterne kompenserer hinanden for statusændringer i den mellemliggende  

 periode.
Det gælder eksempelvis kompensation som følge af  

 forbedringer, forringelser og afdrag på lån.
Endelig skal der  

 redegøres for, i hvilket omfang parterne skal forrente beløb,  

 der betales som led i omgørelsen.
Redegørelsen skal indeholde  

 de talmæssige specifikationer, og skal være bilagt dokumentation  

 for, at aftaleparterne er enige om at omgøre og om hvordan  

 omgørelsen gennemføres.
