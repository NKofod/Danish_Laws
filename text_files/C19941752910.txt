Cirkulæreskrivelse om meddelelse om  

 tilmelding til AF Kommentar m.v.:
 Spørgsmål om ansvar for fejlafmelding via kontaktbrev.  

 Området er nu reguleret ved bkg. nr. 975 af 10. december 1993 om  

 rådighed og selvforskyldt ledighed, § 4.
 Meddelelse om afgørelsen:
 Medlemmet returnerede 15. januar 1993 et kontaktbrev til  

 AF, der afmeldte hende pr. 21. januar 1993.
 Kassen meddelte 28. januar 1993 medlemmet, at hun på  

 denne baggrund ikke kunne modtage dagpenge.
Medlemmet mødte på AF 5. februar 1993 og  

 forklarede, at hun måske havde udfyldt kontaktbrevet forkert på  

 grund af sprogvanskeligheder, og at hun ikke ønskede at blive afmeldt  

 AF.
Hun blev samme dato tilmeldt igen.
 Direktoratet tiltrådte kassens afgørelse om,  

 at medlemmet ikke var berettiget til dagpenge for perioden 21. januar til 4.  

 februar 1993, hvor hun ikke var tilmeldt AF.
 Direktoratet lagde til grund, at den manglende tilmelding  

 alene skyldtes medlemmets forhold, idet det fremgik af registerudskrift fra  

 AF, at medlemmet 15. januar 1993 returnerede et kontaktbrev med meddelelse  

 om, at hun ikke længere ønskede at stå tilmeldt AF.
Direktoratet lagde vægt på, at medlemmet over  

 for kassen havde oplyst, at det ikke kunne udelukkes, at hun på grund  

 af sprogvanskeligheder havde udfyldt kontaktbrevet forkert.
Direktoratet  

 fandt ikke grundlag for at antage, at afmeldingen skyldtes en fejl fra AF's  

 side, selv om det ikke kunne dokumenteres, idet AF ikke gemte  

 kontaktbrevene.
 I klagen til Arbejdsmarkedets Ankenævn gjorde kassen  

 gældende, at medlemmet ikke havde udfyldt rubrikken om årsagen  

 til frameldelsen, og at AF derfor burde have kontaktet hende for at få  

 en uddybende forklaring.
 Ankenævnet fandt, at medlemmet var berettiget til at  

 få udbetalt dagpenge for perioden 21. januar til 4. februar 1993, jf.  

 arbejdsløshedsforsikringslovens § 57.
 Ankenævnet lagde herved til grund, at kontaktbrevet  

 ikke havde kunnet fremskaffes.
 Ankenævnet vurderede, at det ikke kunne afvises, at  

 der var sket fejl i forbindelse med afmeldingen, og at fejlen skyldtes  

 AF.
