Bekendtgørelse om ændring af bekendtgørelse om oprettelse og drift af lokale aktionsgrupper under hav- og fiskeriudviklingsprogrammet og under landdistriktsprogrammet for perioden 2014-2020 § 1 I bekendtgørelse nr. 1835 af 22. december 2015 om oprettelse og drift af lokale aktionsgrupper under hav- og fiskeriudviklingsprogrammet og under landdistriktsprogrammet for perioden 2014-2020, som ændret ved bekendtgørelse nr. 1415 af 21. november 2017, foretages følgende ændringer:
 1. Indledningen affattes således:
»I medfør af § 2, § 4, stk. 2, § 6, stk. 1 og 2, § 9 stk. 4, og § 11 i lov om Landdistriktsfonden, jf. lovbekendtgørelse nr. 114 af 6. februar 2020, § 2, § 4, stk. 2, § 6, stk. 1 og 2, § 9, stk. 4, og § 11 i lov om Hav- og Fiskerifonden, jf. lovbekendtgørelse nr. 19 af 4. januar 2017, § 1, stk. 3, i forvaltningsloven, jf. lovbekendtgørelse nr. 433 af 22. april 2014, § 5, stk. 3, i lov om offentlighed i forvaltningen, jf. lovbekendtgørelse nr. 145 af 24. februar 2020 og efter forhandling med justitsministeren og ministeren for miljø og fødevarer fastsættes efter bemyndigelse i henhold til § 1 i bekendtgørelse nr. 1811 af 22. december 2015 om henlæggelse af visse beføjelser til Erhvervsstyrelsen og afskæring af klageadgang efter lov om Landdistriktsfonden og lov om Hav- og Fiskerifonden:« 2. I § 6, stk. 1, udgår »og det regionale vækstforum«.
 3. I § 7, stk. 3, udgår », vækstforum«.
 4. § 11, stk. 9, affattes således:
»Stk. 9. De regioner og kommuner, som dækker den lokale aktionsgruppes geografiske område, skal inden for en frist på 14 dage godkende, at den lokale udviklingsstrategi er i overensstemmelse med henholdsvis de regionale og kommunale udviklingsstrategier.
Hvis aktionsgruppen geografisk dækker Bornholm, skal Bornholms Regionskommune inden for en frist på 14 dage godkende, at den lokale udviklingsstrategi er i overensstemmelse med regionskommunens udviklingsstrategi.« 5. I § 11, stk. 10, udgår », det relevante regionale vækstforum eller de relevante regionale vækstfora«.
 6. I § 23, stk. 2, ændres »juni« til: »november«.
§ 2 Bekendtgørelsen træder i kraft den 31. maj 2020.
