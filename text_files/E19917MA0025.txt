 Der har overfor nævnet været rejst spørgsmål om den momspligtige værdi for  

 et andelsboligbyggeri.
 Direktoratet for Toldvæsenet (nu: Told- og Skattestyrelsen) fandt, at et  

 entreprenørselskab skulle efterbetale 112.000 kr. i moms, da den momspligtige  

 værdi for byggeri for egen regning af 23 andelsboliger var opgjort med et for  

 lavt beløb for arkitekt-, ingeniør- og byggesagshonorar.
 Selskabet rejste imidlertid spørgsmål om værdigrundlaget for hele  

 byggeriet og krævede tilbagebetaling af et momsbeløb på ca. 204.000 kr.
Selskabet havde opgjort momsgrundlaget efter dets egen metode.
Byggeriet  

 var solgt til en fast pris, og momsen var beregnet ud fra dette grundlag.
Toldvæsenet havde brugt to principper ved dets værdiopgørelse.
I den ene  

 del (håndværkere, materialer mv.) var der brugt en kalkuleret salgspris, da  

 der ikke fandtes en almindelig salgspris.
I den anden del (arkitekt-,  

 ingeniør- og byggesagshonorarer) var der anvendt et beløb, således at de  

 omhandlede honorarer svarer til et gennemsnit basere på 10 andre  

 andelsprojekter i området, hvor sådanne omkostninger udgjorde fra 6,1 - 12,6%  

 med et gennemsnit på 8,8% af de samlede byggeomkostninger.
Toldvæsenet havde  

 ansat disse udgifter til honorarer til 8,4%. Dette fandt selskabet forkert.
 Selskabets opgørelsesmetode udviste et dækningsbidrag på 1,8%. Ved  

 benyttelse af toldvæsenets opgørelse konstateredes en dækningsgrad på 10,3%.  

 En sammenligning med selskabets forskellige byggerier for fremmed regning  

 påviste en dækningsgrad på 16,8%.
Nævnet var enig med selskabet i, at en værdiberegning, der anvender  

 kalkulationsmetoden, principielt ikke i denne beregning bør sammenblandes med  

 andre metoder (gennemsnitsberegning for de tre honorarer). Nævnet fandt  

 imidlertid, at toldvæsnets samlede resultat var rimeligt.
Nævnte stadfæstede  

 derfor afgørelsen og godkendte dermed afgiftsgrundlaget for momsberegningen.
Nævnet kunne ikke acceptere selskabets beregninger og det beregnede  

 momstilsvar.
Man lagde derved vægt på, at selskabets metode alene gav plads  

 for et dækningsbidrag på 1,8%, mens selskabets arbejder for fremmed regning  

 viste et dækningsbidrag på ca. 16%.
