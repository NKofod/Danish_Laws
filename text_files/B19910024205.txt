 I medfør af §§ 14, 15, 24, 25, 43, 44 og 63 i lov nr. 310 af 6. juni 1973  

 om levnedsmidler m.m, som ændret ved lov nr. 108 af 29. marts 1978 og lov nr.  

 250 af 23. maj 1984, og under hensyn til Rådets direktiv nr. 79/112/EØF af  

 18. december 1978 med senere ændringer om mærkning af levnedsmidler og Rådets  

 direktiv nr. 89/107/EØF af 21. december 1988 om tilsætningsstoffer, som må  

 anvendes i levnedsmidler, fastsættes følgende:
Bekendtgørelsens anvendelsesområde § 1 .  Bekendtgørelsen omfatter tilsætningsstoffer til  

 levnedsmidler, jfr. levnedsmiddellovens § 3, og anvendelsen af  

 tilsætningsstoffer i alle levnedsmidler, der sælges her i landet, samt  

 mærkning af sådanne levnedsmidler med oplysning om de anvendte  

 tilsætningsstoffer.
Bekendtgørelsens bestemmelser, bortset fra reglerne om  

 mærkning, finder ligeledes anvendelse på levnedsmidler, der fra virksomheder  

 her i landet som forsyning føres til danske skibe og fly, der sejler og  

 flyver i international trafik.
 Stk. 2.  Bekendtgørelsen omfatter ikke aromaer til  

 anvendelse i levnedsmidler, mærkning af aromaer eller mærkning af  

 levnedsmidler med oplysning om tilsatte aromaer, jfr. bekendtgørelse om  

 aromaer m.m., samt anvendelsen af næringsstoffer i levnedsmidler i det  

 omfang, der i specielle regler er fastsat bestemmelser herom.
Fortegnelse over godkendte  

 tilsætningsstoffer til levnedsmidler § 2.  Levnedsmiddelstyrelsen udfærdiger en fortegnelse  

 over godkendte tilsætningsstoffer og deres anvendelse med angivelse af  

 eventuelle krav til stoffernes identitet og renhed (positivlisten).
 Stk. 2.  Positivlisten indeholder et afsnit A om  

 anvendelsen af tilsætningsstoffer i de enkelte levnedsmidler eller grupper af  

 levnedsmidler og et afsnit B, i hvilket tilsætningsstofferne opføres i  

 grupper efter deres funktion med samtidig angivelse af specifikation for  

 identitet og renhed af det enkelte stof.
Stk. 3.  I positivlisten opføres tilsætningsstofferne  

 med deres kemiske betegnelse.
Levnedsmiddelstyrelsen kan dog bestemme, at  

 tilsætningsstoffer opføres med en anden betegnelse eller i særlige tilfælde  

 ikke opføres i listen.
 Stk. 4.  Medmindre Levnedsmiddelstyrelsen bestemmer  

 andet, udfærdiger styrelsen hvert år inden udgangen af oktober måned en ny  

 positivliste, som har virkning fra den 1. juli i det følgende kalenderår.  

 Levnedsmidler, der er tilvirket eller indført inden ikrafttrædelsesdatoen,  

 vil kunne sælges indtil den 30. juni i det herefter følgende kalenderår,  

 såfremt de opfylder de på fremstillings- eller indførselstidspunktet gældende  

 regler.
 Stk. 5.  Fortegnelsen optages ikke i Lovtidende.
 Stk. 6.  Levnedsmiddelstyrelsen indrykker i Statstidende  

 meddelelse om udfærdigelsen af en ny positivliste og om tidspunktet for dens  

 ikrafttrædelse med oplysning om, hvor positivlisten kan erhverves, samt  

 meddelelse om eventuel forlængelse af gyldighedsperioden for en positivliste.
Anvendelse af tilsætningsstoffer § 3 .  De i afsnit A og B i positivlisten opførte  

 tilsætningsstoffer er godkendt til anvendelse i levnedsmidler.
Stk. 2.  De tilsætningsstoffer, der er anført under de  

 respektive levnedsmidler eller levnedsmiddelgrupper i positivlistens afsnit  

 A, må kun anvendes på de i afsnit A fastsatte vilkår og med de eventuelle  

 begrænsninger, der er anført i afsnit B.
Hvis der i afsnit A i  

 bemærkningskolonnen for tilsætningsstoffer, som ikke er næringsstoffer, er  

 anført en talværdi, angiver denne den højeste mængde af tilsætningsstoffet,  

 der må tilsættes ved fremstilling af levnedsmidlet, med mindre andet er  

 anført.
Tilsætningsstoffer må kun anvendes i overensstemmelse med god  

 tilvirkningsmæssig praksis.
Stk. 3.  Til anvendelse ved madlavning i private  

 husholdninger må kun sælges de tilsætningsstoffer, der ifølge positivlisten  

 er godkendt hertil.
Levnedsmiddelstyrelsen kan i positivlisten fastsætte  

 vilkår, herunder særlige krav til mærkning, for salg af tilsætningsstoffer  

 til anvendelse ved madlavning i private husholdninger.
Stk. 4.  Tilsætningsstoffer, der er nævnt i  

 positivlistens afsnit B, men som ikke findes opført i afsnit A, kan anvendes  

 efter indhentet godkendelse fra Levnedsmiddelstyrelsen.
For så vidt angår  

 næringsstoffer skal godkendelse ske i henhold til bestemmelserne herom i § 6.
 Stk. 5.  Tilsætningsstoffer skal opfylde de krav til  

 identitet og renhed, der er fastsat ved specifikationshenvisningerne i  

 positivlistens afsnit B.
§ 4 .  Levnedsmiddelstyrelsen kan for en periode af  

 højst 2 år godkende tilsætningsstoffer, der ikke er opført i positivlistens  

 afsnit A og B til anvendelse i levnedsmidler.
I forbindelse med godkendelsen  

 fastsætter styrelsen eventuelle krav til stoffernes identitet og renhed.  

 Endvidere kan styrelsen i forbindelse med tilladelsen kræve en særlig  

 angivelse for de således fremstillede levnedsmidler.
Der henvises iøvrigt til  

 bekendtgørelsens bilag 2.
 Stk. 2.  Levnedsmiddelstyrelsen kan udvide adgangen  

 efter positivlistens afsnit A til at anvende tilsætningsstoffer i de enkelte  

 levnedsmidler eller grupper heraf.
 § 5 .  Følgende tilsætningsstoffer kan tages i  

 anvendelse, hvis de, senest 6 måneder før de tages i brug, er anmeldt til  

 Levnedsmiddelstyrelsen, og der ikke forinden af styrelsen er nedlagt forbud  

 mod den påtænkte anvendelse af tilsætningsstoffet:
 Stk. 2.  Levnedsmiddelstyrelsen kan godkende, at  

 anvendelsen sker tidligere end 6 måneder efter anmeldelsen.
 Stk. 3.  Anmeldelsen skal indeholde de af styrelsen i  

 medfør af § 7 krævede oplysninger.
 Stk. 4.  Anmeldte tilsætningsstoffer må kun anvendes i  

 overensstemmelse med oplysningerne i anmeldelsen, herunder om stoffernes  

 identitet og renhed samt om indhold af tilsætningsstofferne i de enkelte  

 levnedsmidler, og kun i overensstemmelse med god tilvirkningsmæssig praksis.  

 De må kun anvendes i overensstemmelse med vilkår fastsat af styrelsen, jfr.  

 stk. 1. Som vilkår for anvendelse kan fastsættes, at anvendelsen kun  

 godkendes for en begrænset periode.
 Stk. 5.  Uagtet forbud mod anvendelse af et  

 tilsætningsstof ikke er nedlagt i henhold til stk. 1, kan  

 Levnedsmiddelstyrelsen senere nedlægge forbud mod anvendelse, såfremt  

 forholdene taler derfor.
 § 6 .  Næringsstoffer kan tages i anvendelse, hvis de,  

 senest 6 måneder før de tages i brug, er anmeldt til Levnedsmiddelstyrelsen,  

 og der ikke forinden af styrelsen er nedlagt forbud herimod.
 Stk. 2.  Levnedsmiddelstyrelsen kan godkende, at  

 anvendelse sker tidligere end 6 måneder efter anmeldelsen.
 Stk. 3.  Anmeldelsen skal indeholde oplysninger om  

 levnedsmidlets og næringsstoffets/stoffernes betegnelse samt de i medfør af §  

 7 krævede oplysninger.
Stk. 4.  Levnedsmiddelstyrelsen kan i positivlistens  

 afsnit B optage en fortegnelse over næringsstoffer opført med deres  

 specifikke betegnelse og samtidig angivelse af specifikation for identitet og  

 renhed af det enkelte stof.
Levnedsmiddelstyrelsen kan i positivlistens  

 afsnit A optage en fortegnelse over de næringsstoffer, der umiddelbart efter  

 den i stk. 1 nævnte anmeldelse kan anvendes i bestemte levnedsmidler på de i  

 fortegnelsen fastsatte vilkår.
Stk. 5.  Som vilkår for anvendelse af anmeldte  

 næringsstoffer kan udover eller i stedet for de i § 11 anførte generelle  

 regler fastsættes særlige regler for mærkning af salgsemballagen samt for  

 reklamering m.v. angående næringsstofindhold i levnedsmidler, der er tilsat  

 næringsstoffer.
Som vilkår for anvendelse kan fastsættes, at anvendelsen kun  

 godkendes for en begrænset periode.
 Stk. 6.  Uagtet forbud mod anvendelse af et næringsstof  

 ikke er nedlagt i henhold til stk. 1, kan Levnedsmiddelstyrelsen senere  

 nedlægge forbud mod anvendelse, såfremt forholdene taler derfor.
 § 7 .  Levnedsmiddelstyrelsen træffer bestemmelse om,  

 hvilke oplysninger ansøgninger om godkendelse af tilsætningsstoffer, jfr. §§  

 5 og 6, skal indeholde.
§ 8 .  Levnedsmiddelstyrelsen kan bestemme, at  

 reglerne i §§ 2-4 og §§ 5 og 7 også skal finde anvendelse på tekniske  

 hjælpestoffer.
Ved tekniske hjælpestoffer forstås tilsætningsstoffer, som  

 anvendes ved tilvirkning af levnedsmidler eller deres bestanddele med det  

 formål at opnå en teknologisk effekt under behandlings- eller  

 forarbejdningsprocessen, og som i det færdige levnedsmiddel kun kan forekomme  

 som en uundgåelig og utilsigtet rest af stofferne og deres  

 omdannelsesprodukter.
Levnedsmiddelstyrelsen kan endvidere fastsætte regler  

 for det tilladelige restindhold.
Kapitel 3 A Import af tilsætningsstoffer § 8  A . Den, der med salg for øje agter at indføre  

 tilsætningsstoffer, herunder tilsætningsstofblandinger, her til landet, skal  

 anmelde virksomheden til registrering hos Levnedsmiddelstyrelsen (Mørkhøj  

 Bygade 19, 2860 Søborg).
 Stk. 2.  Anmeldelsen skal indeholde følgende  

 oplysninger:
 Stk. 3.  I tilfælde af ændring af virksomhedsnummer skal  

 meddelelse herom indgives til Levnedsmiddelstyrelsen.
 Stk. 4.  Tilsynsmyndighederne kan kræve yderligere  

 oplysninger, såfremt det skønnes nødvendigt af hensyn til forhold, der  

 omfattet af levnedsmiddelloven.
Mærkning § 9 .  Tilsætningsstoffer, der alene eller i blanding  

 enten indbyrdes eller med levnedsmiddelingredienser sælges til anvendelse ved  

 erhvervsmæssig tilvirkning af levnedsmidler, skal på salgsemballagen være  

 mærket med følgende oplysninger:
 Stk. 2.  Oplysningerne i henhold til stk. 1 skal være  

 angivet på en let læselig, klart synlig og uudslettelig måde.
 Stk.3.  Uanset stk. 1 er det tilstrækkeligt, at de i  

 stk. 1, nr. 1 og nr. 3 - 7, krævede oplysninger anføres i de  

 handelsdokumenter vedrørende sendingen, der skal fremlægges sammen med eller  

 før leveringen, under forudsætning af, at påtegnelsen »bestemt til  

 fremstilling af levnedsmidler, ikke til detailsalg« anføres på et klart  

 synligt sted på den pågældende vares emballage eller beholder.
Stk. 4.  Bestemmelserne i stk. 1 og 2 finder også  

 anvendelse på halvfabrikater, som har karakter af et levnedsmiddel, og som  

 sælges til anvendelse ved erhvervsmæssig fremstilling af levnedsmidler.  

 Mærkning ifølge stk. 1, pkt. 2 - 6, kan dog undlades for sådanne  

 halvfabrikater, som i øvrigt opfylder de regler om tilsætningsstoffer, der er  

 i positivlistens afsnit A.
Mærkning skal i så fald ske efter § 11. Såfremt  

 halvfabrikater forefindes som pulvere, koncentrater eller lignende, kan  

 mærkning ifølge stk. 1, pkt. 2 - 6, erstattes af mærkning efter § 11, hvis  

 der er angivet en brugsanvisning til fremstilling af det færdige  

 levnedsmiddel, der sikrer, at dette overholder reglerne i positivlistens  

 afsnit A.
 § 10 .  Tilsætningsstoffer, der alene eller i blanding  

 enten indbyrdes eller med levnedsmiddelingredienser sælges til anvendelse ved  

 madlavning i private husholdninger, skal på salgsemballagen være mærket med:
 Stk. 2.  Ovennævnte oplysninger skal være let læselige,  

 klart synlige og uudslettelige.
§ 11 .  Hvis der i et færdigpakket levnedsmiddel  

 bestemt til salg til forbrugerne, herunder cateringvirksomheder,  

 restauranter, institutioner eller lignende, er anvendt et eller flere  

 tilsætningsstoffer, herunder næringsstoffer, skal levnedsmidlets  

 færdigpakning eller en vedhæftet etiket mærkes med oplysning herom ved  

 angivelse af tilsætningsstoffernes kategori efterfulgt af enten deres  

 specifikke betegnelse eller deres nummer fastsat af De Europæiske  

 Fællesskaber, hvis der findes et sådant.
For næringsstoffernes vedkommende  

 kan næringsstofbetegnelsen angives i stedet for den specifikke betegnelse.  

 Såfremt levnedsmidlerne bringes i handelen i et tidligere led end  

 detailledet, kræves der dog ikke mærkning på den enkelte færdigpakning eller  

 en dertil vedhæftet etiket, idet det i så fald er tilstrækkeligt, at  

 mærkningsoplysningerne i stedet anføres på de relevante handelsdokumenter.
Stk. 2.  Ved angivelse af kategori skal de i bilaget  

 nævnte kategoribetegnelser benyttes.
Kategorien »smeltesalt« må kun  

 anvendes for så vidt angår smelteost og produkter fremstillet af smelteost.  

 For så vidt angår modificeret stivelse, er det dog tilstrækkeligt at angive  

 kategorien »modificeret stivelse«.
Hvis et tilsætningsstof, der  

 skal mærkes, ikke opfylder nogle af de funktioner, som de i bilaget angivne  

 kategorier har, skal det alene angives ved det specifikke navn.  

 Tilsætningsstofferne skal indgå i den opregning af samtlige indgående  

 ingredienser, som færdigpakkede levnedsmidler skal være forsynet med i  

 henhold til særlig regulering heraf.
Tilsætningsstofferne skal angives efter  

 kategorien, og kategorierne skal indgå i den samlede ingrediensfortegnelse i  

 faldende orden efter vægt på fremstillingstidspunktet.
 Stk. 3.  Der skal dog ikke ske mærkning med  

 tilsætningsstoffer:
Stk. 4.  Hvis et levnedsmiddel er tilsat et næringsstof,  

 skal det samlede indhold af det pågældende næringsstof efter tilsætningen  

 angives.
Denne angivelse skal ske uden for og som supplement til den i stk. 2  

 nævnte opregning af ingredienser, f.eks. i en næringsdeklaration.
 Stk. 5.  Levnedsmiddelstyrelsen kan indføre yderligere  

 kategorier end de i bilaget fastsatte.
 Stk. 6.  På emballager eller beholdere, hvis største  

 overflade er mindre end 10 cm2, kan angivelse af anvendte tilsætningsstoffer  

 i henhold til denne bekendtgørelse undlades.
 Stk. 7.  Mærkning af færdigpakkede levnedsmidler med  

 oplysning om anvendte tilsætningsstoffer i henhold til denne bekendtgørelse  

 kan undlades for færdigpakkede levnedsmidler, der fremstilles, pakkes og  

 udbydes til salg i samme bagerforretning og op til højst to filialer heraf på  

 følgende vilkår:
§ 12.  De i bekendtgørelsen krævede oplysninger skal  

 være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
Dispensation § 13.  Levnedsmiddelstyrelsen kan i særlige tilfælde,  

 når forholdene taler for det, dispensere fra § 3, stk. 2, 3 og 5, § 8 A, § 9,  

 stk. 1 og 2, § 10 samt § 11, stk. 1, 2 og 4.
Straffe, ikrafttrædelses- og  

 ophævelsesbestemmelser § 14 .  Overtrædelse af bestemmelserne i § 3, § 4, § 5  

 og § 6 i nærværende bekendtgørelse eller af afgørelser truffet i medfør af  

 bekendtgørelsens bestemmelser herom straffes i henhold til § 63, stk. 3 og 4,  

 i lov om levnedsmidler m.m. med bøde eller hæfte.
Overtrædelse af  

 bestemmelserne i § 8, § 8 A, § 9, § 10, § 11 og § 12 eller af afgørelser  

 truffet i medfør af bekendtgørelsens bestemmelser herom straffes i henhold  

 til § 63, stk. 3 og 4, i lov om levnedsmidler m.m. med bøde.
 § 15 .  Denne bekendtgørelse træder i kraft den 26.  

 april 1991. Produkter, der opfylder de hidtil gældende regler, kan sælges  

 indtil den 28. december 1991.
 § 16 .  Bekendtgørelse nr. 65 af 20. februar l981 om  

 tilsætningsstoffer til levnedsmidler med senere ændringer ophæves.
 § 17 .  Anordning nr. 19 af 26. januar 1934 om, hvad  

 der må falholdes som eddike, ophæves.
Sundhedsministeriet, den 17. april 1991 Ester Larsen / J.
Bartels Petersen Bilag 1 Bilag 2 Generelle kriterier for anvendelse af tilsætningsstoffer til levnedsmidler 1. Tilsætningsstoffer til levnedsmidler kan kun  

 godkendes, - hvis det er påvist, at der er et tilstrækkeligt stort teknisk begrundet  

 behov herfor, og det tilstræbte mål ikke kan nås ved hjælp af andre økonomisk  

 og teknologisk anvendelige metoder, - hvis de, så vidt det kan bedømmes på grundlag af foreliggende  

 videnskabelige data, ikke udgør nogen sundhedsfare for forbrugeren ved de  

 fastsatte anvendelsesniveauer, og - hvis deres brug ikke vildleder forbrugeren.
 2. Anvendelsen af tilsætningsstoffer til levnedsmidler  

 kan kun komme på tale, hvis det er påvist, at den foreslåede anvendelse af  

 tilsætningsstoffer har påviselige teknologiske, økonomiske eller andre  

 fordele til gavn for forbrugeren; det er med andre ord nødvendigt at fastslå  

 tilstedeværelsen af, hvad der generelt kaldes et »behov«.  

 Anvendelsen af tilsætningsstoffer bør tjene et eller flere af de i  

 nedenstående litra a) til d) omhandlede formål og er kun berettiget, hvis  

 disse formål ikke kan opfyldes ved hjælp af andre midler, der i økonomisk  

 henseende er praktisk gennemførlige, og som ikke udgør en sundhedsfare for  

 forbrugeren:
3. Til konstatering af et tilsætningsstofs eller heraf  

 afledte produkters eventuelle skadelige virkninger skal dette underkastes en  

 fyldestgørende toksikologisk undersøgelse og vurdering.
Ved denne vurdering  

 skal der endvidere bl.a. tages hensyn til stoffets kumulative, synergistiske  

 eller forstærkende virkninger samt til den menneskelige følsomhed over for  

 kropsfremmede stoffer.
 4. Der skal løbende føres kontrol med alle  

 tilsætningsstoffer til levnedsmidler, og de skal tages op til ny vurdering,  

 når det på baggrund af ændrede anvendelsesbetingelser eller nye  

 videnskabelige oplysninger skønnes nødvendigt.
 5. Tilsætningsstoffer til levnedsmidler skal altid  

 opfylde de godkendte renhedskriterier.
