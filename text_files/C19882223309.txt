(Til alle amtsråd og  

 kommunalbestyrelser) I medfør af aftale af 2. juni 1988, der er indgået mellem  

 Finansministeriet og Lærernes Centralorganisation fastsættes følgende:
 § 1.  Cirkulæret omfatter stillinger som undervisende  

 børnehave- og fritidspædagog samt omsorgspædagog og faglærer ved selvstændige  

 skoler for vidtgående specialundervisning i folkeskolen.
 § 2.  Stillinger som undervisende børnehave- og  

 fritidspædagog samt omsorgspædagog henføres til lønrammerne 13/18. Oprykning  

 til lønramme 18 sker, når der i 2 år er oppebåret slutløn i lønramme 13.
 Stk. 2.  Stillinger som faglærer henføres til  

 lønrammerne 14/18 (skalatrin 19-23, 24-27). Oprykning til lønramme 18,  

 skalatrin 24, sker, når der i 2 år er oppebåret slutløn i lønramme 13.
 Stk. 3.  Ud over aflønningen efter stk. 1 og 2 ydes et  

 særligt tillæg på 11.871,34 kr.
 § 3.  Undervisnede pædagoger, der pr. 1. april 1988 er  

 henført til lønrammerne 11/13, indplaceres i lønrammerne 13/18 med samme  

 lønanciennitet, som er opnået i lønrammeforløbet 11/13, og bevarer den  

 hidtidige dato for oprykning til næste skalatrin.
 Stk. 2.  Samtidig bortfalder det særlige tillæg på  

 2.445,02 kr. i årligt grundbeløb, som hidtil har været tillagt undervisende  

 omsorgspædagoger i lønrammerne 11/13.
 § 4.  Undervisnede pædagoger, der pr. 1. april 1988 er  

 henført til lønrammerne 13/15, henholdsvis lønrammerne 14/16, indplaceres i  

 lønrammerne 13/18 på samme skalatrin som i det hidtidige lønforløb og bevarer  

 den hidtidige dato for oprykning til næste skalatrin.
 § 5.  Faglærere, der pr. 1. april 1988 er henført til  

 lønrammerne 14/16, henholdsvis lønramme 16, indplaceres i lønrammerne 14/18  

 på samme skalatrin som i det hidtidige lønforløb og bevarer den hidtidige  

 dato for oprykning til næste skalatrin.
 § 6.  Cirkulæret har virkning fra 1. april 1988.
Undervisningsministeriet, den 1.  

 september 1988 P. m. v.
 e. b.
Kirsten Lippert fm.
