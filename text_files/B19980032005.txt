 I medfør af § 1, stk. 3, og § 6, stk. 1-5, i lov nr. 129 af 25. februar  

 1998 om statstilskud til produktrettede energibesparelser fastsættes efter  

 bemyndigelse:
Generelle bestemmelser § 1.  Der kan gives statstilskud til udvikling,  

 udbredelse og anvendelse af produkter (herunder isoleringsmaterialer,  

 lavenergivinduer, -ruder og -døre, ventilationssystemer og energieffektive  

 opvarmningsanlæg), som er egnede til at fremme varmebesparelser eller  

 effektiv produktion af varme til rumopvarmning og opvarmning af vand, og som  

 er beregnet til eller sædvanligvis anvendes i boliger og offentlige  

 institutioner.
Tilskud kan gives til pågældende produkter samt tilhørende  

 installationsmetoder.
Stk. 2.  Der kan gives tilskud til produkter, som fører  

 til en væsentligt mere effektiv energiudnyttelse end gennemsnitlige produkter  

 i samme kategori, og til produkter, som fører til en effektiv  

 energiudnyttelse, og som tillige er mindre miljøbelastende end andre  

 produkter i samme kategori.
Ved afgørelsen af, om et produkt kan anses for  

 tilskudsberettiget, skal der udover energieffektiviteten lægges vægt på andre  

 miljøforhold, arbejdsmiljø, sikkerhed, samfundsøkonomi og produktets  

 brugsmæssige egenskaber.
Ved vurderingen kan der anlægges  

 livscyklus-vurderinger.
Stk. 3.  Der kan ikke gives tilskud efter denne  

 bekendtgørelse til elbesparende foranstaltninger.
Som et led i tilskud til  

 samlede energibesparelsesaktiviteter, hvori der indgår elbesparende  

 foranstaltninger, kan der dog efter omstændighederne tillige gives tilskud  

 til dækning af den del af aktiviteten, der angår elbesparelser.
 Stk. 4.  Energistyrelsen træffer bestemmelse om,  

 hvorvidt og i hvilket omfang der kan gives tilskud efter denne bekendtgørelse  

 til aktiviteter, der tillige modtager tilskud fra andre statslige eller  

 kommunale tilskudsordninger, jf. dog § 4, stk. 5.
 § 2.  Med boliger menes i denne bekendtgørelse en- og  

 tofamiliehuse, udlejningsejendomme, ejerlejligheder, kollegier m.v., fælles  

 boliginstitutioner, private andelsboligforeninger m.v., som lovligt anvendes  

 til helårsbeboelse.
 Stk. 2.  Med offentlige institutioner menes i denne  

 bekendtgørelse bygninger, der af staten, amtskommuner, kommuner eller  

 selvejende institutioner og lignende anvendes til offentlige formål, herunder  

 administration, undervisning, sundhedsvæsen, ikke kommerciel  

 servicevirksomhed og lignende, og som er beregnet til regelmæssig brug.
 § 3.  Energistyrelsen udarbejder programmer for  

 tilskudsgivningen til nærmere angivne kategorier af aktiviteter samt budget  

 for programmerne i overensstemmelse med bestemmelserne i § 1. Energistyrelsen  

 kan derudover give tilskud til andre aktiviteter, som har væsentlig betydning  

 for de i § 1 nævnte formål.
 Stk. 2.  Tilskudsprogrammerne udarbejdes for en nærmere  

 angivet periode og vurderes og revideres i lyset af de indhøstede resultater  

 og erfaringer.
Tilskud til udvikling af energieffektive  

 produkter § 4.  Energistyrelsen kan give tilskud til  

 erhvervsvirksomheder, teknisk sagkyndige institutioner eller  

 forskningsinstitutioner til udvikling af energieffektive produkter.
 Stk. 2.  Tilskud kan gives til følgende aktiviteter med  

 nedennævnte tilskudsstørrelser:
 Stk. 3.  Hvis tilskudsmodtageren er en lille eller  

 mellemstor virksomhed, jf. § 6, kan tilskuddet forhøjes med indtil 10%-point.
 Stk. 4.  Tilskuddet kan gives med indtil 100% af de  

 tilskudsberettigede udgifter i følgende tilfælde:
 Stk. 5.  Ved beregningen af tilskudsstørrelserne  

 sammenlægges tilskuddet med eventuelle andre statslige eller kommunale  

 tilskud til den pågældende aktivitet.
 Stk. 6.  Med hensyn til tilskudsstørrelser,  

 betingelserne for tilskud samt kumulation af tilskud finder  

 EF-rammebestemmelserne for statsstøtte til forskning og udvikling og andre  

 relevante EF-rammebestemmelser for statsstøtte i øvrigt anvendelse.
 § 5.  De i § 4 nævnte tilskudsberettigede aktiviteter  

 omfatter følgende:
 Stk. 2.  Tilskuddet kan ikke gives til rutinemæssige  

 eller regelmæssige ændringer af produkter, produktionslinier,  

 produktionsprocesser, eksisterende tjenesteydelser eller andre igangværende  

 transaktioner, selvom disse ændringer kan indebære forbedringer.
 Stk. 3.  Tilskuddet kan ikke gives til grundforskning.
 § 6.  Ved små og mellemstore virksomheder forstås  

 virksomheder, der:
Stk. 2.  Selvom en virksomhed ikke falder ind under  

 bestemmelserne i stk. 1, nr. 3, kan den dog anses for uafhængig, hvis Stk. 3.  Ved afgørelsen af, om en virksomhed falder ind  

 under ovenstående bestemmelser, finder EF-rammebestemmelserne for statsstøtte  

 til små og mellemstore virksomheder i øvrigt anvendelse.
 § 7.  De tilskudsberettigede udgifter til forskning og  

 udvikling omfatter:
 Stk. 2.  Tilskuddet kan ikke gives til dækning af  

 finansieringsudgifter.
Tilskud til udbredelse m.v. af  

 energieffektive produkter § 8.  Energistyrelsen kan give tilskud til følgende  

 aktiviteter til at fremme markedsføringen af energieffektive produkter:
 Stk. 2.  Tilskud til aktiviteter, som er nævnt i stk. 1,  

 nr. 1 og 2, er betinget af, at der er blevet gennemført en  

 informationsprocedure med hensyn til tekniske standarder og forskrifter, jf.  

 Erhvervsfremme Styrelsens cirkulære nr. 86 af 16. juni 1995.
Stk. 3.  Tilskuddet gives til brancheorganisationer,  

 andre organisationer, sagkyndige institutioner og lignende.
Tilskuddet kan  

 endvidere gives til sekretariater, som varetager de tilskudsberettigede  

 aktiviteter.
 Stk. 4 .  Tilskuddet kan ikke gives til en leverandør  

 til markedsføring m.v. af dennes produkter.
 § 9.  Energistyrelsen kan give tilskud til  

 boligorganisationer, andre store brugere af tilskudsberettigede produkter  

 eller sammenslutninger af disse til de nedennævnte aktiviteter  

 (køberpolitik):
 Stk. 2.  Det er en betingelse for at give tilskud til  

 indgåelse af aftaler som nævnt i stk. 1, nr. 3, at tilskudsmodtageren  

 godtgør, at aftalen mellem modtageren og leverandøren er indgået efter en  

 offentlig udbudsprocedure, og at leverandøren ikke i forbindelse med aftalen  

 modtager tilskud, som overstiger de i § 4 nævnte grænser for tilskud.
 Stk. 3.  Materialer og udførelse ved tilskudsberettigede  

 installationsarbejder skal være i overensstemmelse med gældende forskrifter  

 og standarder.
Stk. 4.  Energistyrelsen kan træffe bestemmelse om, at  

 installationer og materialer skal opfylde nærmere angivne krav til  

 energieffektivitet, holdbarhed og nedsat miljøbelastning.
Energistyrelsen  

 offentliggør de nævnte bestemmelser.
 Stk. 5.  Tilskud til et installationsarbejde er betinget  

 af, at arbejdet udføres af en virksomhed, der er momsregistreret efter  

 momsloven, og som driver installationsvirksomhed.
 § 10.  Energistyrelsen kan give tilskud til følgende  

 andre aktiviteter, som vedrører udbredelsen af energieffektive produkter og  

 energieffektiv anvendelse af produkterne:
 Stk. 2.  Tilskuddet gives til brancheorganisationer og  

 andre organisationer, forsyningsvirksomheder, sagkyndige vedrørende tekniske,  

 adfærdsmæssige og markedsmæssige forhold og lignende.
 Stk. 3.  Tilskuddet kan ikke gives til en leverandør til  

 udbredelse m.v. af dennes produkter.
§ 11.  Tilskud efter bestemmelserne i § 8, § 9, stk.  

 1, nr. 2-4, og § 10 kan gives til dækning af indtil 100% af de  

 tilskudsberettigede udgifter til forberedelse, etablering og drift af  

 aktiviteterne, herunder udgifter til løn, materialer, konsulentydelser,  

 lokaler m.v.
Tilskuddet kan ikke gives til dækning af finansieringsudgifter.
Stk. 2.  Tilskud til anskaffelse af energieffektive  

 produkter, jf. § 9, stk. 1, nr. 1, fastsættes således, at tilskuddet udgør op  

 til 100% af forskellen mellem prisen for pågældende produkt og  

 gennemsnitsprisen for produkttypen.
Tilskud til ledsagende  

 installationsarbejder kan udgøre op til 75% af de rimelige gennemsnitlige  

 installationsudgifter.
Behandling af sager om tilskud efter  

 kapitel 2 og 3 § 12.  Ansøgning om tilskud efter bestemmelserne i §§  

 4, 8, 9 og 10 indgives til Energistyrelsen.
Ansøgningen skal udfærdiges på  

 særlige skemaer efter Energistyrelsens nærmere bestemmelse.
Ansøgninger skal  

 indeholde budget for projektet samt oplysning om, hvorvidt projektets  

 gennemførelse, omfang eller tidsplan er afhængig af tilskuddet.
 Stk. 2.  Energistyrelsen kan udbyde et  

 tilskudsberettiget projekt.
§ 13.  På grundlag af ansøgningen kan Energistyrelsen  

 meddele tilsagn om tilskud.
Tilsagnsbeløb kan ikke forhøjes.
 Stk. 2.  Tilsagn om tilskud til forsknings- og  

 udviklingsaktiviteter til en modtager, som ligger over tærskelen for små  

 eller mellemstore virksomheder, jf. § 6, er betinget af, at modtageren ved  

 budgetter og regnskaber m.v. godtgør, at tilskuddet vil tilskynde til  

 gennemførelsen af aktiviteter, som ellers ikke ville være gennemført, eller  

 som ellers ville blive gennemført i mindre omfang eller inden for en længere  

 tidsfrist.
Stk. 3 .  I tilsagn om tilskud til projekter af længere  

 varighed kan der gives tilsagn om periodisk udbetaling af dele af tilskuddet,  

 efter at tilsvarende delprojekter er gennemført.
Tilsagn om periodisk  

 udbetaling er betinget af, at modtageren ansøger herom, og at ansøgningen  

 indeholder tilstrækkelige oplysninger om indholdet og gennemførelsen af de  

 enkelte delprojekter.
 § 14.  Tilsagnsmodtageren indsender ansøgning om  

 udbetaling af tilskud til Energistyrelsen efter afslutningen af aktiviteten.  

 Ansøgningen skal udfærdiges på et særligt skema, som fremsendes til ansøgeren  

 sammen med meddelelsen om tilsagn.
Stk. 2.  Ansøgningen skal efter Energistyrelsens nærmere  

 bestemmelse vedlægges dokumentation for, at betingelserne for udbetaling af  

 tilskud er opfyldt.
Ansøgningen skal tillige vedlægges regnskab for de  

 afholdte aktiviteter, udarbejdet i overensstemmelse med de bestemmelser, som  

 Energistyrelsen fastsætter om regnskabets udformning og om revision af  

 regnskabet.
 Stk. 3.  Tilskuddet kan kun udbetales, hvis arbejdet er  

 afsluttet inden for den i tilsagnet fastsatte frist og godkendt af  

 Energistyrelsen, og ansøgningen om udbetaling er indsendt senest 6 måneder  

 efter den nævnte frist.
 Stk. 4.  Udbetaling af tilskud er endvidere betinget af,  

 at aktiviteten ikke er påbegyndt, før der er givet tilsagn om tilskud.  

 Aktiviteten anses for påbegyndt, hvis der er udført arbejder eller gennemført  

 indkøb eller indgået bindende aftale om arbejder eller leverancer vedrørende  

 det tilskudsberettigede formål.
 Stk. 5.  Udbetaling af tilskud til forsknings- og  

 udviklingsaktiviteter til en modtager, som ligger over tærskelen for små  

 eller mellemstore virksomheder, jf. § 6, er betinget af, at modtageren  

 godtgør, at tilskuddet har haft en tilskyndelsesvirkning som nævnt i § 13,  

 stk. 2. Modtageren skal vedlægge budget og regnskab for sine forsknings- og  

 udviklingsaktiviteter efter Energistyrelsens nærmere bestemmelse.
Stk. 6.  Energistyrelsen udbetaler tilskuddet til  

 modtagerens konto i et pengeinstitut.
Efter tilsagnsmodtagerens begæring kan  

 Energistyrelsen overføre et meddelt tilsagn om tilskud til et penge- eller  

 realkreditinstitut, som giver lån til finansiering af aktiviteten.
Standardtilskud til individuel anskaffelse  

 af produkter § 15.  Energistyrelsen kan give tilskud til individuel  

 anskaffelse af nye energieffektive produkter til anvendelse i boliger og  

 offentlige institutioner.
Tilskuddet kan udgøre op til 100% af forskellen  

 mellem prisen for pågældende produkt og gennemsnitsprisen for produkttypen.
Stk. 2.  I forbindelse med anskaffelser som nævnt i stk.  

 1 kan der gives tilskud til installationsarbejder, som er nødvendige af  

 hensyn til anvendelsen af det energieffektive produkt.
Tilskuddet kan udgøre  

 op til 75% af de skønnede nødvendige installationsudgifter.
 Stk. 3.  Tilskud efter stk. 1 og 2 gives under en  

 tidsbegrænset tilskudskampagne efter Energistyrelsens nærmere bestemmelse.  

 Energistyrelsen fastsætter årlige udbetalingsrammer for tilskudsgivningen  

 samt ledsagende information m.v. i de enkelte kampagner.
Stk. 4.  Energistyrelsen fastsætter tilskuddet som  

 standardtilskud for pågældende tilskudskampagne.
Energistyrelsen offentliggør  

 oplysninger om tilskudsstørrelser, frister for tilskud samt oplysning om,  

 hvorledes tilskud udbetales.
 Stk. 5.  Energistyrelsen kan fastsætte vilkår for  

 udbetalingen af tilskuddet, herunder at køberen efter styrelsens nærmere  

 bestemmelse afleverer et brugt eksemplar af produktet i forbindelse med  

 anskaffelsen.
 § 16.  Energistyrelsen udpeger en koordinator til at  

 gennemføre tilskudskampagner med ledsagende informationsaktiviteter,  

 herunder:
 Stk. 2.  Energistyrelsen kan dog, hvis forholdene taler  

 for det, selv udføre pågældende opgaver.
§ 17.  Ved leveringen af produktet underskriver  

 forhandleren og køberen en særlig kvittering, som forhandleren rekvirerer fra  

 koordinatoren.
Ved kvitteringen erklærer forhandleren, at der er anskaffet et  

 tilskudsberettiget produkt, og at eventuelle vilkår, jf. § 15, stk. 5, er  

 opfyldt.
Køberen erklærer ved kvitteringen, at anskaffelsen sker til brug i  

 en bolig eller en offentlig institution.
Forhandleren sender den underskrevne  

 kvittering til koordinatoren sammen med en kopi af fakturaen for købet.
Stk. 2.  Når der gives tilskud til ledsagende  

 installationsarbejder, udleverer forhandleren tillige en kvittering for  

 arbejdets udførelse.
Køberen og installatøren underskriver kvitteringen efter  

 udførelsen.
Køberen sender den underskrevne kvittering til koordinatoren  

 sammen med kopi af fakturaen for arbejdet.
 Stk. 3.  Køberen skal på kvitteringen oplyse sin konto i  

 et pengeinstitut med henblik på udbetalingen af tilskuddet.
 Stk. 4.  Energistyrelsen godkender udbetalingen af  

 tilskuddet efter indstilling fra koordinatoren.
Stk. 5.  Energistyrelsen udbetaler tilskuddet til  

 køberens konto i et pengeinstitut.
Hvis køberen anmoder herom, kan tilskuddet  

 overføres til et penge- eller realkreditinstitut eller anden virksomhed, som  

 giver lån til finansiering af anskaffelsen.
§ 18.  Tilskud er betinget af, at aftalen om købet er  

 indgået i kampagneperioden, og at kvitteringen er underskrevet samtidig med  

 leveringen af produktet eller udførelsen af arbejdet.
Fakturaen skal angive  

 dato og andre oplysninger til dokumentation af forholdet.
Energistyrelsen kan  

 fastsætte nærmere retningslinier for faktureringen.
Stk. 2.  Tilskud til installationsarbejde er betinget  

 af, at arbejdet ikke er påbegyndt før anskaffelsen af produktet, og at  

 arbejdet afsluttes inden for en af Energistyrelsen fastsat frist.
Et  

 installationsarbejde anses for påbegyndt ved den fysiske iværksættelse i  

 bygningen.
 Stk. 3.  Ved tilskud til de installationsarbejder, som  

 er omfattet af § 15, stk. 2, finder bestemmelserne i § 9, stk. 3-5,  

 tilsvarende anvendelse.
§ 19.  Opgaven som koordinator udbydes til  

 forsyningsvirksomheder, organisationer og andre relevante parter efter  

 gældende regler om udbud af offentlige tjenesteydelser.
Det økonomisk mest  

 fordelagtige tilbud antages.
Stk. 2.  Koordinatorens opgaver fastlægges ved aftale  

 med Energistyrelsen.
Aftalen skal bl.a. indeholde Stk. 3.  Hvis Energistyrelsen finder, at en  

 udbetalingsramme ikke udnyttes i rimeligt omfang, kan styrelsen overføre  

 midlerne til rammen i samme år for et andet tilskudsberettiget område.
 Stk. 4.  Aftalen skal efter Energistyrelsens nærmere  

 bestemmelse indeholde bestemmelser om, hvad der skal foretages, hvis det i  

 stk. 2, nr. 2, nævnte minimum ikke opnås, herunder hvorvidt aftalen ophører  

 eller rammerne reduceres, jf. stk. 3.
Stk. 5.  Koordinatoren skal aflægge regnskab til  

 Energistyrelsen for sine aktiviteter ledsaget af dokumentation efter  

 Energistyrelsens nærmere bestemmelse for, at betingelserne for udbetalingen  

 er opfyldt.
Regnskabet udarbejdes i overensstemmelse med bestemmelser om  

 revision, som udarbejdes af Energistyrelsen.
 Stk. 6.  Koordinatoren skal efter anmodning meddele  

 Energistyrelsen alle sådanne oplysninger, som er nødvendige for styrelsens  

 tilsyn med udførelsen af opgaverne.
Forskellige bestemmelser, ikrafttræden § 20.  Energistyrelsen kan træffe afgørelse om, at  

 tilsagn om tilskud bortfalder, hvis ansøgeren har afgivet urigtige eller  

 vildledende oplysninger eller fortiet oplysninger af betydning for  

 ansøgningen, eller hvis betingelserne for at give tilsagn eller udbetale  

 tilskud ikke længere er til stede.
Hvis tilskuddet er udbetalt, kan det  

 kræves tilbagebetalt.
 Stk. 2.  Når koordinatoren under varetagelsen af sine  

 opgaver bliver opmærksom på forhold som omhandlet i stk. 1, skal  

 koordinatoren forelægge sagen til afgørelse for Energistyrelsen.
 § 21.  Energistyrelsens afgørelser efter denne  

 bekendtgørelse kan ikke indbringes for anden administrativ myndighed, jf. dog  

 stk. 3.
 Stk. 2.  Koordinatorens afgørelser om udbetaling af  

 tilskud kan indbringes for Energistyrelsen.
 Stk. 3.  Afgørelser om udbud kan påklages efter de  

 bestemmelser, der gælder om klager over udbud af offentlige arbejder og  

 ydelser.
§ 22.  Den, der giver urigtige eller vildledende  

 oplysninger i forbindelse med ansøgningen om tilskud eller om udbetaling af  

 tilskuddet eller undlader at give oplysninger til brug for kontrollen med  

 overholdelsen af vilkår i forbindelse med tilsagn om og udbetaling af  

 tilskud, straffes ifølge § 7, stk. 1, i lov om statstilskud til  

 produktrettede energibesparelser med bøde eller hæfte, med mindre højere  

 straf er forskyldt efter anden lovgivning.
Der kan ifølge lovens § 7, stk. 3,  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 23.  Bekendtgørelsen træder i kraft den 15. juni  

 1998.
