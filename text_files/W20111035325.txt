 Erstatningsansvarslovens § 14  forsørgertabserstatning til børn, nævnets j.nr. 11-520-20938 m.fl.:
En mand blev dømt for at have dræbt sin ægtefælle og sine 2 børn.
Det ene barn blev dræbt umiddelbart efter drabet på moderen, mens det andet barn blev dræbt nogle timer senere.
Moderens forældre søgte som arveberettigede efter de 2 børn bl.a. forsørgertabserstatning.
Nævnet meddelte afslag på ansøgningen.
Nævnet fandt ikke grundlag for at tilkende forsørgertabserstatning, idet de 2 dræbte børn, der døde samme dag, hvor deres mor blev dræbt, herefter ikke havde noget forsørgelsesbehov.
