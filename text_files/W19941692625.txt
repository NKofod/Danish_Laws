 Sag nr. 61: Copy-Dan's forvaltningssektor Kabel-TV og UBOD mod KTAS,  

 Jydsk Telefon A/S, Fyns Telefon A/S og Tele Sønderjylland A/S.
Sagen vedrørte fastsættelsen af vederlag for kabelspredning af radio-  

 og fjernsynsudsendelser i medfør af ophavsretslovens § 22a og fotograflovens  

 § 11a.
Nævnet fastsatte følgende vederlag for teleselskaberne indenfor hver  

 deres koncessionsområde: Årligt pr.
 husstand fra 1. januar 1993: For til og med 3 fjernsynskanaler og  

 samtlige lydradioer ialt 52 kr., for hver fjernsynskanal ud over 3 til og med  

 6 11,50 kr. pr.
 kanal, for hver fjernsynskanal ud over 6 til og med 12 5 kr. pr.
kanal og for hver fjernsynskanal derudover 2 kr. pr. kanal.
Om natten  

 fastsattes vederlaget til en tredjedel af taksterne.
 Fastsættelsen af taksterne skulle være gældende indtil udløbet af juni  

 1996.
Den 14. december 1994 korrigerede nævnet den afsagte kendelse, således  

 at den særlige nattakst udgik.
Samtidig fastsattes vederlaget for 1993 for  

 hver kanal ud over 6 til og med 12 til 5,75 kr. og for hver kanal ud over 12  

 til 3,50 kr.
 i sag nr. 61:
Copy-Dans-forvaltningssektor Kabel-TV og UBOD mod KTAS, Jydsk Telefon A/S, Fyns Telefon A/S og Tele-Sønderjylland A/S blev af nævnet angående vederlag for benyttelse af litterære og  

 kunstneriske værker samt fotografier (Tvangslicensnævnet) den 27. oktober  

 1994 afsagt sålydende  kendelse:
 Sagens parter er på den ene side:
Copy-Dan's forvaltningssektor »Kabel-TV« (Copy-Dan) sammen med  

 Foreningen af Radiofonier vedrørende kabeldistribution i Danmark (UBOD)  

 (disse organisationer herefter benævnt rettighedshaverne) På den anden side:
KTAS Jydske Telefon A/S Fyns Telefon A/S Tele Sønderjylland A/S (herefter benævnt teleselskaberne) Disse teleselskaber optræder som ejere af kabelanlæg, der forsyner private  

 husholdninger med radio- og tv-programmer.
 Endvidere optræder teleselskaberne i egenskab af transportører af  

 udenlandske radio- og fjernsynsprogrammer gennem det såkaldte hybridnet, der  

 stadig er under opbygning.
Ved siden af de af teleselskaberne drevne kabelanlæg modtager en stor del  

 af landets befolkning tv-udsendelser gennem fællesantenneanlæg, ejede af  

 antenneforeninger, af udlejningsejendomme eller - i nogle få tilfælde - af  

 kommuner.
Foreninger af denne art er typisk organiseret som sammenslutninger  

 af beboere i etageejendomme eller parcelhusområder.
Hvis anlægget ikke er  

 tilsluttet hybridnettet, kan kun de kanaler, der kan modtages på antennen,  

 distribueres i anlægget, og distribution af udenlandsk tv kan i så fald kun  

 ske i begrænset omfang.
De pågældende foreninger m.v. er ikke parter i eller  

 repræsenterede under den foreliggende nævnssag.
Da parterne ikke efter de ved lovene nr. 274 og 275 af 6. juni 1985 - med  

 baggrund i Bernerkonventionens art. 11 bis (2) - gennemførte bestemmelser i  

 ophavsretslovens §§ 22a og 54, stk. 2, samt fotografilovens § 11a kunne opnå  

 enighed om den nærmere udformning af rettighedshavernes vederlagskrav, blev  

 tvisten indbragt for nævnet, som afsagde kendelse den 27. juni 1986 i sag nr.  

 16. Nævnet, der fandt, at vederlaget måtte fastsættes således, at det blev  

 rimeligt såvel i forhold til rettighedshaverne som i forhold til forbrugerne,  

 fremhævede, at betydningen af de foreliggende oplysninger om vederlagene i  

 andre europæiske lande - Østrig, Belgien og Holland - svækkedes derved, at  

 der ved indførelsen af ordningen i Østrig var taget særligt hensyn til dens  

 virkninger for den østrigske handelsbalance og til, om udenlandske  

 udsendelser kom fra lande, der ydede beskyttelse mod distribution af  

 østrigske udsendelser, og ved, at Belgien og Holland ikke som Danmark  

 beskyttede også de udøvende kunstnere såvel som radiofonierne.
En i Norge  

 truffet ordning omfattede kun to svenske tv-programmer og svenske  

 radioprogrammer, som på den anden side af sproglige grunde var af særlig  

 interesse for nordmændene.
Navnlig under hensyn til de erfaringer, som måske  

 kunne indvindes gennem udviklingen af hybridnettet og de følgende års  

 udvikling i Europa, begrænsedes vederlagsfastsættelsen til tiden indtil 1.  

 juli 1988.
 Det årlige vederlag fastsattes efter en degressiv skala til 45 kr. pr.  

 husstand for til og med 3 fjernsynskanaler (og samtlige lydradiokanaler), for  

 hver følgende kanal 10 kr. pr kanal indtil 6 kanaler, for hver kanal ud over  

 6 indtil 12 5 kr. pr. kanal og for hver kanal ud over 12 3 kr. pr. kanal.
Under denne sag har rettighedshaverne påstået teleselskaberne som ejere af  

 kabelanlæg i Danmark med virkning fra den 1. januar 1993 pålagt at betale som  

 vederlag til Copy-Dan for til og med 3 fjernsynskanaler og samtlige  

 lydradioer et grundbeløb på 52 kr. pr. husstand, for hver fjernsynskanal ud  

 over 3 til og med 6 11,50 kr. pr. kanal og for kanal ud over 6 6 kr. pr.  

 kanal.
Differencen i forhold til a conto-opkrævning forrentes med 5% over  

 Nationalbankens diskonto.
Subsidiært påstås tarifferne fra 1. januar 1993 reguleret med  

 nettoprisindekset.
Mere subsidiært påstås tarifferne forhøjet efter  

 licensnævnets skøn.
Teleselskaberne påstår for 1993 og 1994 et vederlag på 52 kr. for til og  

 med 3 fjernsynskanaler (og samtlige lydradiokanaler), for hver fjernsynsknal  

 ud over 3 til og med 6 11,50 kr., for hver kanal ud over 6 til og med 12 for  

 1993 5,75 kr. og for 1994 4 kr. samt for hver fjernsynskanal ud over 12 for  

 1993 3,50 kr. og for 1994 o,50 kr., idet den samlede betaling pr. husstand  

 for 1994 ikke kan overstige 120 kr., subsidiært påstås vederlaget for 1994  

 sat til 3 kr. for fjernsynskanaler ud over 12 til og med 14 og for hver  

 fjernsynskanal ud over 14 til 0,50 kr.
Den samlede betaling pr. år pr.  

 husstand kan efter den subsidiære påstand ikke overstige 135 kr.
 Teleselskaberne har til bestyrkelse af deres påstande om nedsættelse  

 navnlig henvist til et komsumptionsprincip, der skulle være gældende for  

 vederlagsfastsættelser, til EØF-Domstolens afgørelse af 13. juli 1989 i  

 sagerne 110/88, 241/88 og 242/88, til Kulturministeriets nægtelse af 29.  

 november 1993 af godkendelse af en del af de af KODA foreslåede tariffer samt  

 til forarbejderne til loven om indførelse af ordningen efter ophavsretslovens  

 § 22a.
 Herom skal nævnet udtale:
 Nævnet har i sine kendelser stedse fastholdt, at ikke forbruget forstået  

 som den faktiske modtagelse af udsendelser, men derimod adgangen til  

 modtagelse - med visse nærmere bestemte undtagelser - skulle være afgørende  

 for vederlagskravene.
Uanset om Copy-Dan kan siges at indtage en dominerende stilling »på  

 en væsentlig del af fællesmarkedet«, jf.
EØF-traktatens art. 86, finder  

 nævnet ikke, at de i disse lande aftalte eller fastsatte vederlag til  

 rettighedshaverne kan sammenlignes med de danske vederlag med den konsekvens,  

 at disse kan anses for urimelige.
Herved tager nævnet navnlig hensyn til de  

 meget varierende rettighedsstrukturer i de europæiske lande.
Der henvises  

 herved til bemærkningerne ovenfor i kendelsen om forholdene i Østrig, Holland  

 og Belgien, hvortil føjes, at vederlagene f.eks. i Tyskland er fastsat på en  

 helt anden måde end i Danmark, nemlig i forhold til kabeltjenestens indtægt.  

 Nævnet finder det betænkeligt på det foreliggende grundlag at foretage en  

 generel nedsættelse af vederlaget.
Nævnet har heller ikke tilstrækkelige  

 oplysninger til at vurdere Kulturministeriets reaktioner på KODAs forslag.
Parternes principale påstande er overensstemmende for så vidt angår de to  

 første trin på skalaen, og disse, der ikke findes urimelige, vil herefter  

 være at lægge til grund.
De følgende trin angiver, som det er blevet gjort  

 gældende, typisk ikke forøget forbrug, men større mulighed for et  

 differentieret valg mellem mulighederne.
Herefter, og idet en degressiv skala  

 ikke i sig selv behøver at medføre misforhold mellem de ydelser, der tilgår  

 enkelte rettighedshavere, finder nævnet det rimeligt at fastsætte følgende  

 skala:
 For til og med 3 fjernsynskanaler og samtlige lydradioer en grundtakst på  

 52 kr. pr. husstand.
 For hver fjernsynskanal ud over 3 til og med 6 11,50 kr. pr. kanal og for  

 hver kanal ud over 6 til og med 12 5 kr. pr. kanal samt for hver kanal ud  

 over 12 2 kr. pr. kanal.
Nævnet finder det rimeligt i kendelsen at fastslå, at vederlaget for  

 udsendelser i tiden kl. 1-5, søn- og helligdage dog kl. 1-7, fastsættes til  

 en tredjedel af de ovenfor nævnte takster.(* 1) Taksterne bør kun have gyldighed til sommeren 1996.  Thi bestemmes:
 Kjøbenhavns Telefon Aktieselskab, Fyns kommunale Telefonselskab, Jydske  

 Telefon Aktieselskab og Tele Sønderjylland Aktieselskab skal som ejere af  

 kabelanlæg inden for hver sit koncessionsområde til Copy-Dans  

 forvaltningssektor »kabel-TV« betale vederlag efter nedenstående  

 takstskala for den i ophavsretslovens §§ 22a og 54, stk. 2, samt  

 fotografilovens § 11a nævnte fordeling af radio- og fjernsynsudsendelser.
 Der betales pr. husstand, som er tilsluttet vedkommende anlæg, årligt:
For til og med 3 fjernsynskanaler (og samtlige lydradiokanaler) i alt 52 kr.
For hver fjernsynskanal ud over 3 til og med et samlet antal af 6 11,50 kr. pr. kanal For hver fjernsynskanal ud over 6 til og med et samlet antal af 12 5 kr. pr. kanal For hver fjernsynskanal derudover 2 kr. pr. kanal For tiden mellem kl. 1 og kl. 5, på søn- og helligdage kl. 1-7, betales  

 dog kun vederlag svarende til en tredjedel af ovennævnte takster.(* 2) Alle beløb er exklusive moms.
 Vederlaget skal kunne kræves fra den 1. januar 1993. Differencen i forhold  

 til a conto opkrævede beløb forrentes med 5% over Nationalbankens til enhver  

 tid gældende diskonto.
 Fastsættelsen er, medmindre andet aftales af parterne, gældende indtil  

 udløbet af juni 1996.
Mogens Munch Asger Thylstrup Lise Dybdahl Østerborg (* 1) Den 14. december 1994 korrigerede nævnet den afsagte kendelse,  

 således at afsnittet udgik og erstattedes af følgende afsnit:
»For 1993 udgør vederlaget dog for hver kanal ud over 6 til og med 12  

 5,75 kr. og for hver kanal ud over 12 3,50 kr.« (* 2) Den 14. december 1994 korrigerede nævnet den afsagte kendelse,  

 således at afsnittet udgik og erstattedes af følgende afsnit:
