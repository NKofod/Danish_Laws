Betænkning afgivet af  

 Uddannelsesudvalget den 27. april 2000 Betænkning over Forslag til lov om folkehøjskoler,  

 efterskoler, husholdningsskoler og håndarbejdsskoler (frie kostskoler) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Nogle af udvalgets spørgsmål til  

 undervisningsministeren og dennes svar herpå er optrykt som bilag til  

 betænkningen efter ønske fra Centrum-Demokraternes medlem af  

 udvalget.
 Endvidere har udvalget modtaget skriftlige og/eller mundtlige henvendelser  

 fra:
De Samvirkende Invalideorganisationer, Folkehøjskolernes Forening i Danmark, Foreningen af Frie Ungdoms- og Efterskoler, Foreningen Registrerede Revisorer og Ældremobiliseringen.
 Der er af undervisningsministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af undervisningsministeren stillede  

 ændringsforslag.
Et flertal inden for flertallet (Venstres, Det  

 Konservative Folkepartis, Dansk Folkepartis og Kristeligt Folkepartis  

 medlemmer af udvalget) bemærker, at det foreliggende lovforslag om  

 folkehøjskoler, efterskoler og husholdnings- og  

 håndarbejdsskoler har været lang tid undervejs.
For flertallet  

 repræsenterer de frie skoler en meget vigtig del af det danske  

 uddannelsessystem og spiller en rolle i udviklingen af vores demokrati.
Det  

 fælles grundlag, som er det bærende ved de forskellige  

 skoleformer, er kostskoleformen.
De frie skoler er i den grad bærende  

 af værdier, kultur og uddannelsesarv af hele vores folkeoplysning.  

 Derfor er det godt, at de enkelte skoler nu skal beskrive deres  

 værdigrundlag, så det bliver synligt for alle, hvad den enkelte  

 skole står for.
 I disse år, hvor velfærdssamfundet er under  

 forandring, er der brug for en stærk folkelig oplysningstradition, der  

 kan være med til at opbygge nye fællesskaber mellem den enkelte  

 og samfundet, lokalområderne og ikke mindst erhvervslivet.
Den lavere elevbetaling, der blev vedtaget med finansloven  

 for 1999, bliver nu gjort permanent for folkehøjskoler og  

 husholdnings- og håndarbejdsskolerne.
Det kan give grundlag for flere  

 elever på skolerne, hvilket vil være til stor gavn for disse  

 skoler.
Efterskolerne har stor søgning af elever,  

 også selv om der er færre unge pr. årgang.
Det er en god  

 skoleform for de unge, da efterskolerne kan tilbyde noget, folkeskolen ikke  

 kan.
Derfor er den stramning, der sker omkring økonomien for  

 efterskolerne, bekymrende.
 For flertallet er det vigtigt, at alle skoleformer, som  

 dette lovforslag omhandler, har rimelige økonomiske vilkår at  

 arbejde under.
 Et mindretal inden for flertallet (Dansk  

 Folkepartis medlem af udvalget) er tillige af den opfattelse, at man har  

 udvist en passende agtelse over for skolerne, idet man med lovforslaget har  

 forsøgt i meget stor udstrækning at følge  

 Højskoleudvalgets forslag på en sådan måde, at  

 folkehøjskolerne, efterskolerne, husholdningsskolerne og  

 håndarbejdsskolerne får nogle vilkår, som gør det  

 muligt for dem at fortsætte deres folkelige oplysningsarbejde i  

 årene fremover.
Dog finder DF det mærkeligt, at ministeren egentlig  

 med lovforslaget på den ene side anerkender afstanden mellem staten og  

 de frie kostskoler, når man så på den anden side ud af  

 lovens § 9 kan konstatere, at, for så vidt angår forstandere,  

 viceforstandere og lærere, skal løn- og  

 ansættelsesvilkår følge de af finansministeren aftalte  

 eller fastsatte bestemmelser, herunder pensionsforhold.
Dette hænger  

 efter DF s opfattelse ikke sammen med intentionen om afstand mellem staten og  

 de frie kostskoler.
 Med denne lovparagraf kan staten gennemføre  

 vilkår, der uden hensyn til højskolernes særlige forhold  

 helt ned i detaljen skal ligne de statslige overenskomster.
 DF har meget svært ved at forstå statens  

 interesse i at blande sig på dette punkt.
Et andet mindretal inden for flertallet  

 (Centrum-Demokraternes medlem af udvalget) bemærker, at det for CD har  

 været vigtigt at sikre, at højskolerne ved denne lovrevision  

 får mulighed for at tilrettelægge kurserne således, at  

 udlændinge og etniske minoriteter kan følge et almindeligt  

 højskoleophold.
CD mener, at netop integrationen af medborgere med en  

 anden etnisk oprindelse er en oplagt opgave for højskolerne i  

 sammenhæng med den internationale dimension.
Ser man på  

 demokratiudviklingen i de baltiske og de mellemeuropæiske lande,  

 så har vi i Danmark rige erfaringer, som højskolerne helt oplagt  

 kan være med til at dele ud af.
Under forhandlingen den 16. januar 1998  

 om den daværende undervisningsministers redegørelse om  

 folkehøjskolernes fremtid, jf.
R 7, folketingsåret 1997-98, 1.  

 samling, var det derfor ét af de områder, som CD foreslog, at et  

 kommende højskoleudvalg burde undersøge med henblik på  

 eventuelle barrierer.
Det foreliggende lovforslag vedrører primært  

 ændringer for folkehøjskolerne og har baggrund i den  

 betænkning, som Højskoleudvalget har udarbejdet i  

 forlængelse af redegørelsesdebatten i Folketinget.  

 Højskoleudvalget anbefaler bl.a. at op til halvdelen af  

 undervisningstiden i gennemsnit kan anvendes til undervisning på  

 særlige hold for udlændinge.
Den anbefaling har  

 undervisningsministeren ikke fulgt.
I CD er vi enig i, at  

 Højskoleudvalgets forslag er vidtgående og i yderste konsekvens  

 kan tænkes at ændre folkehøjskolernes karakter fra at  

 være speciel dansk til at være en international højskole.  

 Vi er dog meget tilfredse med, at undervisningsministeren i sit svar på  

 udvalgets spørgsmål 6 (optrykt i bilaget) har tilkendegivet, at  

 hun er indstillet på at gøre reglerne mere fleksible,  

 således at ca. 1/3 af undervisningstiden kan anvendes på  

 særlige hold for udlændinge, hvilket er en fordobling i forhold  

 til gældende praksis.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de af undervisningsministeren og det af mindretallet  

 stillede eller tiltrådte ændringsforslag.
 En del af mindretallet (Socialistisk Folkepartis medlem af  

 udvalget) finder det rigtigt ved denne lovrevision at få fjernet den  

 bestemmelse, der er en slags omvendt bevisbyrde, og som kom ind i forbindelse  

 med den såkaldte Tvindsærlov.
Efter SF s opfattelse er folkehøjskolerne,  

 efterskolerne, husholdningsskolerne og håndarbejdsskolerne vigtige  

 elementer i det danske uddannelsessystem.
På den ene side er de en del  

 af uddannelsessystemet.
På den anden side er der tale om en fri  

 skoleform, der ikke kan sammenlignes med nogen anden dansk institution.
De er  

 særegne på grund af kostskoleformen, hvor almen og faglig  

 oplysning sammen med et intensivt samvær udgør et unikt  

 læringsmiljø. Skoleformerne har et fælles historisk  

 udspring i folkehøjskolen fra midten af 1800-tallet, og de knyttes  

 sammen af kostskoleformen som det fælles bærende princip.
Det foreliggende lovforslag vedrører primært  

 ændringer for folkehøjskolerne og har baggrund i den  

 betænkning, som Højskoleudvalget har udarbejdet.  

 Folkehøjskolerne har de senere år oplevet en nedgang i  

 elevtallet, som hovedsagelig skyldes de små ungdomsårgange og de  

 unges bedre muligheder for at komme i uddannelse og i arbejde.
Det har  

 medført færre elever, som har fået finansieret deres  

 ophold ved hjælp af dagpenge, sociale ydelser m.v.
Til gengæld er  

 der flere selvbetalere end nogen sinde, hvilket viser, at  

 folkehøjskolerne er mere levende end nogen sinde, da et  

 højskoleophold er ganske omkostningsfyldt.
Efterskolerne har derimod fået flere elever, selv om  

 der er blevet færre i ungdomsårgangene.
Den stigende  

 søgning til efterskolerne viser, at denne skoleform har et tilbud, som  

 folkeskolen ikke kan imødekomme.
Den øgede søgning til  

 efterskolerne er også bemærkelsesværdig, da prisen på  

 et efterskoleophold er steget ganske meget de senere år, så  

 meget, at det må siges, at det kritiske niveau, hvor det kan  

 gøres meget svært for lavindkomstgrupper at finansiere et  

 efterskoleophold, nu er ved at være nået.
 For SF er det vigtigt, at folkehøjskoler,  

 efterskoler, husholdningsskoler og håndarbejdsskoler har rimelige  

 økonomiske vilkår at arbejde under, ikke fordi de, der  

 tilhører disse skoleformer, skal overleve for enhver pris, men fordi  

 der er brug for dem, hvilket den fortsatte søgning er et levende bevis  

 på.
Ændringsforslag Af	undervisningsministeren, tiltrådt af  

udvalget:
Til § 7 1) Stk. 2 udgår og i stedet indsættes:
» 3)	Advokater, revisorer eller lignende rådgivere for personer,  

 jf. nr. 1, eller for fonde, selskaber, foreninger eller andre virksomheder,  

 jf. nr. 2, der udlejer ejendomme m.m. til skolen, eller som kontrollerer  

 udlejer af ejendomme m.m. til skolen.
 4)	Ansatte i ledende stillinger hos personer, jf. nr. 1, eller i fonde,  

 selskaber, foreninger eller andre virksomheder, jf. nr. 2, der udlejer  

 ejendomme m.m. til skolen, eller som kontrollerer udlejer af ejendomme m.m.  

 til skolen.
 5)	Medlemmer af bestyrelsen ved en skole inden for samme  

 skoleform.
Stk. 3. Er lejeforholdet af uvæsentligt omfang,  

 finder stk. 2, nr. 1-4, ikke anvendelse.
Undervisningsministeren  

 fastsætter nærmere regler herom.« Stk. 3-5 bliver herefter stk. 4-6.
 2) Stk. 4, der bliver stk. 5, affattes  

 således:
» Til § 17 3) I stk. 2 indsættes efter »kursusvirksomhed« ordene: »og en undervisningsplan for  

 det enkelte kursus.
Bestyrelsen kan bemyndige forstanderen til at godkende  

 undervisningsplanen«.
 4) Stk. 3 udgår.
 Stk. 4 og 5 bliver herefter stk. 3 og 4.
Til § 21 5) I stk. 3, 1. pkt., ændres »antallet af årselever og  

 lærernes fordeling på skalatrin  

 (lærerlønfaktoren)«  

  til: »skolens årselevtal og  

 lærerlønfaktor«.
Til § 39 6) Stk. 3 affattes således:
» 7) I stk. 4 indsættes efter »§ 7, stk. 2«: » og 3«.
 Af	et mindretal (SF), tiltrådt af et  

mindretal (EL):
Til § 47 8) I stk. 1, 1. pkt., ændres »der efter ministerens skøn ikke  

 er tilstrækkelig sikkerhed for, at skolen« til: »skolen ikke«.
 Af	undervisningsministeren, tiltrådt af  

udvalget:
Til § 54 9) Efter stk. 5 indsættes som nyt stykke:
» Bemærkninger Til nr. 1, 2, 6 og 7 I bemærkningerne til § 7 og § 39 i lovforslaget er  

 det anført, at bestemmelserne om henholdsvis bestyrelsens habilitet og  

 regnskab og revision er i overensstemmelse med de hidtil gældende § 12  

 og § 31 i lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 709 af 9. september  

 1999.
 Ændringsforslagene skal ses som en konsekvens af  

 Folketingets behandling og vedtagelse af L 204, forslag til lov om  

 ændring af forskellige love om selvejende institutioner, der  

 træder i kraft den 1. juli 2000, og som ændrer bestemmelserne om  

 habilitet og regnskab og revision i den hidtil gældende lov om  

 folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 709 af 9. september  

 1999. De tilsvarende bestemmelser i dette lovforslag foreslås derfor  

 tilsvarende ændret.
Til nr. 3 og 4 Ændringsforslagene betyder, at det som udgangspunkt  

 er bestyrelsens ansvar at godkende en undervisningsplan for det enkelte  

 kursus, men bestyrelsen kan beslutte, at denne kompetence skal overgå  

 til forstanderen.
Beslutningen skal i så fald fremgå af  

 bestyrelsens protokol.
Til nr. 5 På grund af ændrede lønsystemer for  

 lærere på efterskoler og husholdnings- og håndarbejdsskoler  

 foreslås en mindre ændring af den foreslåede bestemmelse i  

 § 21, stk. 3, i forhold til gældende lovs § 24, stk. 5. Ændringen medfører, at  

 taxametertilskuddet fremover skal fordeles ud fra skolernes  

 lærerlønfaktor (og årselevtal) i stedet for lærernes  

 fordeling på skalatrin.
Til nr. 8 Efter ændringsforslaget udgår ministerens  

 skønsmæssige beføjelse til at undlade at yde tilskud til  

 en skole.
Det vil således ikke være tilstrækkeligt, at  

 ministeren skønner, at en skole ikke lever op til lovens krav om  

 uafhængighed m.v., hvilket også svarer til den normale procedure,  

 når institutioner, der modtager offentlige tilskud, kan miste deres  

 tilskud.
Til nr. 9 Ændringsforslagene skal ses som en konsekvens af  

 Folketingets behandling og vedtagelse af L 204, forslag til lov om  

 ændring af forskellige love om selvejende institutioner, der  

 træder i kraft den 1. juli 2000, og som ændrer bestemmelserne om  

 habilitet og regnskab og revision i den hidtil gældende lov om  

 folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 709 af 9. september  

 1999. Det foreslås, at den tilsvarende bestemmelse i dette lovforslag  

 om krav til revisors habilitet tilsvarende tages op til revision i  

 folketingsåret 2003-04 med henblik på en vurdering af behovet for  

 dette krav, herunder med en vurdering af, om kravet kan erstattes af en pligt  

 for revisor til efter særlige retningslinjer at vurdere, om  

 institutionens lejeforhold sker på markedsmæssige vilkår,  

 og særskilt og ubetinget at rapportere til tilsynsmyndighederne  

 m.v.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Tove Bjerre Mortensen (V)  Hanne Severinsen (V)  

  Else Winther Andersen (V)  Karen Rønde (V)  

  Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 undervisningsministeren og dennes svar herpå optrykt efter ønske  

 fra Centrum-Demokraternes medlem af udvalget Spørgsmål 6:
 Ministeren bedes redegøre for, hvilke muligheder  

 der efter lovforslaget er for at tilrettelægge specielle hold for  

 udlændinge.
I Højskoleudvalgets rapport, jf.  

 Uddannelsesudvalget, folketingsåret 1998-99, alm. del - bilag 473, side  

 43, anbefales det, »at op til  

 halvdelen af undervisningstiden i gennemsnit kan anvendes til undervisning  

 på særlige hold for udlændinge«.
Kan ministeren bekræfte, at denne anbefaling ikke er  

 blevet fulgt i ministerens lovforslag? Svar:
Efter gældende regler skal et kursus  

 gennemføres med et flertal af danskere, og undervisningen  

 tilrettelægges for danske elever.
Med danske statsborgere sidestilles  

 sydslesvigere med tilknytning til det danske mindretal, personer med  

 ubegrænset opholdstilladelse, personer, der modtager eller har modtaget  

 integrationsbistand fra Dansk Flygtningehjælp eller  

 familiesammenføres med sådanne personer, samt personer, der  

 efter EU-retten eller efter EØS-traktaten skal sidestilles med danske  

 statsborgere.
 Selv om det er bestemt, at undervisningen skal være  

 tilrettelagt for danskere og elever, der kan sidestilles hermed, har det  

 været almindelig praksis, at skolerne i op til 5 lektioner om ugen har  

 kunnet tilbyde udenlandske elever danskundervisning, der ikke har været  

 tilrettelagt for danske elever.
 Da der med internationaliseringen har vist sig behov for  

 øget undervisning af udenlandske elever på hold, som ikke er  

 tilrettelagt for danske elever, har Højskoleudvalget foreslået,  

 at op til halvdelen af undervisningstiden i gennemsnit kan anvendes til  

 undervisning på særlige hold for udlændinge.
Jeg er indstillet på at gøre reglerne mere  

 fleksible, end de er i dag, så højskolernes virksomhed bedre kan  

 tilgodese de udenlandske elevers interesser og behov, men samtidigt fastholde  

 skolerne som danske.
Det kan ske ved, at det i en bekendtgørelse  

 fastsættes, at mindst 20 lektioner pr. uge skal være tilrettelagt  

 for danske elever.
Med et ugentligt lektionstal på ca. 30 lektioner  

 betyder det, at ca. 1/3 af undervisningstiden kan anvendes på  

 særlige hold for udlændinge, hvilket er en fordobling i forhold  

 til gældende praksis, men ikke så vidtgående som  

 Højskoleudvalgets forslag.
 Spørgsmål 7:
 Ministeren bedes bekræfte, om § 15, stk. 4, skal  

 opfattes på den måde, at det ikke er muligt at oprette  

 særlige hold med udlændinge, men at det kun er muligt i et  

 begrænset antal timer at lave et specielt danskfag for udlændinge  

 på et hold primært bestående af danske elever.
 Svar:
Jeg kan bekræfte, at § 15, stk. 4, i den  

 gældende lov betyder, at et kursus skal gennemføres med et  

 flertal af danske elever.
Som nævnt i svaret på  

 spørgsmål 6 er der i dag en praksis, som betyder, at der  

 på kurset kan være et hold, som i højst 5 timer pr. uge  

 kan modtage undervisning, der ikke er tilrettelagt for danske elever.
 Spørgsmål 8:
 Ministeren bedes oplyse, med hvilken begrundelse man har  

 valgt ikke at følge Højskoleudvalgets anbefaling om  

 undervisning på særlige hold for udlændinge.
 Svar:
Højskoleudvalgets forslag er så  

 vidtgående, at hvis det følges helt, så er der fare for,  

 at folkehøjskolen ændrer karakter fra at være speciel  

 dansk til at være en international højskole.
Det er mit indtryk,  

 at mange udlændinge netop kommer på en dansk folkehøjskole  

 for at opleve en skole, som er anderledes end skoler i deres hjemland.
 Som det fremgår af svaret på  

 spørgsmål 6, så placerer lovforslaget sig midt imellem den  

 bestående praksis og Højskoleudvalgets forslag.
 Spørgsmål 9:
Ministeren er i Aktuelt den 4. januar 2000 citeret for at  

 ville »åbne op for, at højskoler kan tilbyde kurser i dansk  

 sprog og kultur til nye danskere«.  

 Vil ministeren på den baggrund foreslå en ændring af § 15,  

 stk. 4? Svar:
Da jeg udtalte mig til Aktuelt, tænkte jeg  

 især på, at folkehøjskolernes virksomhed også kunne  

 omfatte sprog- og kulturkurser, som ikke var omfattet af denne lovs  

 bestemmelser.
Det kræver ikke ændringer af lovgivningen om de  

 frie kostskoler.
Som det fremgår af mit svar på  

 spørgsmål 6, er mange nye danskere i højskolelovens  

 forstand at sammenligne med danske statsborgere.
Det drejer sig om personer,  

 som har ubegrænset opholdstilladelse.
Der er derfor ikke brug for at  

 ændre ordlyden i § 15, stk. 4, i den gældende lov af hensyn til  

 de mange nye danskere.
Den er derfor med en teknisk justering taget med i  

 lovforslagets § 16, stk. 3.
Jeg har ikke tænkt at foreslå ændringer  

 til § 15, stk. 2, i lovforslaget, hvorefter højskolekurser skal  

 være åbne for alle.
Denne bestemmelse indebærer, at  

 højskolerne ikke kan få statstilskud til særligt  

 tilrettelagte kurser alene for indvandrere.
