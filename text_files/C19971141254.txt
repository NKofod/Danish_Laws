(samfundstjeneste og forstærket indsats  

 mod seksualforbrydelser m.v.) (Til kriminalforsorgens anstalter og  

 arresthusene) Hermed sendes cirkulære om ændring af Justitsministeriet, Direktoratet for  

 Kriminalforsorgens cirkulære af 29. august 1983 om anbringelse af personer,  

 der er idømt frihedsstraf eller forvaring, og om overførsel af indsatte  

 mellem kriminalforsorgens institutioner.
 Folketinget vedtog den 8. april 1997 forslag til lov om ændring af  

 straffeloven, retsplejeloven og lov om udlægning af åndssvageforsorgen og den  

 øvrige særforsorg mv. (samfundstjeneste og forstærket indsats mod  

 seksualforbrydelser mv.).
 Ændringen af cirkulæret er en konsekvens af den nævnte lovændring og  

 indebærer, at der den 1. oktober 1997 iværksættes en ordning, hvorefter  

 seksualkriminelle, der er idømt en tidsbestemt fængselsstraf, vil skulle  

 indlede afsoningen med et kort ophold, normalt 2-4 uger, på en særlig  

 visitations- og observationsafdeling i Anstalten ved Herstedvester med  

 henblik på at afdække et eventuelt behandlingsbehov.
Der henvises i øvrigt til pkt.
III i Justitsministeriet, Direktoratet for  

 Kriminalforsorgens vejledning af september 1997 om forsøgsordning vedrørende  

 en forstærket behandlingsindsats overfor personer, der er dømt for  

 seksualforbrydelser.
