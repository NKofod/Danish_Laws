 Der er mellem Livs- og pensionsforsikringsselskabernes Forening, (LPF),  

 Statsanstalten for Livsforsikring, (SA) samt Pensionsforsikringanstalten A/S,  

 (PFA), opnået enighed om en justering af styktillæg m.v. i  

 beregningsgrundlaget G 82.
 Forsikringstilsynet har tilkendegivet at ville godkende et sådant  

 andragende, idet tilsynet dog forbeholder sig at pålægge det enkelte selskab  

 at anvende et højere omkostningstillæg, hvis en nærmere analyse af det  

 enkelte selskabs omkostningsforhold viser, at dette er påkrævet, for at  

 beregningsgrundlaget G 82 kan anses at være betryggende i henhold til LFV §  

 31.
 Efter aftale med LPF, SA og PFA skal det enkelte selskabs ansvarshavende  

 aktuar i aktuarens beretning for 1984 foretage en omkostningsanalyse med det  

 nævnte formål.
 Det skal af denne omkostningsanalyse klart fremgå, hvorvidt G 82  

 beregningsgrundlaget herefter for selskabets vedkommende kan anses for  

 betryggende i henhold til § 31 i lov om forsikringsvirksomhed.
 Det må navnlig godtgøres, at de tillæg til nettopræmierne, der er lagt til  

 grund for beregningerne, er fastsat således, at G 82 beregningsgrundlaget  

 også på dette punkt er betryggende, hvilket især indebærer, at tillæggene er  

 tilstrækkelige til at dække alle omkostninger ved erhvervelse og  

 admnistration af de pågældende forsikringer.
