Betænkning afgivet af Udvalget vedrørende forslag til lov om ændring af lov om Nordsøenheden og Nordsøfonden den 21. december 2022 Betænkning over Forslag til lov om ændring af lov om Nordsøenheden og Nordsøfonden (Deltagelse i CO2-lagringsaktiviteter) [af erhvervsministeren (Morten Bødskov)]:
1. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling, fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling, og fra bestemmelsen i § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
2. Indstillinger Et flertal i udvalget (udvalget med undtagelse af NB) indstiller lovforslaget til vedtagelse uændret.
 Et mindretal i udvalget (NB) vil stemme hverken for eller imod lovforslaget ved 3. behandling.
 Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlem af udvalget bemærker, at EL lægger stor vægt på, at hele aftalen af 21. juni 2022 om rammevilkår for CO2-lagring i Danmark implementeres, således at der vedtages vilkår for beskatning af CO2-lagring både under land og under havet, også i Nordsøen.
Svarene på spørgsmål 1 og 2 har afklaret, at lovforslaget om beskatning, som har været i høring, vil blive fremsat i denne samling.
På den baggrund tilslutter EL sig lovforslaget.
4. Udvalgsarbejdet Lovforslaget blev fremsat den 19. december 2022 og var til 1. behandling den 20. december 2022. Lovforslaget blev efter 1. behandling henvist til behandling i Udvalget vedrørende forslag til lov om ændring af lov om Nordsøenheden og Nordsøfonden.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har i perioden fra den 30. juni til den 18. august 2022 været sendt i høring, og erhvervsministeren sendte den 9. september 2022 dette udkast til Klima-, Energi- og Forsyningsudvalget,  jf.
KEF alm. del  bilag 479 (folketingsåret 2021-22). Den 19. december 2022 sendte erhvervsministeren høringssvarene og et høringsnotat til Udvalget vedrørende forslag til lov om ændring af lov om Nordsøenheden og Nordsøfonden.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 4 spørgsmål til erhvervsministeren til skriftlig besvarelse, som ministeren har besvaret.
Malte Larsen (S) Anders Kronborg (S) Birgitte Vind (S) Camilla Fabricius (S) Kasper Roug (S) nfmd.
Rasmus Stoklund (S) Thomas Jensen (S) Benny Engelbrecht (S) Annette Lind (S) Torsten Schack Pedersen (V) Kim Valentin (V) Linea Søgaard-Lidell (V) Lars Christian Lilleholt (V) fmd.
Charlotte Bagge Hansen (M) Monika Rubin (M) Betina Kastbjerg (DD) Dennis Flydtkjær (DD) Lars-Christian Brask (LA) Steffen W.
Frølund (LA) Mona Juul (KF) Niels Flemming Hansen (KF) Kim Edberg Andersen (NB) Alex Ahrendtsen (DF) Lisbeth Bech-Nielsen (SF) Karsten Filsø (SF) Sigurd Agersnap (SF) Søren Egge Rasmussen (EL) Katrine Robsøe (RV) Sascha Faxe (ALT) Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
