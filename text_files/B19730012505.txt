§ 1 I finansministeriets bekendtgørelse nr. 145 af 28. marts 1969 om  

 A-indkomst og om registrering af indeholdelsespligtige efter kildeskatteloven  

 indsættes i § 1 under nr. 6 som litra i:
"i.
Dagpenge efter loven om dagpenge ved sygdom eller fødsel, bortset  

 fra dagpenge, der erstatter B-indkomst eller ydes som frivillig sikring efter  

 lovens § 28 eller § 29. Erstatter dagpengene såvel A-indkomst som B-indkomst,  

 og er det beregnede dagpengebeløb nedsat til det højeste beløb efter lovens §  

 24, stk. 3, anses den del af dagpengene, som forholdsmæssigt svarer til den  

 erstattede A-indkomst, for A-indkomst.
Ydes der udover dagpenge til  

 erstatning for A-indkomst eller B-indkomst tillige dagpenge som frivillig  

 sikring efter lovens § 28 eller § 29, og er det beregnede dagpengebeløb  

 nedsat efter lovens § 24, stk. 3, henføres nedsættelsen forlods til de  

 frivilligt sikrede dagpenge." § 2 Bekendtgørelsen træder i kraft den 1. april 1973.
 Finansministeriet, den 15. marts 1973.
 Henry Grunbaum.
