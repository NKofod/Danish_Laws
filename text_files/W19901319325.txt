For afgiftsåret 1984/85 havde Landbrugsministeriet godkendt en  

 forhøjelse af basisandelen på grundlag af investeringer.
I 1989 blev hele  

 ejendommen bortforpagtet for en 2- årig periode, men af økonomiske grunde var  

 arealet reduceret, og Mælkeudvalget foretog derefter en tilsvarende,  

 forholdsmæssig reduktion af den basisandel, der kunne overdrages.
Da  

 overdragelsen imidlertid vedrørte hele bedriften, medfølger denne uanset  

 størrelsen, og Landbrugsministeriets tidligere kendelse var baseret på  

 mælkeleverancen i referenceåret 1983 samt foretagne investringer i perioden  

 januar 1981 til april 1984 og ikke på grundlag af det til bedriften knyttede  

 areal.
 I skrivelse af 31. januar 1990 har De klaget over EF-direktoratets  

 afgørelse af ansøgning om overdragelse af basisandel (afgiftsfri  

 mælkeleverance).
 Det fremgår af sagen, at Landbrugsministeriet for afgiftsåret 1984/85  

 godkendte et tildelingsgrundlag på 238.600 kg mælk (50 køer x 4.772 kg) på  

 grundlag af foretagne investeringer.
 På grund af et forbud af 1. juli 1987 fra Dianalund kommune om fortsat  

 dyrehold på ejendommen på grund af manglende etablering af forskellige  

 miljøforbedrende foranstaltninger blev der godkendt et midlertidigt  

 leveringsophør indtil 1. februar 1989, hvor det var planlagt, at De skulle  

 overtage ejendommen, efter at Edith Jensens ægtefælle var gået konkurs.
 I marts 1989 blev basisandelen bortforpagtet til Jørgen Hansen, Stenlille,  

 for en periode på 2 år (31. marts 1989 - 31. marts 1991), men da Deres  

 ejendom var reduceret fra 13,3 ha til 5,34 ha, fordi nogle forpagtninger  

 måtte opgives af økonomiske grunde, foretog mælkeudvalget en forholdsmæssig  

 reduktion af den basisandel, der kunne overdrages, således at denne nu udgør  

 87.570 kg (5,34 ha x 16.398 kg).
I klagen til Landbrugsministeriet anføres det, at kvoten bør bevares med  

 sin oprindelige størrelse, fordi den er tildelt efter antal kopladser, og  

 fordi arealet har været intakt i den periode, hvor der blev produceret mælk  

 på bedriften.
Endvidere anføres det, at arealet påny vil blive forøget, når  

 forpagtningen ophører.
 Landbrugsministeriet skal bemærke følgende.
Da det fremgår, at overdragelsen vedrører hele bedriften, medfølger hele  

 basisandelen uanset dennes størrelse.
Desuden bemærkes det, at  

 Landbrugsministeriets afgørelse af 22. marts 1985 om tildelingen af  

 basisandel for afgiftsåret 1984/85 blev truffet på grundlag af  

 mælkeleverancen i referenceåret 1983 samt foretagne investeringer i udvidelse  

 af mælkeproduktionen i perioden 1. januar 1981 til 31. marts 1984 og ikke på  

 grundlag af det til bedriften knyttede areal.
 På denne baggrund finder Landbrugsministeriet, at der til Jørgen Hansen  

 kan overdrages bedriftens samlede basisandel på 218.000 kg mælk med virkning  

 fra afgiftsåret 1989/90.
 Meddelelse herom vil blive givet af Danske Mejeriers Mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
