Optagelse  

 som dimittend Resumé  



  

 Medlemmet ønskede optagelse i sin a-kasse som dimittend og sendte  

 optagelsesbegæringen  

 i en forfrankeret kuvert.  


  

 Medlemmet ønskede optagelse i a-kassen efter reglerne for dimittender.  

 Optagelsesbegæringen sendte medlemmet således, at det blev poststemplet  

 fredag  

 den 27.12.02. Fristen udløb mandag den 30.12.02. Brevet nåede imidlertid  

 først  

 frem den 02.01.03.  


  

 A-kassen og direktoratet traf begge afgørelse om, at medlemmet ikke kunne  

 optages som dimittend, idet optagelsesbegæringen var modtaget for sent hos  

 a-kassen.  


  

 På møde den 20. november 2003 traf ankenævnet afgørelse om, at medlemmet  

 skulle  

 kunne optages i a-kassen som dimittend.  


  

 Over for ankenævnet blev det oplyst fra Post Danmark, at ekspeditionstiden af  

 forfrankerede kuverter forlænges med 1 dag.  


  

 Ankenævnet fandt, at det ikke skulle komme medlemmet til skade, at  

 vedkommende  

 havde anvendt en forfrankeret kuvert, modtaget fra a-kassen, uden oplysning  

 om  

 længere ekspeditionstid.  


  

 Ankenævnet lagde vægt på, at ekspeditionstiden hos Post Danmark kunne regnes  

 fra poststemplet + 1 dag.
Medlemmet havde derfor haft en berettiget  

 forventning  

 om, at optagelsesbegæringen ville nå frem rettidigt.
Ankenævnet fandt derfor,  

 at medlemmet kunne optages som dimittend.
 Ankenævnet har behandlet Deres sag om optagelse som  

 nyuddannet i a-kassen på møde den 20. november 2003.
Nævnet traf denne A F G Ø R E L S E De kan blive optaget i a-kassen som nyuddannet på  

 baggrund af Deres uddannelse xxx.
B E G R  

 U N D E L S E Ankenævnet lægger ved afgørelsen til grund, at   

 	  

 De afsluttede Deres  

 uddannelse den 16. december 2002 med modtagelsen af Deres eksamensbevis.
   

 	  

 De ønskede optagelse  

 i a-kassen som nyuddannet og sendte begæring herom med brev stemplet den 27.  

 december 2002.
   

 	  

 De anvendte en  

 kuvert modtaget fra Deres a-kasse påtrykt sendes ufrankeret   

 modtageren  

 betaler.
   

 	  

 fristen på 2 uger  

 for indmeldelse som nyuddannet udløb den 30. december 2002.
   

 	  

 a-kassen modtog  

 Deres optagelsesbegæring den 2. januar 2003.
   

 	  

 De ikke var  

 informeret om længere ekspeditionstid ved anvendelse af kuverter påtrykt  

 sendes ufrankeret  modtageren betaler.
 Det følger af lov om arbejdsløshedsforsikring § 41,  

 stk. 1, litra b, at optagelse som nyuddannet i a-kassen kræver, at  

 a-kassen har modtaget ansøgning herom inden 2 uger efter uddannelsens  

 afslutning.
A-kassen modtog Deres ansøgning om optagelse som nyuddannet efter  

 fristens udløb.
De opfylder dermed ikke reglen om at blive optaget som  

 nyuddannet.  

 Det bemærkes dog, at der i særlige tilfælde kan ske dispensation.
Ankenævnet lægger vægt på, at De anvendte en forfrankeret kuvert,  

 som Deres a-kasse som en service havde tilsendt Dem.
Der var ikke fra  

 a-kassens  

 side vedlagt information om, at ekspeditionstiden for sådanne breve er  

 længere  

 end normalt frankerede breve.
Ankenævnet lægger videre vægt på, at brevet med Deres  

 optagelsesbegæring under normale omstændigheder ved en normal frankering med  

 frimærke ville være nået frem til a-kassen, inden fristen for optagelse af  

 nyuddannede udløb.
Ankenævnet lægger i den forbindelse vægt på, at brevet er  

 stemplet den 27. december 2002, og at fristen udløb den 30. december 2002.
 Ankenævnet finder på ovennævnte baggrund, at Deres ansøgning om optagelse  

 efter omstændighederne skal anses for rettidigt modtaget af a-kassen.
 Ankenævnet skal samtidig bemærke, at det, som var ment som en  

 service fra a-kassens side, nemlig den forfrankerede kuvert, på grund af  

 generel længere forsendelsestid med sådanne breve, har vist sig at have en  

 utilsigtet negativ konsekvens.
 Da det ikke med rette kan forventes, at De var bekendt med denne  

 særlige regel vedrørende forsendelse af forfrankerede kuverter, finder  

 ankenævnet, at De har været i berettiget god tro om, at ansøgningen kunne  

 være  

 fremme inden fristens udløb.
 Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, § 41, stk. 1.  

 Bekendtgørelse nr. 560 af 4. juli 2002 om optagelse som lønmodtager eller  

 nyuddannet i en a-kasse, § 9, stk. 1  5.
 Ankenævnet ændrer således direktoratets afgørelse af den 25. april  

 2003.
På ankenævnets vegne xxx  

  

 xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
Det fremgår af sagen, at a-kassen den 2. januar 2003 modtog Deres  

 ansøgning om optagelse på baggrund af Deres uddannelse som xxx.
De oplyste,  

 at  

 De havde afsluttet Deres uddannelse den 16. december 2002.
I sagen foreligger en uklar kopi af den kuvert, som De har sendt  

 ansøgningen til a-kassen i.
Det fremgår, at der er tale om en sendes  

 ufrankeret.
Modtageren betaler portoen- kuvert.
Endvidere fremstår  

 kopien, som  

 om kuverten er poststemplet den 27. december 2002. A-kassen har oplyst, at  

 man  

 ikke længere er i besiddelse af kuverten, men at kuverten var poststemplet  

 den  

 27. december 2002.
 Den 15. januar 2003 traf a-kassen afgørelse om, at De ikke kunne  

 blive optaget som nyuddannet, da a-kassen ikke havde modtaget Deres ansøgning  

 senest 2 uger efter, at De havde afsluttet Deres uddannelse.
Den 17. februar 2003 sendte a-kassen Deres klage og sagens akter  

 til direktoratet, idet man oplyste, at De den 10. januar 2003 telefonisk have  

 oplyst,  

 at De ønskede at klage over afgørelsen.
A-kassen har dog indstillet, at  

 direktoratet dispenserer for den manglende overholdelse af ansøgningsfristen,  

 særligt henset til, at det alene skyldes problemer hos postvæsnet, og at De  

 var  

 uden skyld i forsinkelsen. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 25. april 2003 denne afgørelse:
 De kan ikke blive optaget i a-kassen på baggrund af Deres  

 uddannelse til xxx.
Begrundelse For at man kan blive optaget på baggrund af en  

 uddannelse, skal a-kassen have modtaget den skriftlige ansøgning senest 2  

 uger  

 efter, at uddannelsen blev afsluttet.
Det fremgår af § 9, stk. 3, i  

 bekendtgørelse nr. 560 af 4. juli 2002 om optagelse som lønmodtager eller  

 nyuddannet  

 i en a-kasse.
 De afsluttede Deres uddannelse den 16. december 2002. A-kassen  

 modtog Deres ansøgning om optagelse den 2. januar 2003.
 Ansøgningsfristen på 2 uger fra uddannelsens afslutning var derfor  

 overskredet, da a-kassen modtog Deres ansøgning om optagelse.
 Direktoratet kan i særlige tilfælde, hvor a-kassen har modtaget  

 den skriftlige ansøgning med forsinkelse, tillade, at optagelsen får virkning  

 fra det tidspunkt, hvor a-kassen under normale forhold ville have modtaget  

 ansøgningen,  

 jf. § 9, stk. 5, i den nævnte bekendtgørelse.
 Efter direktoratets praksis, som er beskrevet i vejledningen til  

 § 9, stk. 5, i vejledning nr. 165 af 18. december 2002 om optagelse  

 som lønmodtager eller nyuddannet i en a-kasse, er særlige tilfælde force  

 majeure eller ekstraordinære situationer, som f.eks. poststrejke, eller hvor  

 ansøgeren kan godtgøre, at forsinkelsen ikke skyldes dennes egne forhold.
 Vi mener ikke, at der er sådanne særlige omstændigheder i Deres  

 sag, at der kan gives tilladelse efter bekendtgørelsens § 9,  

 stk. 5.
Vi har herved lagt vægt på, at De har afsendt ansøgningen fredag  

 den 27. december 2002, og at fristen udløb mandag den 30. december 2002, og  

 at  

 De har anvendt en sendes ufrankeret.
Modtageren betaler  

 portoen-kuvert.
Vi mener ikke, at De ved at sende ansøgningen sidste hverdag før  

 fristens udløb i en sendes ufrankeret.
Modtageren betaler  

 portoen-kuvert og i  

 tiden mellem jul og nytår kunne have en berettiget forventning om, at  

 ansøgningen  

 ville være fremme i a-kassen inden fristens udløb.
Vi skal henvise til, at man efter vores opfattelse må påregne en  

 vis ekspeditionstid hos postvæsnet, når man vælger at anvende en sendes  

 ufrankeret.
Modtageren betaler portoen-kuvert. 3. Klagen  

 til ankenævnet I Deres klage af den 1. maj 2003 over direktoratets afgørelse,  

 anførte De følgende:
 Jeg har netop modtaget jeres afslag angående optagelse i A-kasse  

 efter endt uddannelse, dette på grund af overskredet ansøgningsfrist.
 Jeg stiller mig uforstående overfor denne afgørelse, da jeg  

 torsdag aften d. 26. december 2002 har sendt ansøgningen vedrørende optagelse  

 i  

 A-kassen fra xxx Posthus.
Her havde jeg beregnet to hele arbejdsdage (fredag og lørdag) til  

 at kunne nå frem rettidigt.
I og med hverdagene mellem jul og nytår betegnes  

 som ordinære arbejdsdage, var jeg af den overbevisning, at dette var  

 tilstrækkeligt.
 Endelig fik jeg per telefon d. 10. januar 2003 af xxx (Fra  

 a-kassen) oplyst, at årsagen til at de først havde modtaget min ansøgning d.  

 2.  

 januar 2003 skyldtes, at ansøgningen havde ligget nogle dage i deres  

 postboks.  

 Hvorfor jeg mener, at dette er i overensstemmelse med § 9, stk. 5  

 og  

 at forsinkelsen dermed ikke skyldes egne forhold.
Endvidere kan jeg oplyse, at jeg pr. 1. januar 2003 har arbejdet  

 på fuld tid i det job, som jeg har påbegyndt november 2001 (deltid). 4. Arbejdsdirektoratets  

 bemærkninger til klagen I oversendelsbrevet af den 14. maj 2003 til ankenævnet, anførte  

 direktoratet følgende:
 Direktoratet sender klage over afgørelse af 25. april 2003.
 Der er ikke kommet nye oplysninger i sagen, der giver anledning  

 til at ændre afgørelsen.
 Til det af xxx anførte om, at ansøgningen kom for sent frem til  

 a-kassen som følge af, at den havde ligget nogle dage i a-kassens postboks,  

 skal direktoratet bemærke, at denne oplysning ikke indgik i grundlaget for  

 vores afgørelse af 25. april 2003, idet oplysningen først er fremkommet med  

 klagen.  

 Direktoratet mener dog ikke, at oplysningen kan føre til et andet resultat.  

 Vi  

 skal henvise til a-kassens telefoniske oplysninger af 12. maj 2003 om, at  

 a-kassen holdt åben mellem jul og nytår, og at postboksen blev tømt dagligt  

 mellem jul og nytår.
 Bilagsfortegnelse og alle bilag i sagen vedlægges.
Kopi af brevet er sendt til xxx og a-kassen. xxx har desuden fået  

 tilsendt kopi af samtalerapport af 12. maj 2003. 5. Nyt  

 efter klagen Der foreligger samtalerapport af den 12. maj 2003 fra samtale ført  

 mellem sagsbehandler ved direktoratet og sagsbehandler ved a-kassen.
 Ved samtalen blev a-kassen orienteret om klagers oplysning om, at  

 hun ved henvendelse til a-kassen den 10. januar 2003 havde fået at vide, at  

 ansøgningen  

 havde ligget nogle dage i postboksen, og at dette var grunden til, at den  

 først  

 var modtaget den 2. januar 2003.
 I a-kassen oplyste de, at a-kassen var åben mellem jul og nytår.  

 Der var lukket den 1. januar 2003. a-kassens postboks blev tømt hver dag  

 mellem  

 jul og nytår.
6. Regler Lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002 § 41.  

  

 Ret  

 til optagelse som medlem har personer, 1)  

 	  

 som har bopæl og  

 ophold her i riget bortset fra Færøerne og Grønland, jf. dog stk. 7, 2)  

 	  

 som er mellem 18 og  

 63 år, dog 65 år for personer født før den 1. juli 1939, og 3)  

 	  

 som enten a)  

 	  

 dokumenterer at være  

 beskæftiget som lønmodtager, b)  

 	  

 har gennemført en  

 erhvervsmæssig uddannelse af mindst 18 måneders varighed eller en  

 erhvervsgrunduddannelse i henhold til lov om erhvervsgrunduddannelse, når  

 kassen modtager skriftlig begæring om optagelse senest 2 uger efter  

 uddannelsens  

 afslutning, c)  

 	  

 dokumenterer at udøve  

 selvstændig erhvervsvirksomhed, d)  

 	  

 dokumenterer at  

 deltage i udøvelsen af ægtefællens selvstændige erhvervsvirksomhed, e)  

 	  

 aftjener værnepligt  

 eller er ansat på værnepligtslignende vilkår eller f)  

 	  

 dokumenterer at  

 udøve kommunalt hverv som borgmester, rådmand eller udvalgsformand eller at  

 være medlem af Folketinget, regeringen eller Europaparlamentet.
Bekendtgørelse  

 nr. 560 af 4. juli 2002 om optagelse som lønmodtager eller nyuddannet i en  

 a-kasse § 9.  

  

 En  

 person kan tidligst blive optaget fra det tidspunkt, hvor a-kassen har  

 modtaget  

 en skriftlig ansøgning om optagelse.
Optagelse kan dog ikke ske før arbejdets  

 første dag eller uddannelsens afslutning.
 Stk. 2.  

  

 For at en  

 ansøger kan blive optaget på baggrund af lønarbejde, værnepligt, kommunalt  

 hverv som borgmester, rådmand eller udvalgsformand eller medlemskab af  

 Folketinget, regeringen eller Europa-Parlamentet, skal a-kassen have modtaget  

 en skriftlig ansøgning senest 5 uger efter, at arbejdet, værnepligten,  

 hvervet  

 eller medlemskabet har fundet sted.
 Stk. 3.  

  

 For at en  

 ansøger kan blive optaget på baggrund af uddannelse, skal a-kassen have  

 modtaget en skriftlig ansøgning senest 2 uger efter uddannelsens afslutning.
Stk. 4.  

  

 En  

 uddannelse anses for afsluttet, når studieaktiviteten er ophørt, alle  

 karakterer er givet, og eksamen er bestået.
Hvis udstedelsen af et  

 eksamensbevis  

 sker i tilknytning til uddannelsens afslutning, vil eksamensbeviset altid  

 kunne  

 betragtes som uddannelsens afslutning.
 Stk. 5.  

  

 Direktoratet kan i særlige tilfælde, hvor a-kassen har modtaget den  

 skriftlige  

 ansøgning om optagelse med forsinkelse, tillade, at optagelsen får virkning  

 fra  

 det tidspunkt, hvor a-kassen under normale forhold ville have modtaget  

 ansøgningen.
