 I medfør af § 1, § 3, stk. 1, og § 4, stk. 2, i lov nr. 834 af 18.  

 december 1991 om frø, kartofler og planter og tekstanmærkning nr. 59 ad § 24  

 på finansloven for finansåret 1995 samt efter bemyndigelse fastsættes:
 § 1.  Virksomheder, der er registreret efter  

 bekendtgørelserne om sædekorn, markfrø og grønsagsfrø, skal betale gebyrer og  

 afgifter som fastsat i bilaget til dækning af Plantedirektoratets udgifter i  

 forbindelse med behandling af anmeldelser samt undersøgelse og certificering  

 eller godkendelse af anmeldte partier af sædekorn, markfrø og grønsagsfrø.
 Stk. 2.  Tilbagekaldes anmeldelse af et parti til  

 partikontrol, inden undersøgelsen er afsluttet, betales de udførte  

 undersøgelser efter regning.
 Stk. 3.  Gebyrer og afgifter tillægges merværdiafgift.
 § 2.  Gebyrer og afgifter forfalder til betaling ved  

 påkrav, og betaling skal ske senest 30 dage efter fakturaens dato.
Stk. 2.  Betales forfaldne beløb ikke rettidigt, skal  

 der betales rente af beløbet.
Renten fastsættes til 1,3 pct. månedligt for  

 hver påbegyndt måned fra forfaldsdagen at regne.
 Stk. 3.  Gebyrer og afgifter af renter er tillagt  

 udpantningsret.
 § 3.  Bekendtgørelsen træder i kraft den 1. juli 1995.
 Stk. 2.  Samtidig ophæves bekendtgørelse af 2. januar  

 1995 om betaling til Plantedirektoratet for avlskontrol og undersøgelse af  

 sædekorn m.m.
Plantedirektoratet, den 23. juni 1995 Mogens Nagel Larsen / Henrik Wanscher Bilag Betalingen beregnes pr. påbegyndt halve time fra prøvetagerens ankomst at  

 regne og for mindst 2 1/2 time.
 Afbestilles prøvetagningen med mindre end 2 timers varsel før aftalt  

 mødetid, betales for 2 1/2 times prøvetagning.
 Eventuelle omkostninger ved indsendelse af prøver til Plantedirektoratet  

 betales efter regning af virksomheden.
