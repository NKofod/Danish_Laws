 Efter dyreværnslovens § 10 kan justitsministeren fastsætte regler om  

 forbud mod hold af dyr, der kan frembyde fare eller skabe frygt, eller som  

 vanskeligt kan holdes i fangenskab på dyreværnsmæssigt forsvarlig måde.
 Justitsministeren har i medfør af denne bestemmelse udstedt bekendtgørelse  

 nr. 748 af 14. november 1991 om forbud mod hold af særligt farlige hunde.
 Bekendtgørelsen forbyder besiddelse og avl af hunde af typen pit bull  

 terrier og tosa samt krydsninger, hvori disse hunde indgår.
Justitsministeriet har efter indstilling fra Dyreværnsrådet udpeget 16  

 konsulenter, som i tvivlstilfælde skal bistå politiet ved afgørelsen af, om  

 en hund er omfattet af forbudet i bekendtgørelsen.
En fortegnelse over  

 konsulenterne vedlægges som bilag 1.
Dyreværnsrådet har i samarbejde med konsulenterne udarbejdet  

 retningslinier for, hvordan og under hvilke omstændigheder testningen skal  

 foretages.
Politiet forventes at stille det nødvendige materiale og mandskab  

 til rådighed.
Retningslinierne for testningen vedlægges som bilag 2.
Der skal deltage 2 konsulenter ved en testning.
Der udfærdiges en  

 standarderklæring om testningens konklusion.
Et eksemplar af  

 standarderklæringen vedlægges som bilag 3. Konsulenterne udfærdiger i  

 fællesskab den del af erklæringen, som vedrører selve testen.
Politiet  

 udfærdiger herefter den del af erklæringen, der vedrører identifikation af  

 den testede hund og dens ejer.
Det indskærpes, at identifikationen af hund og  

 ejer udføres så præcis som muligt for at sikre mod misbrug af attesten.
Alle  

 tilgængelige oplysninger bør derfor noteres, herunder oplysning om  

 hundeskiltets oplysninger om ejerens navn og adresse og hundens navn,  

 beskrivelse af hundens farve og aftegning samt eventuelt foto af hunden.
 Såfremt en borger uden forlangende fra politiet ønsker sin hund testet,  

 vil politiet ikke være forpligtet til at deltage i testen, hvorfor  

 konsulenten må udfærdige den del af erklæringen, der vedrører identifikation  

 af den testede hund.
 Konsulenten skal i sådanne tilfælde indberette testningen samt indsende  

 den udfærdigede erklæring til den lokale politimester.
Konsulenterne honoreres efter regning.
Justitsministeriet forventer, at  

 udgiften til en testning normalt ikke overstiger 400 kr. pr. konsulent,  

 hvortil kommer transportudgifter, f.eks. kørsel i egen vogn til lav takst.
Hvor en hund testes på borgernes foranledning, betaler borgeren selv for  

 erklæringen.
Regningen herfor bliver et mellemværende mellem borgeren og  

 konsulenten.
Den beskrevne testning af hunde må forventes at få en forholdsvis ringe  

 udbredelse.
Man skal derfor anmode politimestrene og politidirektøren i  

 København om pr. 1. juli 1993 at foretage indberetning til Justitsministeriet  

 om ordningens anvendelse og resultater.
Hans Engell /Jørgen Paulsen BILAG 1.
 Fortegnelse over konsulenter, der er til rådighed ved testning af hunde,  

 der formodes omfattet af bekendtgørelse nr. 748 af 14. november 1991 om  

 forbud mod hold af særligt farlige hunde.
 Bilag 2.
 Retningslinier for testning af hunde, der formodes omfattet af  

 bekendtgørelse nr. 748 af 14. november 1991 om forbud mod hold af særligt  

 farlige hunde.
 1. Miljø ved testen.
 2. Konsulenterne.
 3. Politiet.
 4. Testen.
 ad 1. Miljø ved testen.
 Der fordres et aflukket af vejr og vind uafhængigt areal, hvor underlaget  

 bør være jordlignende (f.eks. en ridehal), så hunden forhindres i at stikke  

 af og uvedkommende forstyrrelser undgås.
 Hunden ledsages af ejeren eller en person, hunden er tryg ved.
 Hunden skal være udstyret med passende mundkurv, kvælerhalsbånd og line.  

 Udstyret skal være af passende kvalitet og styrke.
 ad 2. Konsulenterne.
Der er udpeget 16 konsulenter jævnt geografisk placeret over hele landet.  

 Det er herved tilsigtet, at konsulenterne så vidt muligt findes i nærheden af  

 testpladserne, således at spildtid i form af transport undgås.
Såfremt der  

 skønnes at være risiko for eventuelle represalier fra hundeejernes side, kan  

 politiet imidlertid inddrage konsulenter fra andre egne.
 Der skal til hver adfærdstest være 2 konsulenter til stede, som sammen med  

 politiet gennemfører testen.
 ad 3. Politiet.
Politiet skal stille med 2 personer, der skal være til rådighed ved  

 testen.
De 2 politifolk må gerne være hundeførere og medbringe deres  

 tjenestehunde, da det vil lette testens gennemførelse.
 Politifolkene skal deltage aktivt efter konsulenternes anvisninger.
 Såfremt politiet ikke stiller med hunde, skal der være 2 rolige, stabile  

 hunde til stede med fører.
 ad 4. Testen.
 Testens formål er at vurdere hundens adfærdsmønster i relation til en pit  

 bull terrier/tosa's karakteristiske adfærd.
 Hunden skal vurderes i følgende situationer:
 Hunden vurderes på signaladfærd og tærskelværdier for aggression samt dens  

 evne til at afreagere.
 Samtlige konsulenter arbejder ud fra et standardiseret testskema.
 Efter testen udfylder konsulenterne sammen en erklæring om, hvorvidt den  

 pågældende hund vurderes som værende en pit bull terrier eller tosa eller en  

 krydsning hvori (en af) disse hunde indgår.
 Politiet udfærdiger erklæring om identifikation af den testede hund og  

 dens ejer.
 Bilag 3.
Undersøgelse i forbindelse med Bekendtgørelse om forbud mod hold af  

 særligt farlige hunde Justitsministeriets bekendtgørelse nr. 748 af 14. november 1991 Politiets identifikation af hund og ejer:
