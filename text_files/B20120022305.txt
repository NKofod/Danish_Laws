Bekendtgørelse om virksomhedsregistrering i en række skatte- og afgiftslove I medfør af § 16e i lov om opkrævning af skatter og afgifter m.v. (opkrævningsloven), jf. lovbekendtgørelse nr. 1402 af 7. december 2010, fastsættes:
 § 1. Anmeldelse om nyregistrering, ændring af igangværende registreringer og afmeldelse fra registrering i medfør af de i bilag 1 og 2 nævnte love og tilhørende bekendtgørelser skal ske til Erhvervsstyrelsen efter reglerne i kapitel 2 og 9 i bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen (Anmeldelsesbekendtgørelsen).
 § 2. For de i bilag 1 nævnte love og tilhørende bekendtgørelser træffer Erhvervsstyrelsen på baggrund af anmeldelsen afgørelse om registrering, ændring af registreringen og afmeldelse fra registrering, jf. dog stk. 2.
Stk. 2. Anmeldelser efter stk. 1, som Erhvervsstyrelsen ikke kan registrere, herunder anmeldelser, som kræver egentlig skatte- og afgiftsfaglig kompetence, videresendes til told- og skatteforvaltningen, som træffer afgørelse om registrering.
Told- og skatteforvaltningen kan udtage visse anmeldelser, som kræver egentlig skatte- og afgiftsfaglig kompetence, til sagsbehandling.
Told- og skatteforvaltningen træffer afgørelse i sager, som i medfør af 2. pkt. udtages til sagsbehandling.
 § 3. For de i bilag 2 nævnte love og tilhørende bekendtgørelser træffer told- og skatteforvaltningen på baggrund af anmeldelsen afgørelse om registrering, ændring af registreringen og afmeldelse fra registrering.
 § 4. Bliver told- og skatteforvaltningen i forbindelse med kontrol-, lignings- og inddrivelsesarbejdet bekendt med forhold, der medfører nyregistrering af, ændringer i eller afmeldelse af en virksomheds registreringsforhold, træffer den afgørelse herom, uanset at registreringen er omfattet af § 2, stk. 1.
 § 5. Told- og skatteforvaltningens afgørelser kan påklages til Landsskatteretten efter skatteforvaltningslovens § 11, stk. 1.
 § 6. Bekendtgørelsen træder i kraft den 15. marts 2012. Samtidig ophæves bekendtgørelse nr. 1509 af 13. december 2007.
Skatteministeriet, den 3. marts 2012 Thor Möger Pedersen / Kaj-Henrik Ludolph Bilag 1 Momsloven Lov om afgift af lønsum m.v.
Lov om afgift af elektricitet Lov om arbejdsmarkedsbidrag Kildeskatteloven Toldloven Lov om afgift af ansvarsforsikringer for motorkøretøjer m.v.
Affalds- og råstofafgiftsloven Lov om afgift af visse klorerede opløsningsmidler Lov om afgift af CFC og visse industrielle drivhusgasser Fondsbeskatningsloven Lov om forskellige forbrugsafgifter Lov om afgift af lystfartøjsforsikringer Selskabsskatteloven Lov om afgift af ledningsført vand Lov om afgift af spildevand Lov om afgift af antibiotika og vækstfremmere anvendt i foderstoffer Lov om afgift af kvælstof indeholdt i gødninger m.m.
PVC afgiftsloven Skattekontrolloven Lov om afgift af mineralsk fosfor i foderfosfat Lov om miljøbeskyttelse (Betaling for bærbare batterier og akkumulatorer) Lov om afgift af tinglysning og registrering af ejer- og panterettigheder m.v.
Fedtafgiftsloven Bilag 2 Lov om afgift af chokolade- og sukkervarer m.m.
Lov om afgift af visse emballager, poser, engangsservice og pvc-folier Lov om afgift af konsum-is Lov om afgift af naturgas og bygas Lov om afgift af svovl Lov om afgift af stenkul, brunkul og koks m.v.
Lov om beskatning af indkomst i forbindelse med kulbrinteindvinding i Danmark (kulbrinteskatteloven) Lov om energiafgift af mineralolieprodukter m.v.
 Lov om registreringsafgift af motorkøretøjer m.v.
Lov om stempelafgift Lov om afgift af spiritus m.m.
Lov om tobaksafgifter Øl- og vinafgiftsloven Boafgiftsloven Lov om fremskyndet tilbagebetaling af visse afgifter Pensionafkastbeskatningsloven Lov om kuldioxidafgift af visse energiprodukter Lov om afgift af mineralvand mv.
 Lov om beskatningen af pensionsordninger mv.
