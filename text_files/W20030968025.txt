Kendelse fra Pressenævnet i sag nr. 67/2003 [En mand  K] har klaget til Pressenævnet over forsiden samt to  

 artikler i Ekstra Bladet den 22. juni 2003, idet han finder, at god  

 presseskik  

 er tilsidesat.
På forsiden hed det i overskriften   

  

 Volds-racister hærger dansk fodbold  

  

  og   

  

 NAZI-FANS  

  

 .
Der var endvidere bragt et billede af klager med  

 teksten Der Führer fra Århus.
 Artiklen havde overskriften   

  

 HER ER AGFS NAZI-FANS  

  

  og underoverskriften Ledelsen af den  

 uofficielle fanklub White Pride er en samling voldsfikserede nazister med 50  

 tilhængere.
 I artiklen hed det blandt andet:
 Kig godt på disse tilsyneladende pæne og almindelige  

 fodboldtilhængere.
 De udgør ledelsen af den voldsfikserede, uofficielle AGF-fanklub  

 White Pride (WP). En samling fodbold-nazister, der jævnligt aflægger besøg  

 hos  

 Danmarks National-Socialistiske Bevægelses ægte danske Nazi-Führer  

  Jonni  

  Hansen i Greve syd for København.
 Og som har nære kontakter til nazi-grupperne Blood & Honour  

 og Combat 18.
- Jeg bryder mig ikke om at kalde dem pæne, for de er  

 skræmmende og ikke noget behageligt bekendtskab.
Men overfladisk set er White  

 Prides medlemmer pæne middelklassedrenge i 18-30 års alderen, oftest med  

 uddannelse og fast arbejde, siger politiinspektøren i Århus,  

  Bent  

  Preben  

  Nielsen,  

 til Ekstra Bladet.
- De er ikke kendt for at lave kriminalitet i almindelighed.
Den  

 kriminalitet, de begår, er først og fremmest vold i forbindelse med  

 fodboldkampe  

 og på gaden som sådan.
Vi bruger utroligt mange politi-ressourcer på dem,  

 forklarer politiinspektøren.
TÆSKEHOLD FOR DEN DANSKE  

 FORENING Ekstra Bladet har over en periode nærstuderet de århusianske  

 fodboldnazister.
Den ubestridte leder af White Pride er den 27-årige pædagog  

[K], der i mange år har været særdeles aktiv på den ekstreme højrefløj.
Han  

 er  

 i dag WPs Führer og indehaver af den nazistiske hjemmeside  

 www.danskfront.dk.
Allerede i 1996 var [K] som 20-årig en fast del af Den Danske  

 Forenings tæskehold.
Venstrefløjstidsskriftet Demos har med fotos  

 dokumenteret,  

 at [K] i foråret 96 stod nazi-vagt ved adskillige af foreningens møde på  

 Cykelbanen i Århus, når koryfæer som  

  Søren  

  Krarup og  

  Ole  

  Hasselbalch såede deres fremmedangste sæd hos bekymrede  

 borgere.
 Kun politiets massive tilstedeværelse forhindrede dengang den  

 unge [K] i voldelige overfald på de mennesker, der lovligt demonstrerede mod  

 Den Danske Forening.
 Siden har fodbold-nazisternes formand  mens han studerede til  

 pædagog  fået et par domme for afstumpet vold.
EX-FORMANDS HØJREHÅND Den ene var for legemsangreb af særlig rå, brutal eller farlig  

 karakter efter straffelovens paragraf 245. I dag har Der  

 Führer folk til den  

 slags.
Han er hævet over den almene hob og sætter sig altid i helt  

 almindeligt  

 tøj et andet sted på stadion end WPs voldsbøller.
Herfra holder han mere øje med sine undersåtter end med, hvad  

 der sker på banen.
Fodbold interesserer ham øjensynligt ikke længere.
Før AGFs hjemmekampe mødes han med de menige på værtshuset  

 Butler ved Skt.
Pauls kirke i passende gå-afstand fra stadion.
Herfra følges han af sin tro væbner,  

  Mikael  

  Møller  

  Grubert, hele vejen ud ad  

 Stadion Allé.  

  Grubert  bedre  

 kendt som vinhandlerens søn fra Guldsmedegade  var i 1998-99 formand  

 for AGFs  

 officielle fanclub.
I dag styrer han med sin mobiltelefon slagets gang, når  

 WP  

 skal slås med hardcore-fans fra Brøndby eller FCK.
Under sig har [K] og  

  Grubert  

 en mindre hær af loyale slagsbrødre, der adlyder førerens mindste vink.
De  

 vigtigeste af disse er  

  Mads  

  Andersen,  

  Steven  

  Robert  

  Ryall  

  Kingo, pressetalsmand  

  Jesper  

  Hviid  

  Pedersen og tvillingebrødrene  

  Mikkel  

  og  

  Rasmus  

  Bonde. Artiklen var bl.a. ledsaget af et stort billede af nogle  

 tilskuere, herunder klager.
Rundt om klager var påført en ring, der hang  

 sammen  

 med en tekstboks med følgende indhold:
Der Führer, [K], 27 år, pædagog og indehaver af den  

 nazistiske hjemmeside www.danskfront.dk  her på tilskuerrækkerne i  

 onsdags ved  

 AGFs hjemmekamp mod Esbjerg. I en artikel med overskriften   

  

 DE HEILER PÅ GADEN  

  

  hed det i en underoverskrift Politiinspektør:  

 White Pride har tætte nazi-forbindelser.
 I artiklen hed det blandt andet:
   Ekstra Bladet kan nemlig afsløre, at den nazistiske  

 hjemmeside er oprettet af ingen ringere end White Prides formand, den  

 27-årige  

 pædagog [K], der i White Pride med respekt kaldes Der Führer.
 Artiklen var ledsaget af et stort billede af tre personer med  

 teksten:
White Prides Führer [K] (i midten) på vej ind på Århus  

 Stadion for at se kampen mellem AGF og Esbjerg.
Fodbold interesserer ham ikke  

 synderligt  han interesserer sig mere for et racerent Danmark. Klageren har oplyst, at der i artiklen er bragt en række usande  

 påstande om ham.
Han hænges med flere billeder og navns nævnelse ud som  

 nynazist og leder af hooligan-gruppen White Pride.
I artiklerne  

 kædes han  

 sammen med en række voldsomme og racistiske episoder.
Det postuleres, at  

 klager  

 går under navnet Der Führer, og mere interesserer sig for  

 et racerent  

 Danmark end for fodbold.
Endvidere anføres det,  

  

 at  

  

 han tidligere har  

 fået et par domme for afstumpet vold,  

  

 at  

  

 han i dag har folk til at begå  

 vold for sig,  

  

 at  

  

 han har været en fast del af et påstået tæskehold fra  

 Den Danske Forening,  

  

 at  

  

 han i den forbindelse har stået nazi-vagt for  

 bl.a. folketingsmedlem  

  Søren  

  Krarup i foråret 1996,  

  

 og at  

  

 kun  

 politiets tilstedeværelse forhindrede ham i at angribe moddemonstranter.
 Klageren har i forhold til bladets påstande anført, at han ikke  

 er  og aldrig har været  leder eller medlem af den i artiklerne  

 omtalte  

 kriminelle gruppe, og han driver absolut ikke kriminel virksomhed af nogen  

 art.  

 Klager er ej heller nynazist  klagers livssyn er helt og fuldt  

 demokratisk.
Klageren har i den forbindelse oplyst, at han for ca. to år  

 siden under tragiske omstændigheder fik en dom for vold efter straffelovens §  

 245, der dog på ingen måde var relateret til hans engagement som  

 fodboldtilskuer.
Klager har kun den ene dom og ikke et par domme,  

 som det  

 nævnes i artiklen.
Klager kan i øvrigt ikke se nogen grund til, at en  

 tidligere  

 straffesag mod ham inddrages i artiklen  specielt ikke, når han ikke  

 står  

 tiltalt eller er sigtet for noget som helst.
Klager har rigtigt nok deltaget  

 i  

 de omtalte møder på Århus Cykelbane midt i 90´erne, men har aldrig været en  

 del  

 af et tæskehold eller for den sags skyld stået nazi-vagt ved  

 møderne.
Ej  

 heller har klager angrebet sagesløse demonstranter  tværtom har han  

 selv  

 oplevet at blive overfaldet i den forbindelse.
Klageren har videre anført, at påstandene, som er særdeles krænkende  

 og agtelsesforringende, i artiklerne gøres til kendsgerninger og bringes  

 uden,  

 at den pågældende journalist har besværet sig med at kontakte ham for at  

 forelægge ham påstandene.
Det på trods af, at journalisten, som det fremgår  

 af  

 artiklerne, havde klagers fulde navn, og at klagers adresse og telefonnummer  

 var frit tilgængelig via oplysningen.
Til bladets anførsel om, at man har  

 forsøgt at få kontakt til klager, har klager anført, at han hverken kan be-  

 eller afkræfte, at bladet skulle have sendt en e-mail til hjemmesiden  

 www.danskfront.dk, da denne ikke ejes af ham.
Ved journalistens besøg på  

 klagers bopæl kunne han have smidt en seddel med ønske om kontakt ind af  

 brevsprækken.
Klageren har endelig anført, at han kun kan betragte artiklerne  

 som et groft forsøg på at stigmatisere ham socialt.
Med et perverst sprogbrug  

 og en artikel med dødningehoveder påført forsøger man at tillægge ham  

 foragtelige motiver og personlighedstræk  f.eks. gøres han til en slags  

 reinkarnation af  

  Adolf  

  Hitler.
Der er helt igennem  

 uanstændigt.
Bladet har oplyst, at den påklagede reportage bygger dels på  

 journalistens egne iagttagelser og undersøgelser, dels på materiale fra Århus  

 politi, hvis ledelse har godkendt de i bladet meddelte oplysninger.
Det er i  

 høj grad relevant, at bladet har beskæftiget sig med de tiltagende  

 nynazistiske  

 og voldelige tendenser omkring fodboldklubben AGF.
Bladet har anført, at journalisten har forsøgt at få en  

 kommentar fra klager selv  dels ved at sende ham en mailhenvendelse på  

 www.danskfront.dk, som han ifølge politiet selv har oprettet, dels ved to  

 personlige besøg på hans bopæl sammen med bladets fotograf.
Klager blev ikke  

 truffet hjemme, og artiklernes trykning kunne ikke udsættes.
 Bladet har endelig anført, at klagen principielt falder uden for  

 Pressenævnets virke, da pressenævnsinstituttet ikke indebærer mulighed for  

 vidneførsel.
 I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Tage Clausen og  

 Ole Askvig.
 Pressenævnet udtaler:
 Der er ikke mulighed for at føre bevis for Pressenævnet  

 vedrørende de beskyldninger, der er rettet mod [K] i artiklerne, og nævnet  

 kan  

 derfor ikke tage stilling til, om de er rigtige.
 Nævnet finder, at oplysningerne om [K] er af en sådan karakter,  

 at de burde være efterprøvet ved at blive forelagt for ham, inden de blev  

 offentliggjort.
 Efter det oplyste har bladet forgæves forsøgt at indhente [K]s  

 kommentarer til artiklerne ved at fremsende en e-mail til hjemmesiden  

 www.danskfront.dk samt ved personlig henvendelse på hans bopæl to gange.
Nævnet finder, at bladet under hensyn til beskyldningernes  

 alvorlige karakter burde have udfoldet yderligere bestræbelser på at  

 efterprøve  

 dem, herunder ved forelæggelse for [K].
Oplysningerne i artiklerne havde ikke  

 en sådan aktualitet, at bladet ikke kunne have afventet hans eventuelle  

 bemærkninger.
Nævnet finder, at bladet herved har handlet i strid med god  

 presseskik, og nævnet udtaler sin kritik.
 I medfør af medieansvarslovens § 49 pålægger nævnet herefter den  

 ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet:
Den 22. juni 2003 bragte  

 Ekstra Bladet på forsiden og i to artikler en omtale af AGF´s fangruppe,  

 White  

 Pride, der blev betegnet som nynazistisk og voldelig.
I artiklerne blev det  

 blandt andet oplyst,  

  

 at  

  

 gruppens leder hedder [K],  

  

 at  

  

 han går  

 under navnet Der Führer og mere interesserer sig for et  

 racerent Danmark  

 end for fodbold,  

  

 at  

  

 han har fået et par domme for vold,  

  

 at  

  

 han i  

 dag har folk til at begå vold for sig,  

  

 at  

  

 han som del af et tæskehold i  

 foråret 1996 stod nazi-vagt ved en række møder, som Den Danske  

 Forening  

 afholdt i Århus,  

  

 og at  

  

 det kun var politiets tilstedeværelse i den  

 forbindelse, der forhindrede ham i at angribe moddemonstranter.
[K] har klaget til  

 Pressenævnet, fordi han mener, at god presseskik er tilsidesat.
Han har  

 anført,  

 at oplysningerne er usande og ikke er blevet forelagt ham inden  

 offentliggørelsen.
 Pressenævnet udtaler:
 Pressenævnet finder, at  

 oplysningerne om [K] er af en sådan karakter, at de burde være efterprøvet  

 ved  

 at blive forelagt for ham, inden de blev offentliggjort.
 Efter det oplyste har  

 bladet forgæves forsøgt at indhente [K]s kommentarer til artiklerne ved at  

 fremsende en e-mail til hjemmesiden www.danskfront.dk samt ved personlig  

 henvendelse på hans bopæl to gange.
Nævnet finder, at bladet  

 under hensyn til beskyldningernes alvorlige karakter burde have udfoldet  

 yderligere bestræbelser på at efterprøve dem, herunder ved forelæggelse for  

[K].
Oplysningerne i artiklerne havde ikke en sådan aktualitet, at bladet  

 ikke  

 kunne have afventet hans eventuelle bemærkninger.
Nævnet finder, at bladet  

 herved har handlet i strid med god presseskik, og nævnet udtaler sin kritik.
 København, den 22. oktober 2003.
