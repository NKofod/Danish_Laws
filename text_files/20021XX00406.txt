Skriftlig fremsættelse (30. april 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 patientsikkerhed i sundhedsvæsenet.
(Lovforslag nr.
L 224).
Spørgsmålet om patientsikkerhed har fået en fremtrædende  

 placering inden for de seneste år.
Det skyldes blandt andet, at en række  

 udenlandske undersøgelser har vist, at der forekommer mange og alvorlige fejl  

 i  

 de vestlige landes sundhedsvæsener.
Forekomsten af utilsigtede hændelser i  

 Danmark ligger på niveau med udlandet.
Formålet med lovforslaget er derfor at forbedre  

 patientsikkerheden i sundhedsvæsenet ved at indsamle oplysninger om fejl og  

 utilsigtede hændelser af betydning for patientsikkerheden.
Med lovforslaget  

 indføres et rapporteringssystem, som gennem sygehusvæsenets modtagelse af  

 rapporteringer fra sundhedspersoner samt analyse og anvendelse af disse  

 rapporter i patientbehandlingen bidrager til, at der forebyggende kan  

 reageres  

 fra sundhedsmyndighedernes side.
Antallet af utilsigtede hændelser vil derved  

 mindskes, og kvaliteten af sygdomsbehandlingen generelt forbedres.
Rapporteringssystemet består af to dele: en række lokale  

 rapporteringssystemer og et nationalt rapporteringssystem (register). De  

 lokale  

 systemer skal dels anvendes umiddelbart i kvalitetsudvikling af behandlingen  

 dels give oplysninger om utilsigtede hændelser til et nationalt  

 rapporteringssystem i Sundhedsstyrelsen.
Fra Sundhedsstyrelsens register vil  

 der kunne meldes tilbage til sundhedsvæsenet om særlige eller ofte  

 forekommende  

 fejl og risikosituationer.
Med forslaget ønskes det at understøtte udviklingen af et  

 miljø på sygehusene, hvor det bliver muligt for personalet at håndtere  

 utilsigtede hændelser og at lære heraf.
Der foreslås derfor skabt et  

 ubetinget  

 fortroligt system, hvor den indrapporterende sundhedspersons identitet ikke  

 må  

 videregives til Sundhedsstyrelsen eller fra den begrænsede personkreds, der  

 lokalt modtager indberetningen.
Disse personer kan give den indberettende  

 feedback, opfølgning og støtte, når det er nødvendigt.
Det disciplinære og  

 strafferetlige system foreslås således afkoblet fra rapporteringssystemet.
Det betyder dog ikke, at sundhedspersonerne bliver gjort  

 ansvarsfrie.
De disciplinære, tilsynsmæssige eller strafferetlige myndigheder  

 vil fortsat kunne reagere på klager, indberetninger eller andre oplysninger,  

 som hidrører fra andre kilder end patientsikkerhedssystemet.
Ordningen ønskes i den første fase koncentreret om  

 sygehusvæsenet, men det er efter forslagets bemærkninger en forudsætning, at  

 patientsikkerhedssystemet efter en 2-årig periode evalueres.
Dette tager  

 blandt  

 andet sigte på - ud fra erfaringerne fra sygehusvæsenet - at vurdere,  

 hvorvidt  

 og i givet fald hvordan også praksissektoren kan omfattes af  

 patientsikkerhedssystemet.
Lovforslaget indebærer endvidere en ændring af sygehusloven,  

 hvorefter sygehusejerne m.fl. pålægges at indberette patientoplysninger til  

 kliniske kvalitetsdatabaser, ligesom det foreslås at forenkle  

 administrationen  

 af reglerne vedrørende videregivelse af oplysninger til disse  

 kvalitetsdatabaser.
Denne regelforenkling sker blandt andet ved at ophæve  

 kravet om patientsamtykke.
 Når lovforslaget først fremsættes nu, skyldes det, at  

 opfølgningen på den politiske enighed i januar 2003, navnlig vedrørende  

 udarbejdelse af lovforslag, høring herover og afklaring af de økonomiske  

 forudsætninger for lovforslagene, har trukket længere ud end forventet.  

 Såfremt  

 Folketinget finder det påkrævet, er regeringen indstillet på, at lovforslaget  

 genfremsættes i den kommende samling med henblik på vedtagelse.
 Idet jeg i øvrigt henviser til lovforslagets bemærkninger,  

 tillader jeg mig at anbefale forslaget til Tingets velvillige behandling.
