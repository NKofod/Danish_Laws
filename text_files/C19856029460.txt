Den 1. juli 1986 forventes det nye kap.
III vedrørende redningsmidler, i  

 SOLAS, at træde i kraft internationalt og dermed også for danske skibe.
Det nye kap.
III indeholder bl.a. nye bestemmelser vedrørende de enkelte  

 redningsmidler og disses placering, der afviger betydeligt fra de hidtil  

 kendte samt bestemmelser om nye redningsmidler, som f.eks. redningsdragter.
 I forbindelse med den forestående indførelse af de nye internationale  

 regler for danske skibe vil direktoratet ca. 1. september 1985 indlede en  

 nærmere drøftelse med de berørte parter med henblik på udformningen af de  

 kommende danske forskrifter, der er nødvendige for at sætte de nye  

 internationale regler i kraft i Danmark.
 Envidere foregår der for tiden bestræbelser på en harmonisering af  

 redningsmiddelspecifikationerne og afprøvninger dels i nordisk regi dels  

 mellem landene, der er tilsluttet »Ordningen vedrørende gensidig  

 anerkendelse af prøver og undersøgelser af redningsudstyr«.
 De kommende danske forskrifter vil udover SOLAS-reglerne komme til at  

 indeholde regler, der tydeliggør de internationale regler, hvor dette er  

 påkrævet, ligesom det ikke helt kan udelukkes, at der på nogle områder vil  

 komme en udbygning af de internationale regler.
 Inden nævnte forhandlinger med de berørte parter og  

 harmoniseringsbestræbelserne er afsluttet, er direktoratet ikke fuldt ud i  

 stand til at kunne oplyse om indholdet af de kommende danske regler, der skal  

 udarbejdes på basis af det ny kapital III i SOLAS.
Der har dog allerede nu vist sig at være et behov for, at rederier,  

 værfter og redningsmiddelfabrikanter i henhold til det nye kapital III kan få  

 godkendt såvel udstyr som dettes placering i skibe.
For at imødekomme dette  

 behov er direktoratet indstillet på, dels på basis af teksten i det ny  

 kapitel III, dels på basis af det igangværende internationale og nationale  

 forarbejde til reglernes gennemførelse, midlertidigt at typegodkende nyt  

 udstyr samt at forhåndsgodkende sådant udstyrs placering i skibe.
 Typegodkendelser af den nævnte art, der udstedes, før de endelige danske  

 regler er formuleret, vil længst være gyldige til den 31. december 1986.
 Skibstilsynet vil tage de midlertidige godkendelser op til revurdering, så  

 snart de endelige danske regler er kendt.
 Udstyr, der er midlertidigt typegodkendt i henhold til det ny kapitel III,  

 og som er leveret inden nævnte dato, vil ikke blive krævet udskiftet, uanset  

 om det måtte vise sig ikke fuldt ud at opfylde de endelige regler.
 På tilsvarende måde vil der normalt ikke blive krævet ændringer i  

 redningsmiddelarrangementer, der er godkendt i henhold til det ny kapital  

 III, før de endelige regler er formuleret.
