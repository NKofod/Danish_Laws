§ 1 Handelsflådens Velfærdsråd, der er en privat selvejende institution med  

 hjemsted i København, er oprettet i henhold til lov nr. 253 af 25. april 1990  

 om Handelsflådens Velfærdsråd.
Stk. 2.  Handelsflådens Velfærdsråd (Velfærdsrådet) har  

 til opgave Stk. 3.  Herudover kan Velfærdsrådet udføre andre  

 opgaver, som er forenelige med de i stk. 2 nævnte opgaver.
 Stk. 4.  Ved varetagelse af opgaverne disponerer  

 Velfærdsrådet selvstændigt over de i medfør af loven tilvejebragte midler.
Stk. 5.  Velfærdsrådet fungerer som rådgivende organ for  

 industriministeren i spørgsmål, der af denne forelægges Velfærdsrådet,  

 vedrørende de søfarendes velfærd.
Rådet kan endvidere selv optage  

 velfærdsspørgsmål til behandling og afgive indstilling herom til ministeren.
§ 2 Handelsflådens Velfærdsråd ledes af et råd og en direktion.
2. Industriministeren udnævner efter indstilling fra  

 nedennævnte organisationer Rådets medlemmer for en tre-årig periode:
- Industriministeriet, 1 medlem, - Danmarks Rederiforening, 3 medlemmer, - Rederiforeningen af 1895, 1 medlem, - Rederiforeningen for Mindre Skibe, 1 medlem, - Danmarks Skibsførerforening, 1 medlem, - Dansk Styrmandsforening, 1 medlem, - Maskinmestrenes Forening, 1 medlem, - Radiotelegrafistforeningen af 1917, 1 medlem, - Dansk Sø-Restaurations Forening, 1 medlem, - Sømændenes Forbund i Danmark, 1 medlem, - Metal Søfart, 1 medlem, - Dansk Sømandskirke i Fremmede Havne, 1 medlem, - Sømandskoneforeningen af 1976, 1 medlem.
 Stk. 3.  Såfremt en eller flere af de  

 indstillingsberettigede organisationer ophæves eller undergår væsentlige  

 ændringer, eller Rådets opgaver ændres, afgør industriministeren hvilken  

 organisation, der fremtidig skal have indstillingsret.
 Stk. 4.  Beslutter industriministeren i medfør af lovens  

 § 7, at søfarende på fiskeskibe skal være omfattet, kan ministeren udpege  

 repræsentanter for ejere af fiskeskibe og for fiskere til medlemmer af Rådet.
§ 3 Rådet vælger af sin midte en formand og en næstformand og fastsætter selv  

 sin forretningsorden.
Stk. 2.  Til varetagelse af Rådets løbende forretninger  

 nedsættes et forretningsudvalg bestående af formanden - eller under dennes  

 forfald næstformanden - samt fire af Rådets medlemmer, hvoraf mindst een  

 rederrepræsentant og mindst to repræsentanter for de søfarendes  

 organisationer.
Endvidere vælges blandt Rådets medlemmer en suppleant for  

 hvert af de fire medlemmer.
§ 4 Formanden eller i dennes fravær næstformanden sammenkalder Rådet eller  

 Forretningsudvalget til møde efter behov, dog mindst to gange årligt.  

 Formanden skal endvidere indkalde til møde, når mindst tre af Rådets  

 medlemmer fremsætter ønske herom.
 Stk. 2. På lignende måde skal Forretningsudvalget indkaldes til møde, når  

 mindst to af dets medlemmer fremsætter ønske herom.
§ 5 Tid og sted for Rådets og Forretningsudvalgets møder fastsættes af  

 formanden (respektive næstformanden), der foranlediger medlemmerne indvarslet  

 til møderne og leder forhandlingerne på disse.
§ 6 I dertil bestemte protokoller indføres et kort referat af det på Råds- og  

 Forretningsudvalgsmøder passerede.
§ 7 For at beslutning kan træffes af Rådet, skal formanden eller i dennes  

 fravær næstformanden og mindst halvdelen af medlemmerne være til stede.
Hvert  

 medlem har een stemme, og afgørelser træffes ved simpelt flertal.
I tilfælde  

 af stemmelighed er formandens stemme udslagsgivende.
Ved behandlingen af  

 spørgsmål, hvor Velfærdsrådet optræder som rådgivende organ for  

 industriministeren, og ved ændringer i vedtægterne kan eventuelle mindretal  

 kræve deres bemærkninger vedføjet flertallets indstillinger eller udtalelser.
Stk. 2.  Forretningsudvalget er beslutningsdygtigt, når  

 formanden eller i dennes fravær næstformanden og mindst to af dets medlemmer  

 er til stede.
Om afstemningen gælder tilsvarende regler, som ovenfor fastsat,  

 med hensyn til afstemninger i Rådet.
Eventuelle mindretal kan kræve deres  

 bemærkninger vedføjet flertallets indstillinger eller udtalelser og disse  

 derefter snarest forelagt Rådet.
§ 8 Rådet er ansvarligt for, at vedtægterne overholdes, og at Velfærdsrådets  

 virksomhed udføres i overensstemmelse med lovgivningen.
 Stk. 2.  Rådet ansætter og afskediger Direktionen og det  

 for virksomhedens drift nødvendige personale.
 Stk. 3.  Direktionen varetager den daglige ledelse i  

 overensstemmelse med Rådets anvisninger og retningslinjer.
§ 9 Velfærdsrådet er efter anmodning pligtigt at meddele industriministeren  

 enhver oplysning angående Velfærdsrådets forhold.
Stk. 2.  Velfærdsrådets budget og regnskab skal  

 godkendes af industriministeren.
Regnskabsåret følger finansåret.
 Stk. 3.  Velfærdsrådets regnskab revideres af  

 Rigsrevisionen i henhold til lov om revisionen af statens regnskaber m.m.  

 (for tiden lov nr. 321 af 28. juni 1975). Regnskab skal aflægges i henhold  

 til lov om statens regnskabsvæsen m.v. (for tiden lov nr. 131 af 28. marts  

 1984).
 Stk. 4.  I øvrigt skal Velfærdsrådet følge regler og  

 anvisninger vedrørende statens budget- og bevillingssystem som anført i  

 Finansministeriets til enhver tid gældende Budgetvejledning.
§ 10 I tilfælde af Velfærdsrådets ophør udpeger industriministeren en  

 likvidator, der skal foretage likvidationen af institutionens ejendele bedst  

 muligt.
Efter endt likvidation anvendes efter indstilling fra de i § 2 nævnte  

 organisationer eventuel tiloversbleven formue til velfærdsformål for  

 søfarende efter industriministerens bestemmelse.
§ 11 Vedtægterne kan med industriministerens godkendelse ændres ved beslutning  

 af Rådet, jf. i øvrigt § 7, stk. 1.
§ 12 Disse vedtægter træder i kraft den 1. januar 1991.
 Fastsat af Handelsflådens Velfærdsråd på Rådets møde den 27. november  

 1990.
 P.R.V.
E.
Vestergaard / Bendt Zimmernann Mortensen Formand Sekretær Godkendt.
 Industriministeriet, den 3. december  

 1990.
