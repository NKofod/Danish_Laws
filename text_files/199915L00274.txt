Tillægsbetænkning afgivet af  

 Arbejdsmarkedsudvalget den 15. december 1999 Tillægsbetænkning over Forslag til lov om ændring af lov om  

 arbejdsløshedsforsikring m.v.
 (Venteperiode ved ophør med selvstændig  

 virksomhed, dagpengegodtgørelse for 1. og 2.
ledighedsdag) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til arbejdsministeren, som denne  

 har besvaret skriftligt.
 Endvidere har udvalget modtaget en skriftlig henvendelse  

 fra A-kassen For Selvstændige Erhvervsdrivende.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal inden for flertallet (Enhedslistens  

 medlem af udvalget) har med sit ændringsforslag stillet til 2.  

 behandling i udvalgets betænkning påpeget, at lovforslaget burde  

 have været opdelt i sine bestanddele, forlænget karensperiode ved  

 ophør med selvstændig virksomhed og forhøjet  

 G-dags-betaling.
Enhedslisten er principielt modstander af  

 karantænereglerne for lønmodtagere.
I forlængelse heraf  

 var mindretallet også imod den oprindeligt foreslåede udvidelse  

 af karensperioden ved ophør med selvstændig virksomhed fra 1 til  

 4 uger.
Med arbejdsministerens ændringsforslag til lovens § 63, stk. 3,  

 er der sket en forbedring i forhold til det oprindelig lovforslag, hvorefter  

 mindretallet kan støtte den del af lovforslaget.
Selvstændige,  

 der af økonomiske grunde tvinges til at ophøre med  

 selvstændig virksomhed, får ikke forlænget karensperiode,  

 mens andre årsager til ophør med selvstændig virksomhed  

 betragtes på linje med lønmodtagere, der selvforskyldt bliver  

 arbejdsløse.
Da en sådan selvforskyldt ledighed for tidligere  

 selvstændige takseres til fire ugers karantæne, må  

 mindretallet forvente, at lønmodtagere snarest bliver sidestillet  

 hermed og får nedsat karantæneperioden for samme forseelse fra 5  

 til 4 uger.
 Da mindretallet samtidig betragter det som en vigtig  

 forbedring for lønmodtagerne, at G-dags-betalingen fra arbejdsgiverne  

 sættes op, så det svarer til det reelle dagpengebeløb, kan  

 vi anbefale lovforslaget til vedtagelse.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse.
 Mindretallet vil naturligvis stemme for de stillede  

 ændringsforslag.
Ændringsforslag Af	et mindretal (V og KF), tiltrådt af et mindretal  

(DF og KRF):
Til § 1 1) Nr. 2 affattes således:
» Stk. 4-5 bliver stk. 3-4.« 2) Nr. 3 affattes således:
» Bemærkninger Til nr. 1 og 2 Med ændringsforslagene ophæves reglerne om  

 venteperiode for selvstændige i forbindelse med overgang til dagpenge,  

 således som reglerne ligger vedtaget efter 2. behandling af  

 lovforslaget.
 Herefter vil selvstændige ved overgangen til  

 dagpenge være omfattet af de samme regler, som  gælder for  

 lønmodtagere, det vil sige, at der skal foretages en vurdering af,  

»om arbejdsophøret er selvforskyldt«.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
