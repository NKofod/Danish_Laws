Skrivelse om en forsøgsordning med  

 automatiske ophørsklausuler i visse administrative forskrifter  

 på miljø- og arbejdsmiljøområdet Efter aftale med Statsministeriet skal Justitsministeriet  

 oplyse, at regeringen har besluttet at iværksætte en  

 forsøgsordning med indsættelse af en automatisk  

 ophørsklausul (sunset-klausul) i visse bekendtgørelser  

 inden for miljø- og arbejdsmiljøområdet.
 Formålet med forsøgsordningen er at  

 undersøge om anvendelse af ophørsklausuler positivt kan bidrage  

 til at sikre, at borgerne ikke unødvendigt pålægges  

 byrdefulde pligter, og om sådanne klausuler i givet fald er en  

 hensigtsmæssig måde at sikre dette på.
 Erfaringerne fra undersøgelsen skal kunne danne  

 grundlag for en beslutning om, hvorvidt ophørsklausuler mere generelt  

 bør anvendes i administrative forskrifter, samt på hvilke  

 områder og hvordan dette i givet fald bedst kan ske.
 Forsøgsordningen, der er beskrevet i vedlagte  

 retningslinier, træder i kraft 1. marts 2002.
Med venlig hilsen Lars Bay Larsen Bilag 1 Retningslinjer for en forsøgsordning med automatiske  

 ophørsklausuler i visse administrative forskrifter på  

 miljø- og arbejdsmiljøområdet.
1. Indledning Regeringens koordinationsudvalg har besluttet med virkning fra 1. marts  

 2002 at iværksætte en forsøgsordning med indsættelse  

 af en automatisk ophørsdato (sunset-klausul) i visse  

 bekendtgørelser inden for miljø- og  

 arbejdsmiljøområdet.
Formålet med forsøgsordningen er at undersøge, om  

 anvendelse af ophørsklausuler positivt kan bidrage til at sikre, at  

 borgerne ikke unødvendigt pålægges byrdefulde pligter, og  

 om sådanne klausuler i givet fald er en hensigtsmæssig måde  

 at sikre dette mål på.
Undersøgelsen falder i to dele: En  

 bagudrettet og en fremadrettet del.
 Den bagudrettede del omfatter bekendtgørelser, der allerede er  

 udstedt, mens den fremadrettede del omfatter bekendtgørelser, der  

 udstedes efter den 1. marts 2002.
 Det er hensigten, at erfaringerne fra de to dele af undersøgelsen  

 tilsammen skal kunne danne grundlag for en beslutning om, hvorvidt  

 ophørsklausuler mere generelt bør anvendes i administrative  

 forskrifter, samt på hvilke områder og hvordan dette i givet fald  

 bedst kan ske.
2. Fælles retningslinier for den fremadrettede og den  

 bagudrettede del af forsøget 2.1. Organiseringen af forsøgsordningen Undersøgelsen gennemføres som udgangspunkt af  

 Beskæftigelsesministeriet og Miljøministeriet for hver af disse  

 ministeriers respektive ressortområder.
Justitsministeriet bistår  

 efter anmodning ministerierne med vejledning om fortolkning af  

 retningslinierne for forsøgsordningen.
 De to ministerier udarbejder herefter udkast til de nedenfor beskrevne  

 delrapporter og den endelige rapport.
 I tilknytning til den første delrapport udarbejder  

 Justitsministeriet endvidere et afsnit om udenlandske erfaringer med  

 anvendelse af ophørsklausuler.
 Udkastene drøftes herefter i en følgegruppe bestående  

 af repræsentanter for de to ministerier, samt Finansministeriet,  

 Justitsministeriet og Økonomi- og Erhvervsministeriet.
 Følgegruppens endelige rapporter afgives herefter gennem  

 departementschefgruppen for bedre lovkvalitet m.v. til regeringens  

 koordinationsudvalg.
 Hvis en bekendtgørelse ophæves som følge af en  

 ophørsklausul, og den ved en fejl ikke afløses af en ny  

 bekendtgørelse, vil der kunne opstå en række utilsigtede  

 retlige konsekvenser for såvel borgere og erhvervsliv som for det  

 offentlige.
Ved organiseringen af forsøgsordningens fremadrettede del i  

 Beskæftigelsesministeriet og Miljøministeriet er det derfor  

 vigtigt at sikre en løbende overvågning af de klausulbelagte  

 bekendtgørelser.
Ministerierne skal derfor enten centralt eller  

 decentralt etablere sådan løbende overvågning af de  

 nævnte bekendtgørelser.
2.2. Hvilke regler omfattes af forsøgsordningen? Det er besluttet at begrænse ordningen til at omfatte administrative  

 forskrifter, hvis hovedindhold består i at pålægge borgerne  

 og erhvervslivet byrder.
 Det er i den forbindelse endvidere besluttet at undtage følgende  

 forskrifter fra forsøgsordningen:
 ·  

 	bekendtgørelser, der gennemfører EU-retlige eller  

 folkeretlige forpligtelser.
 ·  

 	bekendtgørelser, der tildeler borgerne rettigheder i forhold til  

 det offentlige.
 ·  

 	bekendtgørelser, der hovedsageligt vedrører det offentlige,  

 som f.eks. en bekendtgørelse om forretningsorden for et administrativt  

 nævn.
 ·  

 	cirkulærer, cirkulæreskrivelser og vejledninger, der kun  

 må rette sig til offentlige myndigheder.
 ·  

 	bekendtgørelser, der er en nødvendig forudsætning  

 for, at en lov kan gennemføres, og hvor ministeren derfor må  

 antages at være forpligtet til at udstede en bekendtgørelse.
 ·  

 	bekendtgørelser, der alene har informativ karakter, som f.eks.,  

 hvor loven fastsætter en beløbsgrænse, der skal reguleres  

 på en i loven fastsat måde, som ministeren hvert år skal  

 bekendtgøre.
 ·  

 	bekendtgørelser, der sætter en lov i kraft samt kongelige  

 anordninger, der sætter dansk lovgivning i kraft for  

 Færøerne eller Grønland.
 ·  

 	bekendtgørelser, der alene ophæver en eller flere  

 bekendtgørelser eller en andre forskrifter.
 ·  

 	bekendtgørelser, der alene gælder for Færøerne  

 og Grønland.
Det kan forekomme, at en af de nævnte undtagelsesgrunde kun delvis  

 gør sig gældende for en bekendtgørelse.
Her opstår  

 spørgsmålet, om hvorvidt den pågældende  

 bekendtgørelse bør inddrages under ordningen.
Hvor der er tale om en bekendtgørelse, hvor kun dele af  

 bekendtgørelsen er en gennemførelse af EU-forskrifter, må  

 det antages, at det som hovedregel ikke vil være muligt at udskille de  

 regler, der følger af EU-retlige forpligtelser, fra de øvrige  

 dele af bekendtgørelsen.
Bekendtgørelser, der indeholder  

 regler, der gennemfører EU-forskrifter, bør derfor i det hele  

 undtages fra ordningen.
Det samme gælder bekendtgørelser, der  

 indeholder bestemmelser, der gennemfører internationale  

 forpligtelser.
Det kan derimod være sværere at afgrænse, hvilke  

 bekendtgørelser der skal undtages fra ordningen som følge af,  

 at de tildeler borgerne rettigheder.
Svaret må bero på en  

 nærmere vurdering af den pågældende forskrift.
I  

 vurderingen må der lægges vægt på, om hovedindholdet  

 af bekendtgørelsen består i at pålægge borgerne og  

 erhvervslivet pligter, eller om denne del er af underordnet karakter i  

 forhold til regler, der tillægger borgerne rettigheder.
Det sidste kan  

 f.eks. være tilfældet, hvor bekendtgørelsen indeholder en  

 dispensation fra et krav i lovgivningen, og hvor der som betingelse for en  

 sådan dispensation stilles særlige krav til de berørte.  

 Der må imidlertid også i tvivlstilfælde lægges  

 vægt på, at undersøgelsen skal omfatte et  

 tilstrækkeligt stort antal bekendtgørelser til at kunne danne  

 grundlag for en beslutning om en mere generel gennemførelse af en  

 ordning om ophørsklausuler.
Særligt på miljø- og arbejdsmiljøområdet  

 vil der formentlig ikke sjældent være forskrifter, der både  

 pålægger nogle borgere pligter og samtidig tildeler andre borgere  

 rettigheder.
Sådanne forskrifter bør som udgangspunkt inddrages,  

 medmindre den del af forskriften, der pålægger borgere og  

 erhvervslivet byrder, klart er af underordnet betydning i forhold til den  

 rettighedsskabende del.
3. Den bagudrettede undersøgelse Formålet med den bagudrettede undersøgelse er relativt  

 hurtigt at give et første indtryk af, på hvilke områder  

 ophørsklausuler vil kunne være hensigtsmæssige at anvende,  

 samt på hvilke områder dette ikke kan antages at være  

 tilfældet.
 Undersøgelsen skal tilrettelægges på en sådan  

 måde, at den er egnet til at opfylde dette formål.
 Det er på denne baggrund fundet hensigtsmæssigt at  

 tilrettelægge den bagudrettede undersøgelse således, at  

 der foretages en gennemgang af de bekendtgørelser, der er udstedt et  

 bestemt år med henblik på at vurdere, hvad automatiske  

 udløbsklausuler ville have ført til, hvis de havde været  

 anvendt.
 For at kunne få et indtryk af de hypotetiske virkninger af en  

 femårig udløbsklausul, er det valgt at lade undersøgelsen  

 omfatte en gennemgang af Miljøministeriets og  

 Beskæftigelsesministeriets bekendtgørelser udstedt i 1995 for  

 så vidt disse ikke er omfattet af en af undtagelserne fra  

 forsøgsordningen, jf. pkt. 2.2. Hvis det måtte vise sig, at  

 antallet af bekendtgørelser ikke er tilstrækkeligt, vil de  

 berørte ministerier inddrage yderligere årgange af  

 bekendtgørelser, således at det anførte formål kan  

 blive tilgodeset.
 Ved gennemgangen opdeles bekendtgørelserne i følgende  

 kategorier:
·
Bekendtgørelser, der er blevet ophævet uden at være  

 erstattet af lignende regler Hvis disse bekendtgørelser er ophævet inden 5 år, ville  

 en automatisk ophørsdato ikke have haft nogen virkning.
Disse  

 bekendtgørelser er imidlertid alligevel interessante for  

 undersøgelsen.
Hvis det er muligt at identificere bestemte  

 reguleringsområder eller andre fælles karakteristika for  

 bekendtgørelser inden for denne gruppe, vil det være muligt at  

 identificere en kategori af bekendtgørelser, som ofte vil skulle  

 ophæves efter relativt kort tid, og hvor ophørsklausuler derfor  

 vil kunne være formålstjenlige for at sikre, at  

 bekendtgørelser af denne karakter ikke forbliver i kraft længere  

 end nødvendigt.
·
Bekendtgørelser, der fortsat er gældende Ved undersøgelsen af bekendtgørelser, der fortsat er  

 gældende, skal det undersøges, om disse bekendtgørelser  

 også ville have været i kraft, hvis de havde indeholdt en  

 ophørsklausul.
Ved vurderingen af virkningen af en sådan  

 hypotetisk ophørsklausul skal der navnlig lægges vægt  

 på, om bekendtgørelsen burde have været ændret eller  

 ophævet som følge af udvikling i teknologi, samfunds- eller  

 erhvervsforhold eller erfaringer og viden m.h.t. nødvendighed af  

 reglerne.
Derimod vil en efterfølgende ændret politisk vurdering  

 ikke være relevant for vurdering af anvendeligheden af  

 ophørsklausuler.
Sådanne spørgsmål bør i  

 stedet vurderes løbende af den ansvarlige minister, evt. i samarbejde  

 med Finansministeriets Regelforenklingsenhed.
 På baggrund heraf skal det på linie med den første  

 kategori undersøges, om der kan identificeres bestemte kategorier  

 eller typer af reguleringsområder, hvor anvendelse af  

 ophørsklausuler synes særlig hensigtsmæssig, eller om der  

 omvendt kan peges på områder, hvor det på forhånd  

 må antages at være uhensigtsmæssigt.
·
Bekendtgørelser, der er blevet ændret eller erstattet af  

 lignende regler Denne kategori omfatter regler, hvor der løbende er sket  

 ændringer, og hvor reglerne i det væsentlige er blevet  

 opretholdt.
Der er således tale om en gruppe af regler, hvor  

 ophørsklausuler ikke ville have haft nogen virkning, og derfor ikke  

 bør anvendes.
·
Bekendtgørelser, der falder uden for undersøgelsen, jf.  

 pkt. 2.2 Der foretages en opgørelse af antallet af bekendtgørelser,  

 der falder uden for ordningen, jf. pkt. 2.2, samt en oversigt over hvilke(t)  

 af de nævnte forhold, der har ført til, at forskrifterne ikke er  

 medtaget.
 Undersøgelsen bør endelig omfatte en opgørelse af den  

 forholdsmæssige fordeling af bekendtgørelser på de 4  

 kategorier og en opgørelse af, hvor lang tid der går, inden  

 bekendtgørelserne (i givet fald) ændres eller ophæves.
3.3. Gennemførelse og afslutning af den bagudrettede  

 delundersøgelse Miljøministeriet og Beskæftigelsesministeriet forestår  

 hver især undersøgelsen af de ovennævnte forskrifter  

 på deres respektive ressortområder.
På baggrund heraf  

 udarbejder de pågældende ministerier i fællesskab et udkast  

 til delrapport.
 Justitsministeriet udarbejder i tilknytning hertil et afsnit om  

 erfaringerne med anvendelse af ophørsklausuler i udlandet (navnlig i  

 Storbritannien, USA og Australien). Økonomi- og Erhvervsministeriet  

 samt Finansministeriet bistår herved ved indsamlingen af oplysninger om  

 sådanne erfaringer.
Delrapporten samt oversigten over de udenlandske erfaringer drøftes  

 i en arbejdsgruppe bestående af repræsentanter for de fem  

 ministerier.
Justitsministeriet forestår indkaldelsen til møder  

 i arbejdsgruppen.
Delrapporten skal indeholde en indstilling om, hvorvidt ordningen skal  

 udvides.
Rapporten kan herudover indeholde forslag om ændringer i  

 ordningen, hvis undersøgelsen måtte give anledning hertil.
 Den endelige delrapport afgives herefter gennem departementschefgruppen  

 for bedre lovkvalitet m.v. til regeringens koordinationsudvalg senest den 1.  

 marts 2003.
4. Den fremadrettede del 4.1. Første fase: Indsættelse af klausuler 4.1.1. Affattelsen af klausuler om automatisk ophørsdato Det er vigtigt at undgå, at borgere, virksomheder og andre, der  

 læser en bekendtgørelse, der indeholder en bestemmelse om  

 automatisk ophørsdato, herved fejlagtigt bibringes en forventning om,  

 at bekendtgørelsens regler ikke vil kunne forlænges efter  

 udløbet af fristen.
Ligeledes bør det undgås, at  

 bekendtgørelsen skulle give anledning til en forventning om, at den  

 ikke vil kunne blive ændret før udløbet af denne frist.
 Med henblik på at undgå sådanne uberettigede  

 forventninger, bør de enkelte klausuler udformes i overensstemmelse  

 med følgende:
"§ X.
Denne bekendtgørelse træder i kraft den  

 XX.YY.ZZZZ og ophæves automatisk den YY.ZZ.XXXX, medmindre andet  

 bestemmes inden denne dato, jf.
Justitsministeriets skrivelse af 28. februar  

 2002 om en forsøgsordning om anvendelse af automatiske  

 ophørsklausuler i visse bekendtgørelser på miljø-  

 og arbejdsmiljøområdet." Ved indlæggelse af den pågældende bekendtgørelse  

 i Retsinformation bør der etableres et link til den  

 nævnte skrivelse.
Herudover skal det pågældende ministerium sørge for at  

 inddatere ophørsdatoen for forskriften i Retsinformation.
Herved  

 sikres, at ministerierne og andre løbende kan få et overblik  

 over, hvilke bekendtgørelser der er udstyret med en sådan  

 udløbsdato og, hvornår de enkelte forskrifter  

 udløber.
4.1.2. Retningslinier for længden af gyldighedsfristen I de tilfælde, hvor der efter det ovenfor anførte  skal  

 fastsættes en udløbsdato, må fristens længde bero  

 på en konkret vurdering i det enkelte tilfælde.
 Ved vurderingen heraf må der på den ene side navnlig  

 lægges vægt på, at udløbsdatoen skal sikre,  

 at der løbende sker en revision af, om eksisterende regler, der  

 pålægger virksomheder og borgere pligter, skal opretholdes.  

 På den anden side må det haves for øje, at fristen  

 ikke bør være så kort, at det i vidt omfang bliver  

 nødvendigt for ministeren at udstede regler, der blot forlænger  

 levetiden for velfungerende regler.
I tilfælde, hvor der f.eks. på grund af den teknologiske eller  

 samfundsmæssige udvikling må forudses behov for hyppige  

 ændringer af de administrative forskrifter, vil en frist på 2  

 år være passende.
Undtagelse herfra kan dog gøres, hvis  

 der er tale om bekendtgørelser, der inden udstedelse eller  

 ændring er genstand for forhandling med de berørte parter, og  

 hvor udarbejdelsen af bekendtgørelsen derfor erfaringsmæssigt  

 tager lang tid.
Også i tilfælde, hvor de nye regler har karakter  

 af en forsøgsordning, vil en frist på 2 år som  

 udgangspunkt være passende.
 For en række bekendtgørelser vil der derimod kun  

 sjældnere være behov for revisioner, og udløbsdatoen kan  

 her fastsættes til 5 år efter udstedelsen.
Af hensyn til forsøgets gennemførelse bør der som  

 hovedregel ikke indsættes andre udløbsfrister end de  

 nævnte 2 og 5 år.
Hvis det af praktiske hensyn f.eks. er  

 hensigtsmæssigt at, en bekendtgørelse udløber på  

 den sidste dag i en måned, kan mindre fravigelser af udgangspunktet  

 imidlertid foretages.
Hvor der er tale om bekendtgørelser, der efter  

 ovennævnte retningsliner som udgangspunkt bør omfattes af en  

 5-års frist, vil der endvidere kunne fastsættes en kortere frist  

 på  f.eks. 3 eller 4 år, hvis konkrete forhold taler for at  

 fravige udgangspunktet.
4.1.3. Retningslinier for ændringer af bekendtgørelser Ved ændring af en eksisterende bekendtgørelse, der ikke  

 indeholder en ophørsklausul, bør spørgsmålet om  

 inddragelse af bekendtgørelsen under forsøgsordningen overvejes  

 efter de ovennævnte retningslinier.
Indsættelse af en ophørsklausul i en eksisterende  

 bekendtgørelse eller ændring af en eksisterende  

 ophørsklausul bør af hensyn til borgernes mulighed for at  

 få overblik over gældende ret som altovervejende hovedregel ikke  

 ske ved ændringsbekendtgørelse.
I stedet bør udformes en  

 helt ny bekendtgørelse med de nødvendige ændringer.
Ved ændringer af bekendtgørelser, der allerede indeholder en  

 ophørsklausul, bør ændringer af denne klausul ligeledes  

 kun ske ved udstedelse af en ny hovedbekendtgørelse.
Hvis ministeriet  

 imidlertid ønsker andre ændringer gennemført alene ved en  

 ændringsbekendtgørelse, skal der ikke i  

 ændringsbekendtgørelsen indsættes en bestemmelse om  

 automatisk ophør af ændringsbekendtgørelsen, og som  

 altovervejende hovedregel bør der heller ikke i  

 ændringsbekendtgørelsen ske ændring af  

 ophørsklausulen i hovedbekendtgørelsen.
Det betyder, at den  

 oprindelige udløbsfrist i disse tilfælde som altovervejende  

 hovedregel ikke bør forlænges uden udstedelse af en ny  

 hovedbekendtgørelse.
Anvendelse af en  

 ændringsbekendtgørelse kan dog efter omstændighederne ske,  

 hvis der er tale om en meget omfattende bekendtgørelse, der kun retter  

 sig til få personer eller virksomheder.
4.2. Anden fase: Evaluering af forsøgsordningen 4.2.1. Anden delrapportering efter 3 år Efter 3 år har ministerierne de første erfaringer med  

 udløbet af de toårsfrister, der blev indsat i løbet af  

 forsøgsperiodens første år.
Endvidere vil ministerierne  

 have erfaringer med de bekendtgørelser, der både er udstedt og  

 ophævet eller ændret i perioden.
 På baggrund heraf udarbejder de pågældende ministerier i  

 fællesskab et udkast til delrapport, der omfatter perioden 1. marts  

 2002 - 28. februar 2005. Udkastet drøftes i en arbejdsgruppe  

 bestående af repræsentanter for de to ministerier samt Erhvervs-  

 og Økonomiministeriet, Finansministeriet og Justitsministeriet.  

 Justitsministeriet forestår indkaldelsen til møder i  

 arbejdsgruppen.
 Delrapporten skal bl.a. opgøre følgende:
 ·  

 	Antallet af bekendtgørelser, der er blevet ophævet som  

 følge af klausulen, uden at der i forbindelse hermed er fastsat  

 regler, der erstatter disse.
 ·  

 	Antallet af bekendtgørelser, der er blevet ophævet, herunder  

 erstattet af væsentligt ændrede regler inden klausulens  

 udløb.
 ·  

 	Antallet af bekendtgørelser, der inden eller i forbindelse med  

 udløbet af klausulen er ophævet og erstattet med regler, der i  

 det væsentlige er identisk med den oprindelige forskrift.
 ·  

 	Antallet af bekendtgørelser, der falder uden for  

 undersøgelsen, jf. pkt. 2.2, samt en oversigt over hvilke(t) af de  

 nævnte forhold, der har ført til, at forskrifterne ikke er  

 medtaget.
 ·  

 	Administrative omkostninger ved administrationen af ordningen.
 ·  

 	Erfaringer med fordele og ulemper med anvendelsen af  

 ophørsklausuler.
Opgørelsen af de administrative omkostninger forudsætter, at  

 disse opgøres af ministerierne løbende under projektet.
De  

 omkostninger, der skal opgøres, er de administrative opgaver, som  

 ministerierne ellers ikke ville have haft, herunder navnlig:
 ·  

 	Øgede omkostninger til hyppigere revision af de  

 pågældende forskrifter.
 ·  

 	Øgede omkostninger til tryk af forskrifter og information og  

 rådgivning af borgerne herom.
 ·  

 	Øgede omkostninger til administration af en  

 overvågningsordning.
 ·  

 	Eventuelle omkostninger til løsning af problemer, der opstår  

 som følge af manglende rettidig fornyelse af forskrifter.
Såfremt det allerede på dette tidspunkt er muligt at uddrage  

 mere generelle erfaringer om klausulernes virkning på de  

 pågældende lovgivningsområder, skal også  

 sådanne erfaringer anføres i delrapporten.
Delrapporten kan i  

 den forbindelse indeholde forslag om ændringer i  

 forsøgsordningen, hvis erfaringerne måtte give anledning  

 hertil.
 Den endelige delrapport afgives herefter gennem departementschefgruppen  

 for bedre lovkvalitet m.v. til regeringens koordinationsudvalg senest den 1.  

 juni 2005.
4.2.2. Endelig rapportering efter 6 år Efter 6 år har ministerierne dels erfaringer med de  

 to-årsklausuler, der er indsat i løbet af forsøgets  

 første 4 år samt de fem-årsklausuler, der er indsat i  

 løbet af forsøgets første år.
Endvidere vil  

 ministerierne have erfaringer med de bekendtgørelser, der både  

 er udstedt og ophævet eller ændret i perioden.
 På baggrund heraf udarbejder de pågældende ministerier i  

 fællesskab et udkast til en endelig rapport, der omfatter perioden 1.  

 marts 2002 - 29. februar 2008. Udkastet drøftes i en arbejdsgruppe  

 bestående af repræsentanter for de to ministerier samt Erhvervs-  

 og Økonomiministeriet, Finansministeriet og Justitsministeriet.  

 Justitsministeriet forestår indkaldelsen til møder i  

 arbejdsgruppen.
 Den endelige rapport skal dels indeholde en sammenfatning af de to  

 tidligere delrapporter, dels en samlet talmæssig opgørelse af de  

 forhold, som den anden delrapport indeholder for alle de opgjorte år.  

 Herudover skal det søges at indhente oplysninger om virkningerne af  

 forsøgsordningen ved høring af organisationer, der  

 repræsenterer relevante erhvervsinteresser, professionelle brugere  

 (advokater, dommere og anklagere) samt af forbruger- eller  

 borgerinteresser.
Ministerierne skal på den baggrund udarbejde en indstilling til  

 vurdering af forsøgsordningens virkning, og om hvorvidt den bør  

 fortsættes samt eventuelt gøres mere generel.
Vurderingen heraf  

 bør i givet fald indeholde et forslag til en sådan ordning,  

 herunder til på hvilke områder dette bør ske, og hvilke  

 bekendtgørelser der bør være omfattet af en sådan  

 ordning.
 Den endelige rapport afgives herefter gennem departementschefgruppen for  

 bedre lovkvalitet m.v. til regeringens koordinationsudvalg senest den 1. juni  

 2008.
5. Ikrafttræden Forsøgsordningen træder i kraft den 1. marts 2002 og  

 ophæves den 1. juni 2008 medmindre andet bestemmes inden denne dato.  

 Ordningens fremadrettede del, jf. pkt. 4, finder anvendelse på  

 bekendtgørelser, der underskrives i perioden 1. marts 2002 - 29.  

 februar 2008.
