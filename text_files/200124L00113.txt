Betænkning afgivet af Skatteudvalget den  

 6. februar 2002 Betænkning over Forslag til lov om ændring af  

 ligningsloven (Skattefrihed for lommepenge og gaver, der hidrører  

 fra indsamlede bidrag, m.v.) [af Jacob Buksti (S),  

 Morten Bødskov (S), Jens Peter Vernersen (S),  

 Anders Samuelsen (RV) og Marianne Jelved (RV)] 1. Udvalgsarbejdet Lovforslaget blev fremsat den 6. december 2001 og var til  

 1. behandling den 10. januar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Børnesagens Fællesråd.
 Skatteministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 1 spørgsmål til  

 skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) agter at stille  

 ændringsforslag uden for betænkning til 2. behandling af  

 lovforslaget.
Enhedslisten har principielt den opfattelse, at  

 indtægter bør beskattes ens, uanset hvor indtægten stammer  

 fra.
Derfor er Enhedslisten afvisende over for forslaget om at udvide  

 skattefriheden ved gaver.
Enhedslisten vil derimod gerne medvirke til at afskaffe  

 den diskrimination, der i dag sker af børn og unge, som er anbragt  

 uden for deres hjem og som følge heraf får udbetalt lommepenge  

 af de sociale myndigheder i stedet for af deres forældre.
Det er helt  

 urimeligt, at disse børn og unge, som i forvejen er i en meget  

 svær situation, diskrimineres, ved at de skal betale skat af deres  

 lommepenge, tøjpenge m.v.
 Den del af lovforslaget, som omhandler skattefrihed for  

 specialpædagogisk støtte ved videregående uddannelser,  

 støtter Enhedslisten endvidere, da der blot er tale om at  

 afhjælpe nogle utilsigtede konsekvenser af en tidligere vedtaget  

 lovgivning.
 Da Enhedslisten ikke mener, der er nogen logisk  

 sammenhæng mellem disse tre elementer, agter Enhedslisten at stille  

 ændringsforslag uden for betænkning til 2. behandling af  

 lovforslaget med henblik på at få lovforslaget opdelt,  

 således at den del, der vedrører udvidelse af skattefriheden ved  

 gaver, kan behandles særskilt.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 14 Bilagsnr.
Titel 1 Oversigt over ubesvarede spørgsmål på L 16,  

 folketingsåret 2001-02, 1. samling 2 Meddelelse om åbning af spørgsmål på forslaget 3 Spm. 1, om skatteministeren har kendskab til sager/forhold inden for  

 tvivlsområdet, som ikke vil blive omfattet af skattefrihed efter den  

 foreslåede præcisering af anvendelsesområdet for  

 ligningslovens § 7, litra a, til skatteministeren 4 Meddelelse om tidspunkt for betænkningsafgivelse og frist for  

 spørgsmål m.v.
