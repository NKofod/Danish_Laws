 Under henvisning til den i § 100, litra a, i handelsministeriets  

 bekendtgørelse nr. 173 af 21. maj 1965 om forskrifter for skibes bygning og  

 udstyr m.v. indeholdte bestemmelse om sanitær-, ballast-, lænse- og  

 servicepumpers anvendelse som brandpumper skal direktoratet henlede  

 opmærksomheden på, at nævnte pumper kun tillades tilsluttet skibets  

 brandledning og kun godtages til anvendelse som brandpumper, såfremt der er  

 truffet forsvarlige foranstaltninger til at hindre, at pumperne - selv ved  

 uagtsomhed - kan sættes i stand til at suge fra tanke, der kan anvendes til  

 andet end ballastvand, og/eller fra skibets lænsesystem og samtidig trykke  

 til skibets brandledning.
 Sikringsanordninger, baseret på afblænding af visse rørledninger ved  

 anvendelse af blindfanger, kan ikke godkendes.
