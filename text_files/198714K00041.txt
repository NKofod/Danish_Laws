Nr BTL 41 Betænkning over Forslag til lov om ændring af lov om fremme af byggeriets  

 udvikling   

 Nr L 41 1987-88, 1. samling Afgivet af Boligudvalget Afgivet: 19871215 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
Udvalget har efter anmodning modtaget udtalelse fra Udvalget angående Videnskabelig Forskning, der er optrykt som bilag.
I udtalelsen henvises til undervisningsministerens redegørelse af 31. marts 1987 om sektorforskningen og til Udvalget angående Videnskabelig Forsknings beretning af 10. december 1987 herom.
Udvalget har endvidere modtaget skriftlig henvendelse fra Andelsboligforeningernes Fællesrepræsentation.
Der er af boligministeren og af et mindretal stillet ændringsforslag, hvorom henvises til de ledsagende bemærkninger.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til vedtagelse med de stillede ændringsforslag.
Et andet mindretal (Det Konservative Folkepartis, Venstres, Det Radikale Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til vedtagelse med det af boligministeren stillede ændringsforslag.
Et tredje mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Ændringsforslag Af et mindretal (S og SF):
Til § 1 1) Nr. 1 affattes således:
»1. I § 5, 2. pkt., ændres »4 medlemmer« til:  

 »10 medlemmer«.' 2) Nr. 2 affattes således:
 »2. I § 5 indsættes som nyt punktum efter 3. pkt.:
»Endvidere udpeges 2 medlemmer efter indstilling af Statens Teknisk-Videnskabelige Forskningsråd, 2 medlemmer efter indstilling fra Boligselskabernes Landsforening og Lejernes LO samt 2 medlemmer efter indstilling af medarbejderne på Statens Byggeforskningsinstitut.« 4. pkt. bliver herefter 5. pkt.' Af boligministeren, tiltrådt af udvalget:
Til § 2 3) Paragraffen affattes således:
»§ 2 Loven træder i kraft dagen efter bekendtgørelsen i Lovtidende.« Bemærkninger Til nr. 1 og 2 For at opnå en prioritering af forskningsindsatsen, der i et øget omfang er i overensstemmelse med de fremtidige beboeres ønsker, sikres repræsentanter for beboerbevægelsen plads i bestyrelsen.
Til nr. 3 Det kan på nuværende tidspunkt næppe antages, at lovændringen vil kunne bekendtgøres i Lovtidende inden den i lovforslaget fastlagte ikrafttrædelsesdato, den 1. januar 1988.
Svend Andersen (S) Baadsgaard (S) Pia Gjellerup (S) Torben Lund (S) fmd.
Lissa Mathiasen (S) Tastesen (S) Jørn Jespersen (SF) Pelle Voigt (SF) Engell (KF) Svend Åge Petersen (KF) Merete Aarup (KF) Pernille Sams (KF) Mejdahl (V) Bollmann (CD) nfmd.
Pia Kjærsgaard (FP) Glønborg (KRF) Niels Helveg Petersen (RV) Partiet FK havde ikke medlemmer i udvalget.
Bilag Ad Boligudvalgets skrivelse af 17. november 1987 vedrørende L 41 Forslag til lov om ændring af lov om fremme af byggeriets udvikling alm. del - bilag 35 Boligudvalget har bedt Udvalget angående Videnskabelig Forskning om at udtale sig om ovennævnte lovforslag.
Udvalget har behandlet sagen i sit møde den 10. december 1987, og udvalget med undtagelse af Fremskridtspartiets medlem skal i den anledning udtale følgende:
Lovforslagets udvidelse af bestyrelsen med to eksterne forskningssagkyndige og to af instituttets medarbejdere er i overensstemmelse med undervisningsministerens redegørelse om sektorforskningen og Udvalget angående Videnskabelig Forsknings beretning herom.
Udvidelsen af repræsentantskabet har udvalget intet at udtale imod.
Men udvalget gør opmærksom på, at de foreslåede ændringer langtfra er tilstrækkelige til at imødekomme undervisningsministerens redegørelse om sektorforskningens tilrettelæggelse og udvalgets beretning herom.
Udvalget henleder specielt opmærksomheden på beretningens bemærkninger om ansættelsesprocedurer, om udskillelse af basisbevillinger til uafhængig langsigtet forskning samt om ytrings- og publiceringsfrihed.
Udvalget angående Videnskabelig Forskning henstiller derfor til Boligudvalget, at de pågældende bemærkninger indgår i Boligudvalgets betænkning med henblik på, at vedtægter for Statens Byggeforskningsinstitut og regler for dets virksomhed i øvrigt bringes i overensstemmelse hermed.
 P. u. v.
Rahbæk Møller formand Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har stillet spørgsmål til boligministeren, som denne har besvaret skriftligt.
Udvalget har endvidere modtaget skriftlig henvendelse fra Statens Byggeforskningsinstitut.
Der er af boligministeren stillet ændringsforslag, hvorom henvises til de ledsagende bemærkninger.
Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres, Centrum-Demokraternes og Kristeligt Folkepartis medlemmer af udvalget) lovforslaget til vedtagelse med det stillede ændringsforslag.
Et mindretal (Socialistisk Folkepartis medlemmer af udvalget) indstiller lovforslaget til vedtagelse og vil i øvrigt redegøre for sin stilling ved 3. behandling.
Et andet mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Ændringsforslag Af boligministeren, tiltrådt af et flertal (udvalget med  

 undtagelse af SF og FP):
Til § 1 1) Nr. 2 affattes således:
 » 2. I § 5 indsættes efter 3. pkt. som nyt punktum:
»Endvidere udpeges 2 medlemmer efter indstilling af Planlægningsrådet for Forskningen samt 2 medlemmer efter indstilling af medarbejderne på Statens Byggeforskningsinstitut.« 4. pkt. bliver herefter 5. pkt.' Bemærkninger Til nr. 1 Efter lovforslaget skal de to forskningskyndige medlemmer af bestyrelsen for Statens Byggeforskningsinstitut (SBI) udpeges af Statens Teknisk-Videnskabelige Forskningsråd.
Ud fra et generelt hensyn til, at forskningssagkundskaben kan blive bedst muligt repræsenteret i bestyrelsen, foreslås der den ændring i lovforslaget, at de to forskningskyndige medlemmer skal udpeges af Planlægningsrådet for Forskningen, som mere bredt dækker hele forskningen.
Der bliver herved mulighed for på en mere smidig måde at tilpasse forskningsrepræsentationen i bestyrelsen til de forskellige og måske varierende behov for sagkundskab.
Svend Andersen (S) Baadsgaard (S) Pia Gjellerup (S) Torben Lund (S) fmd.
Lissa Mathiasen (S) Tastesen (S) Jørn Jespersen (SF) Pelle Voigt (SF) Engell (KF) Svend Åge Petersen (KF) Merete Aarup (KF) Pernille Sams (KF) Mejdahl (V) Bollmann (CD) nfmd.
Pia Kjærsgaard (FP) Merethe Due Jensen (KRF) Jørgen Estrup (RV) Partiet FK havde ikke medlemmer i udvalget.
