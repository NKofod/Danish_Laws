INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Procentregulering § 4.  Arbejdstid mv.
§ 5.  Overarbejde § 6.  Betaling for rådighedsvagt § 7.  Ikrafttræden og opsigelse GENERELLE BEMÆRKNINGER Finansministeriet og Dansk Funktionærforbund har den 29. december 1992  

 indgået medfølgende organisationsaftale for laboratoriemestre ved  

 Forskningscenter Risø.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) Den hidtidige overenskomst af 10. september 1990 for laboratoriemestre ved  

 Forskningscenter Risø (cirk. af 3. okt. 1990, APD.nr. 122/90) ophæves herved.
Finansministeriet Administrations- og Personaledepartementet Den 20. januar 1993 P.M.V.
 E.B.
Inga Mørkegaard ORGANISATIONSAFTALE FOR LABORATORIEMESTRE VED FORSKNINGSCENTER RISØ Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Organisationsaftalen gælder for laboratoriemestre, der er ansat ved  

 Forskningscenter Risø.
§ 2.  Løn Laboratoriemestre ansættes som funktionærer, og den normale løn i forhold  

 til ancienniteten udgør følgende årlige beløb:
 Stk. 2. I tilslutning til denne organisationsaftale mellem  

 Finansministeriet og Dansk Funktionærforbund vedrørende laboratoriemestres  

 ansættelse ved Forskningscenter Risø er det aftalt, at 2 laboratoriemestre,  

 der er overført til Miljøstyrelsens Luftforureningslaboratorium fra  

 Forskningscenter Risø, fortsat aflønnes efter nævnte organisationsaftale.
§ 3.  Procentregulering Den samlede faste løn er forhøjet pr. 1. april 1991 med 21,6382 pct. og  

 forhøjes pr. 1. april 1992 med yderligere 1,2540 pct.
 Stk. 2. Pr. 1. april 1992 foretages desuden eventuel ekstraordinær  

 lønregulering af den aktuelle løn i overensstemmelse med de for tjenestemænd  

 gældende regler.
 § 4.  Arbejdstid mv.
 Arbejdstiden er 37 timer ugentlig.
Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 Stk. 3. Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold - dog ikke til mindre end 15 timer om ugen.
§ 5.  Overarbejde Overarbejde bør så vidt muligt undgås.
For beordret overarbejde ydes de  

 første 3 timer efter normal arbejdstids ophør 160,33 af månedslønnen med  

 tillæg af 1/3, og for overarbejdstimer derudover samt for arbejde på søn- og  

 helligdage 160,33 af månedslønnen med tillæg af 2/3.
§ 6.  Betaling for rådighedsvagt Laboratoriemestre, ansat i henhold til overenskomst mellem  

 Finansministeriet og Dansk Funktionærforbund, kan som tjenestepligt pålægges  

 at deltage i den ved Forskningscenter Risø's portvagtledelse og  

 brandslukningsledelse etablerede rådighedsvagt efter retningslinier, der  

 fastsættes af Risø's ledelse efter drøftelse med laboratoriemestrenes  

 tillidsrepræsentant.
 Stk. 2. Rådighedsvagten, der dækker samtlige timer uden for normal  

 arbejdstid, indebærer, at medarbejderen har pligt til at møde på opkald  

 således:
a.
Brandslukningsledelse inden 5 minutter.
b.
Portvagtledelse inden 15 minutter.
 Stk. 3. Aftalen følger i øvrigt den mellem Finansministeriet og Dansk  

 Metalarbejderforbund mfl. indgåede aftale om etablering og betaling af  

 rådighedstjeneste i hjemmet samt tilkald uden forbindelse med den normale  

 arbejdstid i Københavnsområdet og provinsen.
§ 7.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts - dog tidligst 31.  

 marts 1993.
København, den 29. december 1992 Dansk Funktionærforbund  

 Finansministeriet P.M.V.
