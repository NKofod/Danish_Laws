Skriftlig fremsættelse (27. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 tidsbegrænset ansættelse (Lovforslag nr.
L 202).
 Med lovforslaget gennemføres Rådets direktiv 1999/70/EF af  

 28. juni 1999 om rammeaftalen vedrørende tidsbegrænset ansættelse, der er  

 indgået af EFS (Den Europæiske Faglige Samarbejdsorganisation), UNICE  

 (Sammenslutningen af Industri- og Arbejdsgiverorganisationer i Europa) og  

 CEEP  

 (Det Europæiske Center for Offentlig Virksomhed). Forslaget skal ses i  

 sammenhæng med forslaget til lov om ændring af lov om retsforholdet mellem  

 arbejdsgivere og funktionærer, der er fremsat samtidig hermed.
 Formålet med direktivet er at forbedre kvaliteten ved  

 tidsbegrænset ansættelse ved at bruge et ikke-diskriminationsprincip, og at  

 fastsætte rammer, der skal forhindre misbrug hidrørende fra flere på hinanden  

 følgende tidsbegrænsede ansættelsesforhold.
Arbejdsmarkedets parter har ønsket at gennemføre direktivet  

 ved kollektive overenskomster, og dette er sket på det (amts)kommunale område  

 og på størstedelen af det private arbejdsmarked.
På det største private  

 område  

 har Landsorganisationen i Danmark og Dansk Arbejdsgiverforening den 7. august  

 2002 derudover indgået en supplerende aftale for at gennemføre direktivet på  

 hele DA/LO-området.
For at sikre en fyldestgørende gennemførelse af direktivet  

 er det nødvendigt at vedtage supplerende lovgivning, der sikrer rettighederne  

 for de tidsbegrænset ansatte lønmodtagere, der ikke er omfattet af en  

 kollektiv  

 overenskomst, som gennemfører direktivet.
Dette lovforslag tager sit  

 udgangspunkt i de aftaler, som arbejdsmarkedets parter har indgået, jf.  

 målsætningen i Folketingets motiverede dagsorden fra den 30. november 1993  

 (Folketingets forhandlinger - dagsordensforslag spalte 2781, som vedtaget  

 spalte 2814).
Efter lovforslaget må en tidsbegrænset ansats  

 ansættelsesvilkår ikke være mindre gunstige end en sammenlignelig fastansats,  

 medmindre der er objektive grunde hertil.
Desuden kan tidsbegrænsede  

 ansættelser kun fornys, hvis det er objektivt begrundet.
På det statslige  

 undervisnings- og forskningsområde er der dog i stedet fastsat en bestemmelse  

 om, at tidsbegrænsede ansættelsesforhold kan fornys op til 2 gange.
Loven vil alene gælde for de tidsbegrænset ansatte, der ikke  

 i medfør af en kollektiv overenskomst eller i medfør af en individuel aftale  

 har rettigheder, der som minimum svarer til direktivets.
Loven viger for  

 indgåede  

 aftaler, der gennemfører direktivet om tidsbegrænset ansættelse.
Det vil  

 gælde  

 såvel tidligere indgåede aftaler som aftaler, der indgås efter lovens  

 ikrafttræden.
 Det foreslås, at lovforslaget  

 træder i kraft den 1. juni 2003.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
