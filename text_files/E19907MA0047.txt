 Der har været rejst spørgsmål om, hvorvidt der skal betales moms af et  

 kommunalt tilskud, som en teaterforening modtager til foreningens  

 børneteaterforestillinger.
Foreningen indkøber i samarbejde med kommuner og skoler  

 teaterforestillinger, som opføres på de enkelte skoler.
Udvælgelsen af  

 teaterforestillingerne sker på teaterfestivaler, hvor blandt andet også  

 repræsentanter for lærerne deltager.
Kontrakterne med de enkelte teatergrupper indgås mellem foreningen og  

 teatergrupperne.
Kommunetilskuddet dækker omkostningerne ved forestillingerne  

 fuldt ud.
Tilskuddet bevilges ud fra princippet om, at hvert barn i  

 kommunernes skoler skal have mulighed for at se en teaterforestilling hvert  

 skoleår.
 Foreningen skal indsende regnskab over udgifterne vedrørende  

 børneteaterforestillingerne til kommunerne.
 Der blev truffet afgørelse om, at foreningen ikke skal betale moms af de  

 omhandlede tilskud.
