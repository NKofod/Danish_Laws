(Til rektorerne for samtlige  

 studenterkursus) I henhold til bekendtgørelse nr. 52 af 17.januar 1989  

 (studenterkursusbekendtgørelsen) § 55, stk. 3 fastsættes hermed følgende  

 overgangsregler i forbindelse med studenterkursusbekendtgørelsens  

 ikrafttræden:
1. Kursister, som ikke består studentereksamen i  

 maj/juni-eksamensterminen 1990 tilbydes en ekstraordinær reeksamination i  

 august/september eksamensterminen 1990. Kursisten kan kun aflægge fornyet  

 prøve i fag, i hvilke der er aflagt prøve i den ordinære eksamenstermin, og  

 kursisten afgør selv i hvilke af disse fag, der aflægges fornyet prøve.
Der  

 kan aflægges fornyet prøve i såvel skriftlige som mundtlige fag.
Iøvrigt  

 gælder samme retningslinjer som fastsat i bekendtgørelsens § 25.
 2. Kursister, som i skoleåret 1990/91 får kursus  

 tilladelse til at gå II. klasse om eller optages i II. klasse med anden  

 baggrund end I. kursusklasse i det forudgående skoleår følger undervisningen  

 i II. klasse i skoleåret 1990/91 i de obligatoriske fag samt for kursister  

 fra andre grene end den matematisk-naturfaglige biologi i I. klasse samt  

 valgfag afhængig af kursistens grenvalg således:
 Der gives årskarakterer i de fag, der følges, medens årskarakterer fra  

 tidligere bevares i de resterende fag.
 Kursister på sproglig linje fritages for undervisning og eksamen i  

 naturfag, og års- og eksamenskarakter i matematik fra I. klasse opføres på  

 eksamensbeviset.
 For kursister på matematisk linje opføres års- og eksamenskarakter i det  

 af fagene engelsk eller tysk, der har været fulgt i I. klasse på  

 eksamensbeviset.
Kursisterne aflægger eksamen i 1991 efter samme regler som de øvrige  

 eksaminander i II. klasse.
Ved mundtlig eksamen udarbejdes der eventuelt  

 særpensum for de pågældende kursister under hensyntagen til deres tidligere  

 undervisning.
 3. For kursister, som i henhold til cirkulære af 7.  

 september 1984 optages i II. kursusklasse, og som ikke kan få overført  

 tidligere erhvervede karakterer, men som normalt ville kunne følge  

 undervisning i I. kursusklase på aftenhold, kan rektor i skoleåret 1989/90  

 forlænge de i cirkulæret anførte tidsfrister med 1 år.
 4. Kursister, som i skoleåret 1991/92 optages i II.  

 kursusklasse med anden baggrund end I. kursusklasse i det foregående skoleår  

 følger reglerne i punkt 2, idet dog kursister på den sproglige linje fritages  

 for naturfag, og deres tidligere erhvervede karakter i matematik overføres  

 til eksamensbeviset, og kursister på den matematiske linje, som tidligere har  

 modtaget undervisning i tysk, fritages for engelsk, og deres tidligere  

 erhvervede karakter i tysk overføres til eksamensbeviset.
 Kursister, som er syge i august/september-terminen 1990 følger ordninger  

 svarende til de under punkt 2 anførte.
 Eventuelle tvivlstilfælde, herunder kursister, der har fulgt særlige  

 forsøgsordninger, forelægges direktoratet til afgørelse.
 Cirkulæret træder i kraft den 15. april 1990. Cirkulære af 23. marts 1990  

 om foranstaltninger for kursister med brudte undervisningsforløb m.v. i  

 forbindelse med overgangen til den nye kursusstruktur, RS 01-03, ophæves  

 samtidig.
 P.m.v.
 e.b.
