Anordning om visse forholdsregler mod Etiopien  

 og Eritrea VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 1 i lov nr. 156 af 10. maj 1967 om visse  

 forholdsregler i henhold til De Forenede Nationers pagt, som ændret ved  

 lov nr. 228 af 6. juni 1985, fastsættes herved til opfyldelse af De  

 Forenede Nationers Sikkerhedsråds resolution nr. 1298 af 17. maj 2000  

 samt resolution nr. 1312 af 31. juli 2000:
 § 1. Det er forbudt at foretage eller  

 forsøge at foretage salg, overdragelse, transport eller anden form for  

 levering til Etiopien eller Eritrea af:
1)	våben og krigsmateriel samt dermed beslægtet materiel af  

 enhver art, 2)	ammunition af enhver art, 3)	militære køretøjer og militært udstyr, 4)	paramilitært udstyr eller 5)	reservedele til de under 1-4 nævnte genstande.
 § 2. Det er forbudt at yde teknisk bistand eller  

 træning forbundet med leveringen, opbygning, vedligeholdelse eller brug  

 af de under § 1 nævnte genstande.
 § 3. Undtaget fra forbudet i §§1-2 vil være  

 levering af ikke-dødbringende militær udstyr, der udelukkende er  

 beregnet til brug for humanitære aktiviteter under De Forende Nationer,  

 efter forudgående godkendelse fra De Forenede Nationers  

 sanktionskomité.
 § 4. Undtaget fra forbudet i §§1-2 vil endvidere  

 være salg eller levering af udstyr samt dermed beslægtet  

 materiel, der udelukkende er beregnet til brug for De Forenede Nationers Mine  

 Aktions Komité, samt ydelse af teknisk bistand eller træning til  

 disse aktiviteter.
 § 5. Personer, herunder bestyrelsesmedlemmer i  

 virksomheder, der overtræder §§ 1-2, straffes efter § 110 c,  

 stk. 2, i straffeloven med bøde, hæfte eller under  

 skærpende omstændigheder med fængsel indtil 4  

 år.
 Stk. 2. Der kan pålægges selskabet m.v. (juridiske  

 personer) strafansvar efter reglerne i straffelovens 5. kapitel.
§ 6. Udbytte ved handlinger, der er strafbare  

 efter § 5, konfiskeres.
Straffelovens § 75, stk.1, 2.pkt.,  

 § 76, stk. 1 og stk. 3-5, og stk. 77, stk. 1 og 3,  

 finder tilsvarende anvendelse på konfiskation efter denne  

 bestemmelse.
 § 7. Forholdsregler i denne anordning  

 omfatter også danske statsborgere, der opholder sig uden for den danske  

 stat.
 § 8. Anordningen træder i kraft ved  

 bekendtgørelse i Lovtidende.
 § 9. Anordningen gælder ikke for Færøerne  

 og Grønland.
Givet i København, den 26. august  

 2000 Under Vor Kongelige Hånd og Segl Margrethe R.
