Fremsat den 9. december 1999 af undervisningsministeren  

 (Margrethe Vestager) Forslag til Lov om ændring af lov om  

 befordringsrabat til studerende ved videregående uddannelser (Rabat på befordring til og fra udlandet) § 1 I lov nr. 1234 af 27. december 1996 om befordringsrabat til studerende ved  

 videregående uddannelser, som ændret ved lov nr. 235 af 21. april  

 1999, foretages følgende ændringer:
 1. I § 1, stk. 1, indsættes som 2. og 3.  

 pkt.:
» 2. I § 4 indsættes efter stk. 4 som nyt  

 stykke:
» § 2 Loven træder i kraft den 1. juli 2000.
Bemærkninger til lovforslaget Almindelige bemærkninger Lov nr. 1234 af 27. december 1996 om befordringsrabat til  

 studerende ved videregående uddannelser (Folketingstidende 1996 - 97:  

 Folketingets Forhandlinger spalte 397 - 406, spalte 2523 - 2325, spalte 2776,  

 tillæg A spalte 1115, spalte 1109, tillæg B spalte 119 og  

 tillæg C spalte 98) er blevet ændret ved lov nr. 235 af 21. april  

 1999 (Folketingstidende 1998 - 99: Folketingets Forhandlinger spalte 3140,  

 spalte 4830, spalte 4922, tillæg A spalte 3323, spalte 3316,  

 tillæg B spalte 435 og tillæg C spalte 382).
Baggrund for lovforslaget og lovforslagets indhold Efter den gældende lov om befordringsrabat til  

 studerende ved videregående uddannelser, som trådte i kraft den  

 1. januar 1997, kan studerende få rabat til befordring med bus og tog i  

 den kollektive persontrafik, der er omfattet af lov om  

 hovedstadsområdets kollektive persontrafik og lov om den lokale og  

 regionale kollektive persontrafik uden for hovedstadsområdet samt med  

 tog i den kollektive fjerntrafik.
Loven blev ændret med virkning fra  

 den 1. juli 1999, så der nu kan gives rabat på alle  

 abonnementskort mod tidligere kun på månedskort.
Der kan kun  

 gives rabat på transport inden for landets grænser.
Den foreslåede ændring af loven  

 indebærer, at undervisningsministeren bemyndiges til at fastsætte  

 regler om, at anden kollektiv personbefordring er omfattet af ordningen.  

 Ministeren kan herunder bestemme, at der skal gives rabat på befordring  

 til og fra udlandet.
Dermed åbnes der adgang til, at der også kan  

 gives rabat på abonnementskort til transport over landets  

 grænser.
Ordningen omfatter transport til og fra alle EU- og  

 EØS-lande.
I begyndelsen vil ordningen dog kun få betydning for  

 transport over Øresund og i begrænset omfang over den  

 dansk-tyske grænse.
I rapporten fra maj 1999, "Øresund - en region  

 bliver til", der er udarbejdet af den danske og svenske regering,  

 afdækkes hindringerne for integrationen i Øresundsregionen.
Da  

 transportomkostningerne kan udgøre en hindring for studerende, der  

 ønsker at deltage i uddannelse på den anden side af  

 Øresund, har den danske regering givet udtryk for, at man vil  

 søge rabatordningen for studerende ved videregående uddannelser  

 udvidet til også at omfatte transport til uddannelsesinstitutioner  

 på den svenske side af Øresund.
Lovforslaget er en  

 opfølgning på rapporten.
Med hjemmel i den foreslåede ændring vil  

 undervisningsministeren kunne fastsætte regler, hvorefter der  

 også kan gives rabat på befordring mellem et sted i Danmark og  

 over Øresund til og fra et bestemmelsessted i Skåne.
Det drejer  

 sig om trafik, der er omfattet af den fælles aftale mellem DSB og  

 Statens Järnvägar (SJ) om Øresunds takstsystem.
Der vil endvidere blive fastsat regler om rabat over den  

 dansk-tyske grænse til og fra Flensborg.
Det drejer sig om befordring,  

 der udføres på grundlag af tilladelse udstedt af  

 Færdselsstyrelsen, Sydbus eller de tyske myndigheder.
Der er tale om en udvidelse af den gældende ordning,  

 hvorefter de transportansvarlige har pligt til at yde rabat på  

 køb af abonnementskort, når de studerende fremviser en  

 rabatmeddelelse fra SUstyrelsen.
Ordningen vil for fremtiden også komme  

 til at gælde for abonnementskort, der er omfattet af Øresunds  

 takstsystemet.
Transport til og fra Flensborg, der varetages af Sydbus, er  

 også omfattet af ordningen.
Det vil som hidtil kun være  

 studerende, der har ret til SU, der kan få rabat.
Rabatten ydes efter  

 samme retningslinier, som gælder for transport inden for landets  

 grænser.
Takstsamarbejdet mellem DSB og SJ omfatter transport ikke  

 alene med tog, men også tranport med bus i Skåne.
Det forventes,  

 at takstsamarbejdet også vil komme til at omfatte en eller flere  

 færgeruter over Øresund på overfarten  

 Helsingør-Helsingborg.
 Transport over den dansk-tyske grænse omfatter  

 transport med bus til og fra Flensborg.
 Den foreslåede ordning har været  

 drøftet med repræsentanter for DSB, Amtsrådsforeningen og  

 Trafikministeriet.
Økonomiske konsekvenser for det offentlige I 1998 blev der ydet en rabat på 32,9 mio. kr. til i  

 alt 152.900 månedskort.
I gennemsnit sparede støttemodtagerne  

 215 kr. pr. månedskort.
Det antages, at cirka 17.000  

 støttemodtagere, svarende til cirka 10 pct. af støttemodtagerne  

 i de videregående uddannelser, har benyttet sig af den gældende  

 rabatordning.
 Det anslås, at adgangen til at få  

 befordringsrabat til og fra Skåne vil betyde, at der årligt vil  

 blive ydet rabat på, hvad der svarer til yderligere 1000-2000  

 abonnementskort af en måneds varighed.
Det skønnes på den baggrund og på  

 baggrund af oplysningerne om priserne på abonnementskort, at  

 merudgifterne ved at give befordringsrabat mellem et sted i Danmark til og  

 fra Skåne vil ligge i størrelsesordenen 0,5 til 1,0 mio. kr.  

 årligt.
På finanslovforslaget for 2000 er der under  

 § 20.92.02. Befordringsrabat til studerende i videregående  

 uddannelser i årene 2000, 2001, 2002 og 2003 afsat henholdsvis 0,5 mio.  

 kr., 0,7 mio. kr., 1,0 mio. kr. og 1,0 mio. kr. til befordringsrabat til  

 rejser over Øresund til studerende i videregående  

 uddannelser.
Det skønnes, at udgifterne til transport over den  

 dansk-tyske grænse vil være meget begrænset.
De vil ligge  

 væsentligt under 100.000 kr. om året, dvs. at det må  

 forventes, at de samlede udgifter ved lovændringen vil kunne afholdes  

 inden for de anslåede beløb, der er nævnt ovenfor.
Efter den gældende ordning refunderer SU-styrelsen  

 90 pct. af rabatbeløbene.
Når den danske rabatordning udvides  

 til også at omfatte rejser over grænsen, er det tanken, at den,  

 der er ansvarlig for transporten i Danmark, jf. § 4, stk.1, i loven,  

 skal yde rabat også på den del af transporten, der foregår  

 i udlandet.
Det gælder, selv om den danske transportansvarlige  

 eventuelt skal afregne med 100 pct. for den del af transporten, der  

 foregår i udlandet.
Spørgsmålet har været  

 drøftet med DSB og Amtsrådsforeningen.
Administrative konsekvenser for det offentlige Den foreslåede ændring har ingen  

 administrative konsekvenser for det offentlige.
Administrative og økonomiske konsekvenser for erhvervslivet Lovforslaget har hverken administrative eller  

 økonomiske konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser Administrative konsekvenser for borgerne Lovforslaget betyder, at de studerende kan få rabat  

 på befordring til og fra Skåne samt til og fra Flensborg.  

 Abonnementskort med rabat vil evt. også kunne købes i de  

 pågældende lande.
Forholdet til EU-retten Lovforslaget indeholder ikke EU-retlige aspekter.
 Hørte myndigheder, organisationer mv.
 Udkast til lov om ændring af lov om befordringsrabat  

 til studerende ved videregående uddannelser blev ved brev af 18.  

 oktober 1999 sendt til høring hos følgende:
 Amtsrådsforeningen, DSB, Frederiksberg Kommune,  

 Hovedstadsområdets Trafikselskab, Kommunernes Landsforening,  

 Københavns Kommune, Lærerseminariernes Rektorforsamling,  

 Rektorkollegiet, SU-rådet, Danske Studerendes Fællesråd,  

 Landssammenslutningen af Moderate Studenter, Pædagogstuderendes  

 Landssektion og Lærerstuderendes Landskreds.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Forventet merudgift i størrelsesordenen 0,5-1,0 mio.  

 kr. årligt.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Studerende kan få rabat på befordring til og fra  

 Skåne samt til og fra Flensborg.
Abonnementskort med rabat vil evt.  

 også kunne købes i de pågældende lande.
Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Efter de gældende bestemmelser gives der rabat  

 på befordring inden for landets grænser med bus og tog i den  

 kollektive persontrafik, der er omfattet af lov om hovedstadsområdets  

 kollektive persontrafik og lov om den lokale og regionale kollektive  

 personbefordring uden for hovedstadsområdet, samt med tog i den  

 kollektive fjerntrafik.
Med forslaget åbnes der mulighed for, at der  

 også kan gives rabat på abonnementskort til anden kollektiv  

 persontrafik herunder til transport over landets grænser.
Med hjemmel i  

 bemyndigelsen vil der kunne fastsættes regler om transport over den  

 danske grænse til og fra EU- og EØS-landene.
I første  

 omgang vil ordningen dog kun få betydning for transport over  

 Øresund til og fra Skåne samt for transport over den dansk-tyske  

 grænse til og fra Flensborg.
Det vil fortsat efter § 1,  

 stk. 2, i loven være udelukket at give rabat på individuel  

 handicapkørsel for svært bevægelseshæmmede eller  

 befordring på første klasse.
Efter lov nr. 289 af 18. maj 1998  

 om jernbanevirksomhed mv. er der åbnet adgang for, at private  

 operatører kan stå for jernbanedriften på bestemte  

 strækninger.
Spørgsmålet er dog endnu så  

 uafklaret, at det er for tidligt at afgøre, hvilken betydning det  

 eventuelt vil få for befordringsrabatten.
Til nr. 2 Transportansvarlige i EU- og EØS-landene, der har  

 indgået aftale med en af de transportansvarlige, der er nævnt i  

 § 4, stk. 1, om fælles takstsystem, eller som har fået  

 tilladelse til at tilbyde transport over grænsen, har mulighed for at  

 sælge abonnementskort til transport over grænsen til Danmark.
De  

 udenlandske transportansvarlige vil i givet fald skulle følge alle de  

 retningslinier for salg af kort med rabat, som gælder for danske  

 transportansvarlige.
De skal som udgangspunkt dække udgiften ved  

 rabatordningen bortset fra den del, der hører under styrelsen.
Som det fremgår af bemærkningerne til nr. 1,  

 vil ordningen i første omgang få betydning for transport over  

 Øresund til og fra Skåne samt for transport over den dansk-tyske  

 grænse til og fra Flensborg.
Udenlandske transportansvarlige vil  

 få mulighed for at sælge abonnementskort med rabat, hvis de er  

 indstillet på at påtage sig de forpligtigelser, der følger  

 af lov og bekendtgørelse.
Til § 2 Ændringerne foreslås sat i kraft fra den 1.  

 juli 2000. Hermed kommer ordningen til at gælde fra det tidspunkt, hvor  

 Øresundsbroen åbner.
Dertil kommer, at ikrafttrædelsen  

 så falder sammen med tidspunktet for den halvårlige udsendelse af  

 meddelelser til de studerende om ret til rabat, og at de transportansvarlige  

 får tid til at forberede gennemførelsen af udvidelsen.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 1234 af 27. december 1996 om befordringsrabat til studerende ved  

 videregående uddannelser, som ændret ved lov nr. 235 af 21. april  

 1999, foretages følgende ændring:
 § 1. Studerende ved videregående uddannelser har ret til  

 rabat ved køb af abonnementskort til befordring med bus og tog i den  

 kollektive persontrafik, der er omfattet af lov om hovedstadsområdets  

 kollektive persontrafik og lov om den lokale og regionale kollektive  

 personbefordring uden for hovedstadsområdet, samt med tog i den  

 kollektive fjerntrafik.
 1. I § 1, stk. 1, indsættes som 2. og 3.  

 pkt.:
» § 4. Det påhviler hvert amtsråd og hver  

 kommunalbestyrelse uden for hovedstadsområdet eller udvalget for en  

 fælleskommunal trafikvirksomhed samt DSB og Hovedstadsområdets  

 Trafikselskab (HT) at yde rabat efter §§ 1 og 3.
 2. I § 4 indsættes efter stk. 4 som  

 nyt stykke:
» Stk. 2. Hvert amtsråd eller hvert udvalg for en  

 fælleskommunal trafikvirksomhed uden for hovedstadsområdet  

 sørger for, at den i § 3 anførte rabat indpasses i det  

 takst- og billeteringssystem, der anvendes i amtskommunen.
 Stk. 3. Udgiften ved rabatordningen og dennes administration  

 bortset fra den del, der hører under styrelsen, afholdes af de  

 transportansvarlige, der er nævnt i stk. 1. Styrelsen refunderer  

 de transportansvarlige 90 pct. af det beløb, der er ydet i rabat,  

 på grundlag af kvartalsvise opgørelser af  

 rabatbeløbet.
 Stk. 4. Revisoren for en transportansvarlig efter stk. 1  

 attesterer, at rabatten er ydet i overensstemmelse med § 3, stk. 1,  

 og at rabatbeløbet i øvrigt er opgjort korrekt.
