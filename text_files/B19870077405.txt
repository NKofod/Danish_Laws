 I medfør af § 1, stk. 1 og 2, § 6 og § 7 i lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 487 af 13. september 1984,  

 senest ændret ved lov nr. 946 af 23. december 1986, fastsættes:
 § 1.  Denne bekendtgørelse vedrører støtte til privat  

 oplagring af fløde i henhold til Det europæiske økonomiske Fællesskabs  

 markedsordning for mælk og mejeriprodukter.
 § 2.  EF-direktoratet udsender vejledning om de  

 gældende regler for støtte til privat oplagring af fløde.
 Stk. 2.  Statskontrollen med mejeriprodukter og æg m.m.  

 foretager kontrol med overholdelse af ordningens bestemmelser.
 § 3.  Danske mejeriers fællesorganisation varetager på  

 vegne EF-direktoratet administrationen vedrørende støtte til privat oplagring  

 af fløde.
 Stk. 2.  Anmodning om oprettelse af oplagringskontrakt  

 indsendes til Danske mejeriers fællesorganisation, Frederiks allee 22, 8000  

 Århus C., på blanket, der på begæring tilsendes af fællesorganisationen.
 § 4.  Ydelse af støtte til privat oplagring af fløde  

 er bl.a. betinget af, at fløden med hensyn til behandling, emballering og  

 transport opfylder de til enhver tid fastsatte bestemmelser herom.
 Stk. 2.  Oplagreren skal snarest muligt efter  

 fremsættelse af anmodning om oprettelse af kontrakt fremsende analyseattester  

 til dokumentation af flødens fedtindhold.
 § 5.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 122 af 5.  

 marts 1974 om støtte til privat oplagring af fløde.
