Nr LSF 222 Forslag til Lov om ændring af lov om udførelse af jordbundsanalyser Fremsat af landbrugsministeren (Tørnæs) den 26. april 1990 Vedtaget ved tredjebehandling den 30. maj 1990 Lov nr. 419 af 13/06/1990 § 1 I lov nr. 218 af 31. maj 1963 om udførelse af jordbundsanalyser udgår i  

§ 4 »samt maksimaltakster herfor«.
§ 2 Loven træder i kraft den 1. juli 1990.
Oprindeligt fremsat forslag § 1 I lov nr. 218 af 31. maj 1963 om udførelse af jordbundsanalyser, udgår i §  

 4 »samt maksimaltakster herfor«.
§ 2 Loven træder i kraft den 1. juli 1990.
Bemærkninger til lovforslaget I lov nr. 218 af 31. maj 1963, er der fastsat nærmere regler om  

 erhvervsmæssig udførelse af jordbundsanalyser.
 Loven havde baggrund i, at private kalkagenter tidligere rejste rundt til  

 landmændene og tilbød at foretage jordbundsanalyser.
 Loven tilsigter at sikre at jordbundsanalyser, der benyttes som vejledning  

 for kalk og gødningstilførsel inden for jordbruget, udføres af personer, der  

 har de fornødne kvalifikationer i så henseende, og på laboratorier der er  

 forsvarligt udstyrede til at gennemføre pålidelige og sammenlignelige  

 analyser.
 I ordningen indgår, at Landbrugsministeriet årligt fastsætter  

 maksimaltakster for laboratoriernes undersøgelser.
I regeringens afbureaukratiseringsplan, blev det foreslået helt at ophæve  

 loven, og således reducere de offentlige reguleringer af erhvervslivet.
Det  

 har imidlertid vist sig, at landbrugserhvervet fortsat tillægger denne  

 kontrolordning væsentlig betydning.
På den baggrund er det besluttet indtil  

 videre at opretholde ordningen, men at afskaffe reglen om at  

 landbrugsministeren fastsætter maksimaltakster.
Forslaget må ses i sammenhæng med forslag L 158 fremsat for Folketinget i  

 indeværende folketingssamling om ændring af lov nr. 340 af 26. juni 1975 om  

 forderstoffer, lov nr. 41 af 26. januar 1977 om handel med gødning og  

 grundforbedringsmidler samt lov nr. 75 af 23. marts 1931 om kontrol om  

 kemiske undersøgelser af mejeriprodukter.
Ved dette lovforslag foreslås  

 ministerens adgang til at fastsætte takster for de autoriserede laboratorier  

 under de 3 loves områder ophævet.
 På sammme måde foreslås nu adgangen for ministeren til at fastsætte  

 maksimaltakster for jordbundsanalyser på nærværende lovs område ophævet.
 Det har baggrund i, at udviklingen har overflødiggjort en statslig  

 takstfastsættelse, som desuden kan virke hæmmende for en naturlig  

 priskonkurrence mellem laboratorierne.
 Der er indhentet udtalelser om forslaget fra følgende organisationer:
 De Danske Landboforeninger, Danske Husmandsforeninger, Dansk  

 Erhvervsgartnerforening, Forbrugerrådet, Foreningen af statsautoriserede  

 Laboratorieforstandere i Danmark samt Landbrugsministeriets tilsynsudvalg med  

 de til udførelse af jordbundsanalyser autoriserede laboratorier.
 Forslaget er uden økonomiske konsekvenser for stat og kommuner.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget I lov nr. 218 af 31. maj 1963 om udførelse af jordbundsanalyser foretages  

 følgende ændringer:
I § 4 udgår »samt maksimaltakster herfor« § 4. Forskrifter for laboratoriernes udførelse af jordbundsanalyser samt  

 maksimaltakster herfor fastsættes af Landbrugsministeren.
