Bekendtgørelse om ændring af bekendtgørelse om 6 ugers selvvalgt uddannelse til forsikrede ledige § 1 I bekendtgørelse nr. 631 af 26. juni 2009 om 6 ugers selvvalgt uddannelse til forsikrede ledige, som ændret ved bekendtgørelse nr. 1645 af 22. december 2010, foretages følgende ændringer:
 1. Indledningen affattes således:
»I medfør af § 21, stk. 2, § 26 a, stk. 6 og 7, og § 108, i lov om en aktiv beskæftigelsesindsats, jf. lovbekendtgørelse nr. 710 af 23. juni 2011, som ændret ved lov nr. 152 af 28. februar 2012, fastsættes efter forhandling med Beskæftigelsesrådet og efter bemyndigelse fra beskæftigelsesministeren og efter forhandling med børne- og undervisningsministeren og uddannelsesministeren om afgivelse og udveksling af oplysninger:« 2. I § 1, stk. 1, ændres »uddannelsesydelse efter kapitel 9 b i« til: »dagpenge efter«.
 3. I § 1, stk. 4, ændres »lov om godtgørelse ved deltagelse i erhvervsrettet voksen- og efteruddannelse« til: »lov om godtgørelse og tilskud til befordring ved deltagelse i erhvervsrettet voksen- og efteruddannelse«.
 4. I § 2, stk. 1 og 2, udgår »med uddannelsesydelse«.
 5. § 3 affattes således:
 »§ 3. Forbruget af perioden med 6 ugers selvvalgt uddannelse efter § 2 opgøres på baggrund af uddannelsens timetal, jf. stk. 2 og 3.
 Stk. 2. Under heltidsuddannelse, herunder uddannelse der er tilrettelagt som eller normeret til uddannelse på heltid, anses uddannelsen for at udgøre 37 timer pr. uge, jf. dog stk. 4 og 5.
 Stk. 3. Under deltidsuddannelse opgøres uddannelsens timetal på baggrund af den normerede undervisningstid, som er fastsat i regler for uddannelsen, jf. dog stk. 4 og 5.
 Stk. 4. I opgørelsen medregnes ikke timer ud over 30 timer pr. uge for deltidsforsikrede, medmindre en deltidsforsikret person er tilmeldt jobcenteret som arbejdssøgende på fuld tid og deltager i erhvervsrettet voksen- og efteruddannelse til og med erhvervsuddannelsesniveau.
Stk. 5. I opgørelsen medregnes ikke perioder, hvor en person er ophørt med uddannelsen.
Ved uddannelse på folkeskole- og gymnasialt niveau samt videregående uddannelse medregnes heller ikke perioder, hvor der ikke gennemføres undervisning på grund af kortere ordinære ferieperioder og andre kortere afbrydelser.« 6. I § 4, stk. 1, indsættes efter »godtgørelse«: »og tilskud til befordring«, og efter »statens voksenuddannelsesstøtte (SVU)« indsættes: »samt fagspecifikke kurser«.
 7. I § 5 ændres »Arbejdsdirektoratets ansøgningsskema om uddannelsesydelse« til: »blanket AR 245«.
 8. I § 13 indsættes efter »Arbejdsløshedskasserne«: »eller jobcentrene«, og »§ 21 i« udgår.
 9. Efter § 14 indsættes før kapitel 4 som nyt kapitel:
»Kapitel 3 a Indberetning fra uddannelsessteder og uddannelsesudbydere § 14 a.
Uddannelsesstedet eller uddannelsesudbyderen skal underrette arbejdsløshedskassen, hvis personen ophører med uddannelsen.
Ligeledes skal underretning gives, hvis en person, der har opnået betinget tilsagn om optagelse, overføres til venteliste eller et senere hold, der oprettes.« 10. I bilag 1 under overskriften 1) Erhvervsrettet voksen- og efteruddannelse indsættes som nr. 7:
»7) Kurser i taxikørsel godkendt af Færdselsstyrelsen efter bekendtgørelse om taxikørsel.« 11. I bilag 1 ændres overskriften »3) Det videregående niveau (Undervisningsministeriets område)« til: »3) Det videregående niveau (Ministeriet for Børn og Undervisnings område)«.
 12. I bilag 1 ændres overskriften »4) Det videregående niveau (Videnskabsministeriets område)« til: »4) Det videregående niveau (Uddannelsesministeriets område)«.
§ 2 Bekendtgørelsen træder i kraft den 5. marts 2012.
