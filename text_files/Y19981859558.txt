Told- og Skattestyrelsen har fået en del henvendelser vedrørende  

 beskatning af au pairs.
Henvendelserne har givet udtryk for tvivl om,  

 hvorvidt lommepenge samt fri kost og logi til udenlandske au pairs i Danmark  

 er skattepligtige for den au pair-ansatte.
 Det er Told- og Skattestyrelsens opfattelse, at såvel lommepenge som fri  

 kost og logi er skattepligtig for den au pair-ansatte.
 De mange henvendelser har ført til, at formuleringen vedrørende beskatning  

 af au pairs er blevet uddybet i Ligningsvejledningen for 1997.
Den nye formulering er: »Au pairs, der får betalt private udgifter  

 såsom kost og logi af værtsfamilien, skal betale skat af beløbet.  

 Ligningsrådet har som tidligere nævnt fastsat anvisninger for værdien af fri  

 kost og logi for grupper, som au pairs kan ligestilles med.
Af TSS-cirk.  

 1996-32 fremgår det, at Ligningsrådet har fastsat normalværdien for 1997 for  

 fri kost og logi for disse grupper til 23.600 kr. for hele året og 1.967 kr.  

 pr. måned.
Beløbet er som oven for nævnt skattepligtigt«.
