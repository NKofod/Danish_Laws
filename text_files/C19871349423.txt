93.2.1 Kontrollens omfang Tilsynet foretager kontrol, hvor der efter reglerne i kap. 93.1. er  

 foreskrevet importkontrol af frugt, gartneriprodukter og spisekartofler.
93.2.2 Kontrollens tilrettelæggelse Da der ikke er ensartede betingelser for importhandel i de forskellige  

 distrikter, må importkontrollen også i det daglige tilrettelægges med de  

 nødvendige variationer.
93.2.3 Daglig kontrol På grundlag af tilsendte kopier af passersedler og  

 plantesundhedscertifikater, sæsoner for import af de forskellige produkter,  

 det lokale kendskab til importørerne o.l. fastlægger distriktsinspektøren,  

 hvilke importvirksomheder eller grænseovergangssteder der skal kontrolleres  

 den pågældende dag.
93.2.4 Kontroleftersynets gennemførelse Kontrolløren skal altid præsentere sig for virksomhedens indehaver eller  

 anden ansvarlig i virksomheden ved begyndelsen af kontroleftersynet, og  

 kontrolløren skal altid kunne legitimere sig på anmodning herom.
 Forud for selve kontroleftersynet spørges der efter kontrolattest, evt.  

 plantesundhedscertifikat eller passerseddel og andre relevante oplysninger om  

 sendingen som grundlag for kontroleftersynet.
93..2.5 Formular 222 Det efterses, om mærkningen indeholder de oplysninger, der er krævet i  

 kvalitetsnormernes afsnit VI, og om sendingens indhold er i overensstemmelse  

 med den mærkede kvalitet.
Forekommer der fejl eller mangler ved sendingen  

 eller en del af sendingen, skrives der rapport (form. 222) om  

 kontroleftersynet.
Der gives påbud om, at fejl og mangler skal rettes, forud  

 for at videresalg må foretages, og det påføres rapporten, om der skal gives  

 besked til tilsynet om, at fejl og mangler er rettet, således at tilsynet har  

 en mulighed for at kontrollere, at manglerne er rettet forud for videresalg,  

 hvis tilsynet ønsker dette.
93.2.6 Afvisning Kan fejl og mangler ikke rettes, kræves sendingen eller delsendingen sendt  

 tilbage til afsenderlandet eller efter importørens valg destrueret.
 Hvor det er muligt, kan sendingen tillades indført til anden anvendelse  

 end forbrug i frisk tilstand, dvs. til industriel anvendelse.
93.2.7 Dispensation Foretages der kontrol i forbindelse med ansøgning om dispensation for  

 mangler i henhold til plantesundhedsbestemmelserne af produkter, der er  

 omfattet af EF-kvalitetsnormer (en del frugtarter, blomsterløg og -knolde, en  

 del arter af afskårne blomster og frisk løvværk samt spisekartofler),  

 foretages der samtidig en kvalitetskontrol af de pågældende produkter i  

 sendingen.
Der skrives rapport (form. 222) ved alle dispensationer.
93.2.8 Kontrolresultaternes behandling På distriktskontoret indsamles passersedler, certifikater m.m., der  

 indsendes til hovedkontoret.
 Rapporter om kontroleftersyn, hvor resultaterne skal meddeles til  

 afsenderlandet, sendes umiddelbart efter kontroleftersynet til hovedkontoret  

 sammen med kontrolattesten.
Rapporter der er udfærdiget pga manglende eller mangelfuldt  

 plantesundhedscertifikat eller fordi sendingen ikke opfyldte  

 plantesundhedsbestemmelserne, skal straks sendes til hovedkontoret.
Rapporten  

 (form. 222) skal ledsages af certifikatet eller en kopi af det, hvis det  

 eksisterer.
 Hver måned indsendes de gule kopier af importkontrolrapporterne (form.  

 222) til hovedkontoret.
93.2.9 Restkoncentrationer af pesticider Prøveudtagning af importerede frugter og grønsager til undersøgelse for  

 kemikalierester administreres af tilsynets 6. distrikt efter aftale med  

 levnedsmiddelinstituttet.
93.2.10 Plantesundhedscertifikat/passerseddel Ved import af certifikatpligtige konsumvarer, frugt, spise- og  

 industrikartofler og visse afskårne blomster og plantedele til dekoration,  

 skal sendingen (certifikatet) frigives over for toldvæsenet ved hjælp af en  

 passerseddel udstedt af et af tilsynets distriktskontorer eller en  

 autoriseret bruger af passersedler.
 Den autoriserede bruger af passersedler må kun anvende passerledlen i  

 forbindelse med et anordningsmæssigt certifikat.
Dispensation for manglende eller mangelfuldt udfyldt certifikat kan af  

 distriktet gives efter ansøgning (form. 142) for frugt, spise- og  

 industrikartofler og afskårne blomster og plantedele til dekorationsformål.  

 Betingelsen for dispensation er inspektion af sendingen (og godkendelse) og  

 mod betaling af det fastsatte gebyr på 500 eller 1000 kr.
Der skrives rapport  

 (form. 222) om kontrol i forbindelse med dispensation.
93.2.11 Indberetninger Ved gentagne forseelser eller grovere overtrædelse af importbestemmelserne  

 sendes indberetning (form. 218) til hovedkontoret bilagt rapporter og andet  

 relevant materiale.
