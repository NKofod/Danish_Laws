 Betingelserne for genoprettelse efter patentlovens § 72 ikke opfyldt,  

 da ansøgers fuldmægtig ikke havde udvist den fornødne omhu, bl.a.
 i forbindelse med udarbejdelse og videregivelse af instruks om  

 betaling af genoptagelsesgebyret, ligesom fuldmægtigens kontrolsystem ikke  

 havde fungeret tilfredsstillende.
År 1993, den 30. juli afsagde Patentankenævnet (Grønning-Nielsen, Hans Chr.
Thomsen, Terndrup Pedersen) følgende Den 16. april 1980 indleverede klageren en ansøgning om patent på et  

 »apparat til måling af niveauet af restvæske i en beholder«.
Patentdirektoratet udtalte i skrivelse af 27. september 1989, at  

 opfindelsen efter direktoratets opfattelse ikke adskiller sig væsentligt fra  

 kendt teknik.
Der fastsattes en frist til den 27. marts 1990 til ansøgers  

 besvarelse af skrivelsen.
Denne frist blev senere forlænget til 27. maj 1990.
 I skrivelse af 12. juni 1990 meddelte direktoratet følgende:
 »Da De ikke rettidigt har svaret på vores brev af 27. september 1989,  

 er ansøgningen henlagt.
Vi genoptager behandlingen, hvis vi inden udløbet af den svarfrist, der er  

 anført ovenfor, har modtaget Deres svar og 600 kr. i genoptagelsesafgift.
I  

 modsat fald bliver ansøgningen endeligt henlagt.
De vil ikke få yderligere  

 besked om en eventuel endelig henlæggelse.
Vi gør dog opmærksom på, at hvis ansøgningen i forvejen er henlagt, fordi  

 der ikke er betalt årsafgift, kan vi ikke genoptage behandlingen.« Klageren indleverede med skrivelse af 24. august 1990 nye krav og anførte  

 i skrivelsen bl.a.:
»Under henvisning til Direktoratets skrivelse af 12. juni 1990 samt  

 af 27. september 1989 skal vi hermed anmode om, at ansøgningen bliver  

 genoptaget til behandling, idet vi har indbetalt genoptagelsesafgiften og  

 endvidere fremsender et nyt sæt krav samt en derefter afpasset  

 beskrivelsesindledning i trykningsklar tilstand .....« I skrivelse af 9. oktober 1990 anførte klageren følgende:
»I ovennævnte ansøgning er der d. 24 august besvaret en betænkning  

 med en anmodning om genoptagelse af sagen, idet vi fremsendte en  

 trykningsklar beskrivelse med krav, samt gjorde opmærksom på, at  

 genoptagelsesafgiften allerede var tilgået direktoratets kasse.
Fristen for  

 besvarelse og genoptagelse var fastsat til 27. september 1990. Årsagen til at  

 sagen var blevet henlagt i henhold til patentlovens § 15 var, at vor  

 ordregivers behandler af sagen havde været langvarigt syg, hvorfor  

 direktoratet allerede d. 15 marts 1990 havde forlænget fristen for modtagelse  

 af svar.
Instrukser til os indgik imidlertid først på et så sent tidspunkt,  

 at vi havde videreledt direktoratets henlæggelsesskrivelse af 12. juni 1990.
 Ved en nærmere kontrol af vort bogholderi dags dato fremgår det  

 imidlertid, at genoptagelsesgebyret som følge af en misforståelse ikke som  

 antaget er tilgået direktoratets kasse, og i direktoratet har man antaget, at  

 betalingen ville fremkomme inden fristens udløb en måned senere end  

 modtagelsen af vort svar.
Den misforståelse, som nu er opstået, er ikke før indtruffet og vil nu  

 ejheller kunne foreligge igen, idet der nu er udarbejdet en ny instruks, med  

 direkte kontrol af specifikationerne til og indbetalingsbilagene fra  

 direktoratet.
Det er en forholdsvis sjælden situation, at skulle begære  

 genoptagelse, og hidtil har vore besvarelser i genoptagelsesanmodninger da  

 også været ledsaget af en check, som omfattede genoptagelsesgebyret.
I den  

 aktuelle sag skulle der alligevel indbetales nogle års- og  

 varemærkeansøgningsgebyrer d. 22. august 1990, hvorfor vi fandt det passende  

 at lade genoptagelsesgebyret være omfattet af denne check.
Dette er  

 beklageligvis ikke sket, og ansvaret herfor er mit.
Det er spørgsmålet, om den manglende betaling på 600.- kr. i lyset fra den  

 komplette besvarelse og ansøgers åbenbare vilje til at ville opretholde  

 ansøgningen, ved at besvarelsen indleveredes en måned før fristens udløb, kan  

 betragtes som en formel mangel, idet vi hele tiden har haft vilje, økonomisk  

 evne samt hensigt til at opretholde ansøgningen.
Endvidere er vor instruks nu  

 ændret med henblik på at opfange lignende fremtidige hændelser.
Jeg vedlægger kopi af vor nye instruks og endvidere en check til udligning  

 af genoptagelsesgebyret, jvf. § 15, og genoprettelsesgebyret, jvf. §  

 72.« Den i skrivelsen omtalte instruks havde følgende indhold:
Vedr.
Genoptagelsesafgift »På given foranledning skal det indskærpes, at genoptagelsesafgifter,  

 som indbetales før den tilhørende besvarelse, skal dokumenteres i forbindelse  

 med besvarelsen, enten i form af en kopi af specifikationen eller i form af  

 en kopi af direktoratets kvittering for genoptagelsen.« Patentdirektoratet udbad sig den 19. december 1990 en redegørelse for,  

 hvordan arbejdsgangen for indbetaling af genoptagelsesafgifter var  

 tilrettelagt på det tidspunkt, hvor indbetaling i nærværende sag burde have  

 fundet sted, herunder redegørelse for, hvem der forestod dette arbejde, og  

 hvordan dette arbejde kontrolleredes.
 Klageren anførte hertil i skrivelse af 4. januar 1991 følgende:
 »Med henvisning til direktoratets brev af 19. december 1990 skal jeg  

 hermed redegøre for arbejdsgangen for indbetaling af genoptagelsesafgifter på  

 det tidspunkt, hvor genoptagelsesafgiften skulle være betalt.
I ovennævnte ansøgning var jeg i dagene op til d. 24. august i færd med at  

 udarbejde besvarelsen af direktoratets betænkning med anmodning om  

 genoptagelse af sagen.
Herunder erfarede jeg, at der d. 22. august skulle  

 indbetales nogle beløb til direktoratets kasse, hvorfor jeg på et almindeligt  

 stykke kladdepapir udarbejdede en notits til Else Skov med en instruks om, at  

 der i den foreliggende sag ca. en måned inden fristens udløb sammen med de  

 andre beløb skulle overføres et genoptagelsesgebyr på 600.- kr.
Denne notits  

 lagde jeg på Else Skovs skrivebord i hendes fravær under en magnet, og den er  

 derpå bortkommet.
Else Skov er en særdeles dygtig og højt betroet medarbejder, som  

 samvittighedsfuldt udfører sit arbejde, og en kontrol af arbejdets udførelse  

 er således unødvendig.
Forudsætningen for at instrukser gennemføres er  

 imidlertid, at instrukserne når frem.
Også i dette tilfælde er en kontrol af  

 instruktionens fremkomst i almindelighed fremdeles overflødig og ville kun  

 skabe et dårligt samarbejdsklima hos alle berørte parter, såfremt en sådan  

 kontrol alligevel blev gennemtrumfet.
Nidkærhed er i almindelighed en positiv egenskab, men der findes tilfælde,  

 hvor overdreven nidkærhed kan få en negativ virkning.
Den foreliggende årsag  

 har jeg hidtil skønnet at være et sådant tilfælde, hvilket nu har vist sig at  

 være et fejlskøn.
Jeg skal derfor henstille, at man i direktoratet udviser  

 forståelse i denne genoprettelsessag og i henhold til § 74, stk. 1 i  

 Patentloven udfærdiger bekendtgørelse om genoprettelse i den foreliggende  

 ansøgning.« Patentdirektoratet afslog den 21. juni 1991 anmodningen om genoprettelse  

 med følgende begrundelse:
 »..... De har foretaget de nødvendige handlinger med henblik på  

 genoprettelse rettidigt, herunder betalt genoprettelsesafgiften efter  

 patentlovens § 15, stk. 3.
 Derimod har Deres fuldmægtig, som De tåler identifikation med, ikke udvist  

 al den omhu, som med rimelighed kan kræves af denne, hvilket er en betingelse  

 for genoprettelse efter § 72.
 Hos fuldmægtigen blev instruksen om indbetaling af genoprettelsesafgiften  

 udarbejdet på et stykke kladdepapir, som blev efterladt på en underordnet  

 medarbejders bord.
 Dette skete 22. august 1990.
 Efter det indsendt materiale at dømme blev udførelsen af den konkrete  

 instruks ikke kontrolleret.
Det fremgår derimod, at fejlen -den manglende betaling af  

 genoptagelsesafgiften- først opdages 9. oktober 1990 ved en nærmere  

 gennemgang af fuldmægtigens bogholderi, altså ca. halvanden måned efter at  

 fejlen blev begået.
Der er ingen forklaring på dette tidsinterval.
Da der  

 endvidere ikke foreligger oplysninger, der viser, at fuldmægtigen har haft en  

 effektiv organisering af kontrolsystemer med hensyn til overholdelse af  

 tidsfrister, har den fornødne omhu ikke være udvist, og Deres anmodning om  

 genoprettelse kan derfor, som nævnt, ikke imødekommes. .....« Denne afgørelse har klageren ved skrivelse af 20. august 1991 indbragt for  

 Patentankenævnet.
 I klagebegrundelsen anførtes følgende:
»...... D. 24. august 1990 besvarede vi en betænkning af 27.  

 september 1989 og anmodede om en genoptagelse, idet jeg gjorde opmærksom på,  

 at genoptagelsesafgiften 600,- kr. var indbetalt.
Besvarelsesfristen for  

 betænkningen var p.gr.a. langvarig sygdom hos ansøgers sagsbehandler blevet  

 forlænget til d. 27. maj 1990. Ansøgers sagsbehandler havde på fristdagen  

 ikke fået udfærdiget besvarelse, men forlod sig på en genoptagelse af  

 ansøgningen i henhold til § 15, stk. 3, hvor fristen herfor var 27. september  

 1990, altså en måned efter vor besvarelse.
I dagene op til d. 24. august blev det konstateret, at der d. 22. august  

 skulle indbetales nogle beløb til direktoratets kasse, hvorfor der blev  

 udarbejdet en skriftlig instruks til Else Skov om, at der i den foreliggende  

 sag ca. en måned inden fristens udløb sammen med de andre beløb skulle  

 indbetales et genoptagelsesgebyr på 600,- kr.
Denne instruks blev under Else  

 Skovs midlertidige fravær anbragt på hendes skrivebord under en magnet (ikke  

 blot efterladt).
Ved en gennemgang af vore regnskaber d. 09. oktober 1990, ca. 14 dage  

 efter fristdagen, fremgik det imidlertid, at genoptagelsesgebyret ikke var  

 blevet betalt rettidigt.
En nærmere granskning afdækkede, at instruksen  

 tilsyneladende er bortkommet inden den kunne gennemføres.
Else Skov er en særdeles dygtig og højt betroet medarbejder, som gennem  

 mere end 20 år samvittighedsfuldt har udført sit arbejde, som foruden  

 rutinepræget arbejde blandt andet omfatter notering af frister og betaling af  

 diverse afgifter og gebyrer til direktoratet.
En kontrol af arbejdets  

 udførelse kan således indskrænkes til stikprøvevis kontrol, hvilket hidtil  

 ikke har afsløret nogle brist eller mangler.
Vi har med skrivelser af 09. oktober 1990 og 04 januar 1991 begæret en  

 genoprettelse af rettighederne ifølge patentlovens § 72, stk. 1, samt  

 redegjort for arbejdsgangen for indbetalinger af genoptagelsesafgifter, og  

 det er Patentdirektoratets afgørelse af 21. juni 1991 i ovennævnte  

 patentansøgning, der er genstand for den foreliggende klage.
I denne  

 afgørelse konkluderer direktoratet, at den fornødne omhu ikke har været  

 udvist, idet afgørelsen underbygges med, at udførelsen af instruksen ikke  

 blev kontrolleret, at der mangler en forklaring på tidsintervallet fra  

 fejlens opståen til opdagelsen heraf, og at der ikke foreligger oplysninger  

 om, at vi har haft en effektiv organisering af kontrolsystemer med hensyn til  

 overholdelse af tidsfrister.
Som tidligere anført, har kontrollen af indbetalinger hidtil kunnet  

 indskrænkes til en stikprøvevis kontrol, hvis tilstrækkelighed hidtil ikke  

 har være anfægtelsesværdig.
Følgelig har der på baggrund af den skriftlige  

 instruks indtil vor gennemgang af bogholderiet foreligget rimelig grund til  

 at antage, at betalingen var udført som fordret.
Oplysninger om en effektiv  

 organisering af kontrolsystemer har hidtil implicit foreligget, idet det  

 uimodsagt har være anført, at den foreliggende situation ikke har foreligget  

 før og vil nu ejheller kunne foreligge igen, idet der nu er udarbejdet en  

 instruks, med direkte kontrol af specifikationerne til og  

 indbetalingsbilagene fra direktoratet.
Vi skal derfor nedlægge følgende.
 Den påklagede afgørelse af 21. juni 1991 omstødes og begæringen fremsat i  

 henhold til patentlovens § 72 tages til følge.
Hos Mogens Koktvedgaard og Lise Østerborg: PATENTLOVEN, er der under note  

 72,6 nærmere anført de bedømmelseskriterier, som ligger til grund for  

 tolkningen af § 72. Det fremgår af selve lovteksten, at en af de nødvendige  

 forudsætninger for genoprettelse af rettigheder er, at ansøger (eller dennes  

 fuldmægtig) skal have udvist al den omhu, som med rimelighed kunne  

 kræves...., og under note 72,6 anføres det, at det må »bero på en  

 konkret afgørelse i den enkelte situation, om dette har været  

 tilfældet«.
I øvrigt henvises der til harmoniseringen med EPK art. 122.  

 Det anføres endvidere i note 72,6 under linierne 13 fn. til 9 fn. »Har  

 han (ansøgeren) udvist den fornødne omhu ved at overlade arbejdet til en  

 tilstrækkeligt kvalificeret person som har fået de nødvendige instrukser, og  

 som er underkastet tilstrækkelig kontrol, vil han dog - alt efter de nærmere  

 omstændigheder - kunne opfylde betingelserne i § 72«.
Disse tre  

 betingelser, nemlig en tilstrækkeligt kvalificeret person, de nødvendige  

 instrukser og tilstrækkelig kontrol, har der hidtil ikke være anledning til  

 at drage i tvivl, og det er da også disse tre betingelser, som er det bærende  

 fundament i afgørelser truffet af Ankenævnet (Legal Board of Appeal) under  

 EPO.
Her skal den grundlæggende afgørelse fremhæves, nemlig J 05/80 af  

 07 juli 1981, som vedlægges i kopi af Official journal of the European patent  

 office, 30. september 1981, nr. 9. I denne afgørelse anføres der under  

Reasons for the Decision , pkt 7, de samme ovenfor citerede  

 betingelser (men da det under pkt. 8, 2. afsnit, anføres, at fuldmægtigen  

 ikke må overlade tolkningen af love og traktater til underordnet personale,  

 sker der ikke genoprettelse i henhold til art. 122 i EPK, men, som anført  

 under pkt. 14, i henhold til regel 85a EPK).
I afgørelserne i J 02/86 og J 03/86 (kopi vedlagt) indføres  

 yderligere den betydningsfulde tilføjelse , at artikel 122 EPK har til  

 hensigt at sikre, at der i genoprettelsessager ikke sker rettighedstab som  

 følge af en isoleret, proceduremæssig fejl i et normalt tilfredsstillende  

 system (The Board recognises that Article 122 EPC is intended to ensure that  

 in appropriate cases the loss of substantive rights does not result from an  

 isolated procedural mistake within a normally satisfactory system) Reasons  

 for the Decision , linie 11 - 13 i afsnit 4. (European Patent Office  

 Report, EPOR, issue 6, 1987, side 399) I afgørelse i T27/86 , som vedlægges i kopi, indrømmes der  

 forståelse for en menneskelig fejl udøvet af en patentafdelingsleder under  

 reorganisering af patentafdelingen, og denne menneskelige fejl blev betragtet  

 som et eksempel på en isoleret, proceduremæssig fejl (uden krav om et normalt  

 tilfredsstillende system), hvorfor genoprettelse blev tilstået ( Held  

 1 og 2). (EPOR, issue 3, 1987, side 179) I afgørelsen i T137/86 (kopi vedlagt) anføres det, at »den  

 manglende betaling af appelgebyret skyldtes en menneskelig fejl af en art,  

 som kan ske, og som kan undslippe kontrolprocedurer på trods af den omhu, som  

 med rimelighed kan kræves« /The failure to pay the appeal fee was due to  

 human error of a kind which may occur an escape checking procedures in spite  

 of all due care) anført under Held 2. (EPOR, issue 3, 1987, side 183) Anskues de foreliggende kendsgerninger i lyset af henvisningen til  

 harmoniseringsbestræbelserne med EPK art. 122 samt de ovenfor anførte  

 afgørelser fra Ankenævnet under EPO kan vi på sikker grund konstatere, at der  

 i den foreliggende genoprettelsessag er udvist al den omhu, som med  

 rimelighed kunne kræves.
Vi skal derfor høfligst henstille, at begæringen  

 fremsat i henhold til § 74, stk. 1 udfærdiges bekendtgørelse om genoprettelse  

 af rettighederne i den foreliggede ansøgning.' Ved skrivelse af 8. oktober 1991 tilføjede klageren:
»I tilslutning til vor skrivelse af 20. august 1991 kan jeg  

 konkretisere mine oplysninger, hvor jeg anførte: En kontrol af arbejdets  

 udførelse kan således indskrænkes til stikprøvevis kontrol, hvilket hidtil  

 ikke har afsløret nogle brist eller mangler.
Den stikprøvevise kontrol har  

 omfattet en kontrolopringning til Direktoratets kasse med en forespørgsel om  

 fremsendte beløb var tilgået kassen.
En sådan kontrol har vi ført gennem  

 flere år, og som anført har dens tilstrækkelighed ikke har været  

 anfægtelsesværdig.« Ankenævnet har behandlet sagen på sit møde den 28. maj 1993.
 For klageren mødte civilingeniør Jens-Holger Stellinger, der henholdt sig  

 til og uddybede de skriftlige indlæg.
 Ankenævnet skal udtale:
 Klagerens kontrolsystem findes ikke at have fungeret tilfredsstillende.
Under hensyn hertil samt til det iøvrigt af Direktoratet anførte, hvorved  

 bemærkes, at det overfor Ankenævnet anførte ikke findes at kunne føre til  

 andet resultat bestemmes:
 Den påklagede afgørelse stadfæstes.
