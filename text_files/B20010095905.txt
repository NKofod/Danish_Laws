Bekendtgørelse om  

 investeringsforeningers,  

 specialforeningers og innovationsforeningers anvendelse af  

 afledte finansielle instrumenter I medfør af § 59, stk. 3, § 69, stk. 2, og  

 § 86, stk. 6, i lov om investeringsforeninger og specialforeninger,  

 jf. lovbekendtgørelse nr. 158 af 7. marts 2001, og § 44,  

 stk. 3, og § 61, stk. 5, i lov nr. 1328 af 20. december 2000  

 om innovationsforeninger, fastsættes:
Kapitel 1 Anvendelsesområde og definitioner § 1. En investeringsforening, en specialforening  

 eller en innovationsforening eller afdeling i en investeringsforening, en  

 specialforening eller en innovationsforening kan anvende afledte finansielle  

 instrumenter samt udføre værdipapirudlån til  

 risikoafdækning og porteføljepleje, såfremt anvendelsen af  

 de afledte finansielle instrumenter opfylder bestemmelserne i  

 §§ 2-12.
 § 2. Ved afledte finansielle instrumenter  

 forstås i denne bekendtgørelse finansielle instrumenter, hvis  

 værdi afhænger af værdien på et underliggende aktiv  

 eller finansielt instrument, herunder værdipapirer, indeks og  

 renter.
 Stk. 2. De afledte finansielle instrumenter skal være  

 baseret på fremmed valuta, renter eller værdipapirer, herunder  

 værdipapirindeks, der kan indgå i en forenings eller afdelings  

 formue.
Stk. 3. Ved værdipapirudlån forstås  

 udlån af værdipapirer mod senere tilbagelevering af  

 værdipapiret eller et værdipapir i samme fondskode, for hvilket  

 der ydes et vederlag, men som ikke involverer overførsel af likviditet  

 fra låntager til långiver.
Udførelse af  

 værdipapirudlån skal ske under iagttagelse af bestemmelserne i  

 bekendtgørelsens § 11.
§ 3. Ved en nettoposition i et værdipapir  

 eller værdipapirindeks forstås forskellen mellem summen af  

 kursværdien af de lange positioner og summen af kursværdien af de  

 korte positioner.
Ved opgørelsen af nettopositionen, der knytter sig  

 til afledte finansielle instrumenter, foretages opgørelsen for hvert  

 underliggende værdipapir eller værdipapirindeks.
Ved en lang  

 position forstås en position, der giver en gevinst ved en kursstigning  

 eller et rentefald for det pågældende værdipapir eller  

 værdipapirindeks.
Ved en kort position forstås en position, der  

 giver et tab ved en kursstigning eller et rentefald for det  

 pågældende værdipapir eller værdipapirindeks.
Stk. 2. Ved en nettoposition i en fremmed valuta forstås  

 forskellen mellem summen af de lange positioner og summen af de korte  

 positioner i den pågældende valuta.
Ved en lang position i en  

 valuta forstås en position, der giver en gevinst ved en stigning i  

 kursen på den pågældende valuta opgjort i danske kroner.  

 Ved en kort position i en valuta forstås en position, der giver et tab  

 ved en stigning i kursen på den pågældende valuta opgjort i  

 danske kroner.
Ved opgørelsen af lange og korte positioner medtages  

 alle mellemværender i valutaen, hvor foreningen eller afdelingen selv  

 bærer valutakursrisikoen.
 Stk. 3. Ved opgørelsen af positionen i de underliggende  

 aktiver, der knytter sig til afledte finansielle instrumenter, hvori der  

 indgår et optionselement, multipliceres kursværdien af det  

 underliggende aktiv med optionens delta.
 § 4. Ved et syntetisk pengemarkedsindskud  

 forstås en beholdning af værdipapirer, der er kombineret med  

 afledte finansielle instrumenter baseret på de pågældende  

 værdipapirer, således at beholdningen modsvares af en tilsvarende  

 kort position i de afledte finansielle instrumenters underliggende  

 aktiver.
Kapitel 2 Aktiebaserede afledte finansielle instrumenter § 5. En forening eller afdeling kan anvende  

 afledte finansielle instrumenter baseret på aktier eller aktieindeks,  

 såfremt de afledte finansielle instrumenter er på dækket  

 basis.
 Stk. 2. Afledte finansielle instrumenter baseret på en  

 given aktie er på dækket basis, såfremt de ikke  

 forøger foreningens eller afdelingens tab ved reduktion i  

 værdien af den pågældende aktie, og såfremt de ikke  

 medfører, at foreningen eller afdelingen samlet opnår en kort  

 nettoposition i aktien.
Stk. 3. Afledte finansielle instrumenter baseret på et  

 aktieindeks er på dækket basis, såfremt 1)	en del af foreningens eller afdelingens aktiebeholdning består  

 af aktier, der noteres på samme fondsbørs eller handles på  

 samme marked som aktierne i indekset, 2)	foreningen eller afdelingen ikke har anvendt andre afledte  

 finansielle instrumenter, der er dækket af aktier i denne del af  

 beholdningen, 3)	de afledte finansielle instrumenter med stor sandsynlighed ikke  

 forøger foreningens eller afdelingens tab ved reduktion i  

 værdien af den pågældende aktiebeholdning, og 4)	de afledte finansielle instrumenter med stor sandsynlighed ikke  

 medfører, at foreningen eller afdelingen ved en stigning i  

 værdien af den pågældende aktiebeholdning kan få et  

 nettotab på beholdning og instrumenter.
§ 6. En forening eller afdeling kan ud over det i  

 § 5 angivne anvende afledte finansielle instrumenter baseret på  

 aktier eller aktieindeks, såfremt foreningen eller afdelingen holder en  

 likviditetsbeholdning, svarende til nettopositionen i de underliggende aktier  

 eller aktieindeks, jf. dog stk. 4. Til likviditetsbeholdningen medregnes  

 i denne forbindelse indeståender på anfordring eller med en  

 opsigelse på ikke over en måned i pengeinstitutter, indbetalt  

 margin hos pengeinstitutter, fondsmæglerselskaber, fondsbørser  

 og clearingcentraler samt værdipapirer, som fremgår af § 1 i  

 Finanstilsynets bekendtgørelse om investeringsforeningers placering af  

 formuen i realkreditobligationer, statsobligationer m.m., og som er variabelt  

 forrentede eller har en restløbetid på ikke over 6  

 måneder.
Endvidere medregnes beløb, der forfalder indenfor 3  

 måneder i form af udtrukne obligationer, renter og deklarerede  

 udbytter.
Endvidere medregnes syntetiske pengemarkedsindskud.
 Stk. 2. En forening eller afdeling kan endvidere anvende  

 afledte finansielle instrumenter baseret på aktier eller aktieindeks,  

 såfremt foreningen eller afdelingen for hvert enkelt afledt finansielle  

 instrument eller for en kombination af disse, hvis der anvendes flere afledte  

 finansielle instrumenter med samme restløbetid, holder en beholdning  

 af fastforrentede værdipapirer, som fremgår af § 1 i  

 Finanstilsynets bekendtgørelse om investeringsforeningers placering af  

 formuen i realkreditobligationer, statsobligationer m.m., svarende til  

 nettopositionen i de underliggende aktier eller aktieindeks, og såfremt  

 værdipapirernes restløbetid ikke overstiger restløbetiden  

 på det eller de pågældende afledte finansielle  

 instrumenter, jf. dog stk. 4.
 Stk. 3. En forening eller afdeling kan ud over det i  

 stk. 1 og 2 angivne erhverve warrants, hvis dette sker i forbindelse med  

 erhvervelsen af de obligationer, de ved udstedelsen var knyttet til.
 Stk. 4. En forening eller afdeling kan ikke anvende afledte  

 finansielle instrumenter således, at foreningen eller afdelingen samlet  

 opnår en kort nettoposition i nogen aktie eller i noget  

 aktieindeks.
Kapitel 3 Obligations- og rentebaserede afledte finansielle  

 instrumenter § 7. En forening eller afdeling kan anvende  

 afledte finansielle instrumenter baseret på obligationer, såfremt  

 de afledte finansielle instrumenter er på dækket basis.
 Stk. 2. Afledte finansielle instrumenter baseret på en  

 given obligation er på dækket basis, såfremt de ikke  

 forøger foreningens eller afdelingens tab ved reduktion i  

 værdien af den pågældende obligation, og såfremt de  

 ikke medfører, at foreningen eller afdelingen samlet opnår en  

 kort nettoposition i obligationen.
 § 8. En forening eller afdeling kan ud over det i  

 § 7 angivne anvende afledte finansielle instrumenter baseret på  

 obligationer, obligationsindeks eller renter, såfremt det med stor  

 sandsynlighed ikke forøger foreningens eller afdelingens samlede  

 nettotab ved en rentestigning i forhold til det tab, som foreningen eller  

 afdelingen alternativt kunne have fået ved direkte investering i  

 obligationer i samme valuta, og såfremt det med stor sandsynlighed ikke  

 medfører, at foreningen eller afdelingen kan få et nettotab  

 på beholdninger og instrumenter ved et rentefald.
 Stk. 2. Den samlede kursværdi af de underliggende  

 obligationer, som knytter sig til de efter bestemmelsen i stk. 1  

 anvendte afledte finansielle instrumenter, må til enhver tid  

 højst udgøre 100 pct. af foreningens eller afdelingens  

 formue.
Stk. 3. Opgørelserne i stk. 1 foretages for hver  

 valuta for sig og skal ske på basis af obligationernes varighed eller  

 et andet mål for obligationernes renterisiko.
Såfremt afledte  

 finansielle instrumenter med et optionselement indgår, anvendes  

 optionens delta.
Kapitel 4 Valutabaserede afledte finansielle instrumenter § 9. En forening eller afdeling kan anvende  

 afledte finansielle instrumenter baseret på valuta, såfremt  

 foreningens eller afdelingens nettoposition i hver fremmed valuta, jf.  

 § 3, stk. 2, ikke adskiller sig fra en sådan position,  

 foreningen eller afdelingen alternativt kunne have opnået ved direkte  

 investering i værdipapirer i den pågældende valuta, og  

 såfremt summen af foreningens eller afdelingens nettopositioner i  

 fremmede valutaer ikke overstiger foreningens eller afdelingens formue.
Kapitel 5 Særlige bestemmelser § 10. Ved opgørelse af  

 værdipapirbeholdningerne, jf. §§ 60-70 i lov om  

 investeringsforeninger og specialforeninger og §§ 43-46 i lov om  

 innovationsforeninger, skal værdipapirbaserede afledte finansielle  

 instrumenter medtages i følgende omfang:
 1)	Afledte finansielle instrumenter, der er på dækket  

 basis, jf. § 5 og § 7, skal ikke medtages i  

 opgørelserne.
 2)	Er afledte finansielle instrumenter omfattet af bestemmelserne i  

 § 6 eller § 8, og er de ikke baseret på et  

 værdipapirindeks, skal beholdningen ved opgørelserne  

 ifølge §§ 60-70 i lov om investeringsforeninger og  

 specialforeninger og §§ 43-46 i lov om innovationsforeninger  

 tillægges den numeriske værdi af nettopositionen i det  

 underliggende værdipapir.
 3)	Afledte finansielle instrumenter, der er baseret på et  

 værdipapirindeks, skal ikke medtages i opgørelserne.
 § 11. Såfremt en forening eller afdeling  

 anvender afledte finansielle instrumenter eller udfører  

 værdipapirudlån, skal følgende være  

 opfyldt:
1)	foreningens eller afdelingens medkontrahent skal være et  

 kreditinstitut eller en clearingcentral i et land, der er medlem af OECD,  

 eller 2)	handelen skal udføres på en fondsbørs eller  

 på et andet reguleret marked, der er offentligt anerkendt,  

 regelmæssigt arbejdende og åbent for offentligheden.  

 Såfremt fondsbørsen eller markedet befinder sig i en stat, der  

 ikke er medlem af Den Europæiske Union eller lande, som  

 Fællesskabet har indgået aftale med, skal fondsbørsen  

 eller markedet være godkendt af Finanstilsynet eller fastsat i  

 foreningens vedtægter.
 Stk. 2. Foreninger eller afdelinger, der udfører  

 værdipapirudlån, skal endvidere sikre sig, at der foreligger  

 tilstrækkelig garanti eller anden sikkerhed for de lånte  

 værdipapirer og de øvrige forpligtelser, der følger af  

 lånevilkårene.
 § 12. Bestemmelserne i §§ 2-11 skal  

 være opfyldt på ethvert tidspunkt i de afledte finansielle  

 instrumenters løbetid.
Kapitel 6 Straffe- og ikrafttrædelsesbestemmelser § 13. Overtrædelse af §§ 5-12 straffes  

 med bøde.
 § 14. Bekendtgørelsen træder i kraft  

 den 14. november 2001.
 Stk. 2. Samtidig ophæves bekendtgørelse nr. 818  

 af 23. november 1998 om investeringsforeningers og specialforeningers  

 anvendelse af afledte finansielle instrumenter.
