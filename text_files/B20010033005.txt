Bekendtgørelse om indførsel af  

 fiskevarer fra Færøerne, Kenya, Mozambique, Norge, Peru og  

 Uganda 1) I medfør af § 22, og § 43, stk. 2, i lov nr. 351 af 2. juni 1999 om  

 sygdomme og infektioner hos dyr og § 54, stk. 2 og 3, § 61, stk. 1 og 2, samt  

 § 78, stk. 3, i lov nr. 471 af 1. juli 1998 om fødevarer m.m.  

 (fødevareloven) fastsættes:
 § 1. Bekendtgørelsen omfatter  

 indførsel til Danmark samt indførsel til andre EU-lande, Norge  

 og Island via Danmark af fiskevarer med oprindelse i eller afsendt fra  

 Færøerne, Kenya, Mozambique, Peru og Uganda, samt modtagelse i  

 Danmark af ikke-renset laks (Salmo salar), havørred og  

 regnbueørred med oprindelse i Norge.
 Stk. 2. Ved fiskevarer forstås produkter, der  

 består af eller indeholder fisk, krebs- eller bløddyr eller  

 bestanddele heraf.
 Stk. 3. Ved et parti forstås en mængde  

 fiskevarer af samme art og forarbejdningsgrad, som er omfattet af samme  

 sundhedscertifikat, hidrører fra samme afsender, transporteres med  

 samme transportmiddel, præsenteres samtidig for veterinærkontrol  

 og er bestemt til samme modtager.
 § 2. Det er forbudt at indføre slagtede,  

 ikke-rensede laks (Salmo salar), havørred og regnbueørred med  

 oprindelse på Færøerne, jf. dog stk. 3.
 Stk. 2. Det er forbudt at indføre levende fisk af  

 slægten Salmonidae samt rogn og mælke heraf med oprindelse  

 på Færøerne, jf. dog stk. 3.
 Stk. 3. Indførsel af slagtede, ikke-rensede laks  

 (Salmo salar), havørred og regnbueørred, levende fisk af  

 slægten Salmonidae samt rogn og mælke heraf med oprindelse  

 på Færøerne som vareprøve til videnskabelige  

 formål må kun ske efter forudgående tilladelse fra  

 Fødevaredirektoratet.
 § 3. Modtagelse ved samhandel af slagtet,  

 ikke-renset laks (Salmo salar), havørred og regnbueørred med  

 oprindelse i Norge må kun ske, såfremt varen er ledsaget af det  

 til enhver tid af EU foreskrevne sundhedscertifikat.
 Stk. 2. Modtagelse ved samhandel af levende laksefisk  

 (Salmonidae) samt rogn og mælke heraf med oprindelse i Norge er ikke  

 tilladt, jf. dog stk. 3.
 Stk. 3. Indførsel af levende laksefisk  

 (Salmonidae) samt rogn og mælke heraf med oprindelse i Norge som  

 vareprøve til videnskabelige formål må kun ske efter  

 forudgående tilladelse fra Fødevaredirektoratet.
 § 4. Ved indførsel af partier af fiskevarer  

 med oprindelse i eller afsendt fra Kenya, Mozambique eller Uganda, skal  

 følgende indsættes i punkt IV i det ledsagende  

 sundhedscertifikat, jf. bilaget til Kommissionens beslutning nr. 95/328/EF:  

 »3. Resultatet af lægetilsynet, jf. kapitel III, punkt II B, i bilaget  

 til direktiv 91/493/EØF, med de personer, der arbejder med eller  

 håndterer ovennævnte fiskevarer eller akvakulturprodukter, har  

 været tilfredsstillende.«.
 § 5. Ved indførsel af partier af  

 fiskevarer, som er fanget i eller hidrører fra Victoria-søen,  

 og som har oprindelse i eller er afsendt fra Kenya eller Uganda, skal  

 følgende indsættes i punkt IV i det ledsagende  

 sundhedscertifikat, jf. bilaget til Kommissionens beslutning nr. 95/328/EF:  

 »4. Undertegnede officielle inspektør attesterer, at ovennævnte  

 fiskerivarer er fremstillet i henhold til den kontrolordning, der er fastsat  

 i kapitel V, punkt II.3.B, i bilaget til direktiv 91/493/EØF, og at  

 kontrolresultaterne var tilfredsstillende.«.
 § 6. Det er forbudt at indføre toskallede  

 bløddyr, pighuder, sækdyr og havsnegle fra eller med oprindelse  

 i Peru.
 Stk. 2. Stk. 1 gælder ikke for:
1)	Pectinidae, der stammer fra akvakulturområderne Pucusana (001)  

 og Guaynuna (002), hvis de er renset, og 2)	lukkemusklerne i Pectinidae, hvis indvoldene og kønskirtlerne  

 er fuldstændig fjernet.
 Stk. 3. Partier af de i stk. 2 omhandlede produkter, der  

 er afsendt fra Peru før den 28. april 2001 og ankommer til et godkendt  

 grænsekontrolsted i Danmark efter bekendtgørelsens  

 ikrafttræden, skal kontrolleres for at sikre, at de  

 pågældende produkter ikke udgør en fare for  

 folkesundheden.
 § 7. Med bøde straffes den, der:
1)	overtræder §§ 2-5, eller § 6, stk. 1 eller 3, eller 2)	tilsidesætter vilkår fastsat i medfør af § 2,  

 stk. 3, eller § 3, stk. 3.
Stk. 2. For overtrædelser, som angår  

 fødevarer omfattet af fødevareloven, kan straffen stige til  

 hæfte eller fængsel i indtil 2 år, hvis overtrædelsen  

 er begået forsætligt eller groft uagtsomt, og hvis der ved  

 overtrædelsen er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft  

 den 17. maj 2001.
 Stk. 2. Samtidig ophæves bekendtgørelse nr.  

 255 af 11. april 2001 om indførsel af fiskevarer fra  

 Færøerne, Kenya, Mozambique, Norge og Uganda.
Fødevaredirektoratet, den 15. maj  

 2001 Per H.
Kristiansen /Lisbet Nielsen 1)   

  Bekendtgørelsen indeholder bestemmelser, der gennemfører  

 Kommissionens beslutning 98/418/EF af 30. juni 1998 om ophævelse af  

 beslutning 98/84/EF om beskyttelsesforanstaltninger over for visse  

 fiskerivarer med oprindelse i eller forsendt fra Uganda, Kenya, Tanzania og  

 Mozambique og om ændring af sundhedscertifikatet for fiskerivarer med  

 oprindelse i eller forsendt fra Uganda, Kenya og Mozambique (EF-Tidende 1998  

 L 190 s. 53), Kommissionens beslutning 1999/766/EF af 28. juli 1999 om  

 beskyttelsesforanstaltninger over for infektiøs lakseanæmi hos  

 laksefisk i Norge (EF-Tidende 1999 L 302 s. 23), som ændret ved  

 Kommissionens beslutning 2000/431/EF af 7. juli 2000 (EF-Tidende 2000 L 170  

 s. 15), Kommissionens beslutning 2000/493/EF af 4. august 2000 om  

 ændring af sundhedscertifikatet for fiskerivarer med oprindelse i eller  

 forsendt fra Uganda (EF-Tidende 2000 L 199 s. 84), Kommissionens beslutning  

 2000/574/EF af 14. september 2000 om beskyttelsesforanstaltninger over for  

 infektiøs lakseanæmi hos laksefisk på  

 Færøerne (EF-Tidende 2000 L 240 s. 26), Kommissionens beslutning  

 2000/759 af 1. december 2000 om ophævelse af beslutning 1999/253/EF om  

 beskyttelsesforanstaltninger over for visse fiskerivarer fra eller med  

 oprindelse i Kenya og Tanzania og om ændring af sundhedscertifikat for  

 fiskerivarer fra eller med oprindelse i Kenya (EF-Tidende 2000 L 304 s. 18)  

 og Kommissionen beslutning 2001/338/EF af 27. april 2001 om visse  

 beskyttelsesforanstaltninger over for toskallede bløddyr fra eller med  

 oprindelse i  Peru (EF-Tidende 2001 L 120 s. 45).
