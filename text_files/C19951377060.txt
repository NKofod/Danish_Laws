 Denne vejledning erstatter vejledning nr. 2.Mkt-11/94 af oktober 1994.
 Ændringer vedrørende ordningen om interventionsopkøb af korn vil  

 almindeligvis blive udsendt som rettelsesblade til denne vejledning.
 Retsgrundlaget vedrørende ordningen om interventionsopkøb af korn er  

 angivet i bilag 1.
 Bortset fra beløbene for transportomkostninger er alle beløb anført i ECU.
1. Almindelige betingelser for interventionsopkøb 1.1. Genstand for interventionsopkøb her i landet er brødhvede,  

 rug og byg under forudsætning af, at kornet er høstet inden for Det  

 Europæiske Fællesskabs område.
Det er forbudt at levere korn af anden  

 oprindelse til intervention.
Det er endvidere forbudt at levere korn, der er  

 iblandet bejdset sædekorn eller er behandlet med propionsyre.
1.2. Interventionsopkøb er betinget af, at kornet er en sund og  

 god handelsvare.
Denne betingelse anses for opfyldt, såfremt kornet opfylder  

 følgende krav:
a.
Kornet skal have den for høståret for den pågældende kornart  

 karakteristiske farve.
b.
Kornet skal have sund lugt.
c.
Kornet skal være fri for levende skadedyr (herunder mider) i ethvert  

 udviklingsstadium.
d.
Kornet skal som minimum opfylde de krav, der er anført for den  

 pågældende kornart i bilag 2.
 1.3. Partier på under 500 tons overtages ikke ved  

 interventionsopkøb.
 1.4. Interventionsopkøb finder sted i perioden 1. november til  

 31. maj.
 1.5. Kun ensartede partier korn må tilbydes til intervention.
2. Fremsættelse af tilbud 2.1. Tilbud afgives på en formular som vist i bilag 9, ved brev,  

 telefax eller telexmeddelelse.
Afgives tilbuddet pr. telekommunikation, skal  

 meddelelsen indeholde samtlige oplysninger anført i tilbudsformularen.
Tilbud  

 kan tidligst indgives den 1. november.
Tilbuddet er bindende.
2.2. Et tilbud må kun omfatte et parti , der på  

tilbudstidspunktet opfylder interventionsbetingelserne nævnt under pkt. 1.
befinder sig på et eller flere lagre med mindst 500 tons pr.  

 lagersted og indtil slutsedlen foreligger, skal kunne besigtiges af  

 Plantedirektoratet på den/de i tilbuddet anførte lageradresser.
 2.3. Levering af det i tilbuddet angivne kvantum skal overholdes.  

 Mindre overskridelser vil dog blive tolereret under forudsætning af, at den  

 godkendte lagerkapacitet ikke overskrides.
 2.4. I tilbuddet skal tilbudsgiveren afgive præcise  

 adresseoplysninger om, hvor det tilbudte korn er oplagret.
 2.5. Et tilbud må kun omhandle et handelscenter, jf. pkt. 4.2.
2.6. Den i tilbuddet foreslåede leveringsperiodes første  

 leveringsdag må tidligst anføres som den 5. arbejdsdag efter tilbuddets  

 modtagelse.
I denne forbindelse anses helligdage, lørdage og søndage ikke for  

 at være arbejdsdage.
2.7. Godkender EU-direktoratet tilbuddet, vil sælgeren snarest  

 muligt få tilsendt en slutseddel.
Såfremt tilbuddet ikke antages, vil  

 EU-direktoratet give meddelelse herom senest 5 arbejdsdage efter tilbuddets  

 modtagelse.
3. Leveringsperiode og -sted 3.1. EU-direktoratet bestemmer, på hvilket interventionslager  

 kornet overtages.
Såfremt tilbudsgiveren ønsker at foreslå et bestemt  

 interventionslager, skal der i tilbuddet anføres følgende oplysninger i  

 bemærkningsfeltet:
 - Interventionslagerets navn og adresse.
 - Interventionslagerets nummer i henhold til lagerholders kontrakt med  

 EU-direktoratet.
 - Selve kontraktnummeret.
 - Afstanden fra tilbudslageret til interventionslageret.
3.2. EU-direktoratet bestemmer leveringsperioden.
Der vil dog i  

 videst muligt omfang blive taget hensyn til den foreslåede periode.
3.3. Leveringen må først påbegyndes, når slutsedlen er modtaget.  

 Hvis der på det pågældende lager tidligere er indlagret korn, skal et sådant  

 parti være endeligt overtaget, jf. pkt. 13 før ny indlagring må finde sted,  

 medmindre partierne kan holdes adskilt.
Når leveringsperioden er endeligt  

 fastlagt aftaler sælgeren tidspunktet for selve leveringen af kornet med den  

 af EU-direktoratet anviste lagerhaver.
3.4. Enhver levering skal finde sted med min. 250 tons pr.  

 arbejdsdag, og et parti skal leveres inden for den fastsatte  

 leveringsperiode.
Leveringsperioden kan dog efter anmodning forlænges.
 3.5. Såfremt det indlagrede korns temperatur overstiger 20 grader  

 C, er lagerhaver berettiget til at afvise kornet.
4. Interventionsprisen 4.1. Prisen, der skal betales sælgeren, er lig med den  

 interventionspris, der er gældende på  den i slutsedlen fastsatte første  

 leveringsdag med tillæg og fradrag som nævnt i pkt. 4.2 og pkt. 5.  

 Interventionspriserne fremgår af bilag 4.
4.2. Interventionsprisen reduceres med transportomkostningerne  

 fra det sted, hvor kornet befinder sig på tilbuddets tidspunkt, til det  

 valgte handelscenter.
Samtidig bærer EU-direktoratet transportomkostningerne  

 fra det sted, hvor kornet befinder sig, til det interventionslager, hvor  

 EU-direktoratet overtager kornet.
Transportomkostninger beregnes af  

 EU-direktoratet efter taksterne i  pkt. 6. Handelscentrene fremgår af  

 bilag 4.
 4.3. Overtages kornet på det sted, hvor det befinder sig på  

 tidspunktet for tilbuddets afgivelse, reduceres interventionsprisen  

 yderligere med et beløb svarende til udlagringsomkostninger (p.t. kr. 12,60  

 pr. ton). Desuden ydes der ingen godtgørelse for indlagring af kornpartiet.  

 De særlige regler herfor fås ved henvendelse til EU-direktoratet, 2.  

 markedskontor, korngruppen.
 4.4. Prisen, der betales sælgeren, gælder for korn, der er frit  

 leveret til lager og ikke aflæsset.
5. Tillæg og fradrag i interventionsprisen Såfremt et kornparti, der er overtaget ved intervention, afviger fra den  

 standardkvalitet, interventionsprisen er fastsat for, forhøjes eller  

 nedsættes interventionsprisen med de tillæg hhv. fradrag, der fremgår af  

 bilag 5-6.
6. Transportomkostninger For de i pkt. 4 nævnte transportomkostninger gælder følgende takster:
 For skibstransport fastsættes omkostningerne af EU-direktoratet efter  

 nærmere aftale.
 Hvis tilbudslager og interventionslager er placeret så nær ved hinanden,  

 at flytningen foregår med transportbånd, »gummiged« el. lign.,  

 refunderes der ikke transportomkostninger.
7. Særlige bestemmelser vedrørende brødhvede 7.1. Overtagelse af brødhvede er betinget af, at hveden opfylder  

 de krav, der er anført i bilag 2 for brødhvede, samt endvidere, at hveden  

 opfylder de tekniske og fysiske kvalitetskrav for hvede til brødfremstilling,  

 dvs. at hveden skal fremvise en acceptabel grad af amylaseaktivitet og et  

 bestemt mindste Zeleny-tal.
For blød hvede, hvor Zeleny-tallet i henhold til  

 analyseresultatet ligger på mellem 20 og 30, skal der desuden fremlægges et  

 bevis for, at hveden opfylder betingelserne i pkt. 7.4. For Zeleny-tal over  

 30 kræves der ikke bevis for dejegenskaberne.
 7.2. Amylaseaktiviteten anses for at være acceptabel, når  

 faldtallet beregnet efter Hagberg-metoden er over eller lig med 220 sek.  

 incl. 60 sek. forberedelse (omrøring).
 7.3. Hveden skal have et Zeleny-tal på 20 eller derover.
 7.4. For at dejen kan betragtes som ikke-klæbrig og  

 maskinbearbejdelig, skal følgende betingelser være opfyldt:
a.
Ved åbningen af æltemaskinen skal dejen danne en sammenhængende masse,  

 som praktisk taget ikke hænger i æltekedlens sider og æltearm, idet dejen med  

 lethed skal kunne samles og fjernes fra æltekedlen med hånden på en gang og  

 uden væsentlige tab.
b.
Under rundvirkningen må dejen kun i ringe grad eller slet ikke hæfte  

 til siderne i rundvirkerens kammer, så dejen, medens maskinen arbejder, frit  

 kan rotere om sig selv og danne en kugle.
Efter formningen må dejen ikke  

 klæbe til siderne i rundvirkerens kammer, når kammerets låg svinges op.
 7.5. Såfremt proteinindholdet er under 11,5%, nedsættes  

 interventionsprisen med de fradrag, der fremgår af bilag 6.
7.6. Konstatering af, om kravene til amylaseaktivitet,  

 proteinindhold og Zeleny-tal er opfyldt, foretages af Plantedirektoratet  

 efter de metoder, som er fastsat af fællesskabsmyndighederne.
Konstatering  

 af, om de i pkt. 7.4 nævnte betingelser er opfyldt, skal foretages på et  

 laboratorium, som er godkendt dertil af EU-direktoratet, jf. bilag 8, og skal  

 ske efter en referencemetode, som er angivet i bilag IV til forordning (EØF)  

 nr. 1908/84.
 OBS! Til dejundersøgelserne anvendes i givet fald en del af de  

 forseglede prøver, som den godkendte vejer og måler/akkrediterede har udtaget  

 i forbindelse med leveringen af kornet, jf. pkt. 8.3.
8. Vejning og prøvetagning 8.1. Endelig overtagelse af kornet er betinget af følgende:
a.
Kornet skal være vejet, lugt og farve kontrolleret og  

 minimumsegenskaberne i bilag 2 være konstateret af en vejer og måler eller et  

 akkrediteret selskab, som er godkendt af EU-direktoratet til udøvelse af en  

 sådan kontrol, jf. bilag 7.
b.
En analyse hos Plantedirektoratet af en prøve af kornet, som er udtaget  

 og indsendt af den godkendte vejer og måler/akkrediterede, skal vise, at  

 kornet opfylder de kvalitetskrav, som er omtalt under pkt. 1.2., samt at  

 kornet er fri for levende skadedyr.
c.
Brødhvede skal opfylde de i pkt. 7 omhandlede krav.
8.2. Lagerhaveren træffer aftale med en vejer og måler eller et  

 akkrediteret selskab, om at foretage vejning, kontrol og prøvetagning i  

 forbindelse med leveringen af kornet.
Aftalen skal træffes med den ved  

 lagerstedet nærmestboende vejer og måler/akkrediterede, som er i stand til at  

 foretage vejning, kontrol og prøvetagning på det ønskede tidspunkt.
 8.3. Til brug ved de i pkt. 8.1 omhandlede undersøgelser skal den  

 godkendte vejer og måler/akkrediterede udtage og indsende prøver til  

 Plantedirektoratet.
 8.4. Den godkendte vejer og målers/akkrediteredes udtagning af  

 prøver af kornet og hans konstatering af kornets lugt, farve og  

 minimumsegenskaber skal ske ved interventionslageret i overværelse af  

 lagerhaveren samt af sælgeren, med mindre sælgeren giver afkald herpå.
 8.5. For så vidt angår vejning og prøvetagning af korn, der  

 overtages på oplagringsstedet, kan de særlige regler herfor fås ved  

 henvendelse til EU-direktoratet, jf. pkt. 4.3.
 9. Tvistigheder vedrørende kornets lugt og farve mv.
 9.1. Såfremt den godkendte vejer og måler/akkrediterede  

 konstaterer, at kornet ikke opfylder de i pkt. 1.2 omhandlede krav til farve  

 og lugt (herunder også gaslugt) eller indeholder bejdset sædekorn, skal han  

 afvise kornet og straks indberette sagen til EU-direktoratet.
 9.2. Såfremt sælgeren protesterer mod den godkendte vejer og  

 målers/akkrediteredes afgørelse efter pkt. 9.1, skal vejer og  

 måler/akkrediteret foranledige, at en prøve af kornet - emballeret og mærket  

 efter forskrifterne - omgående indsendes til bedømmelse hos Københavns  

 bedømmelses- og voldgiftsudvalg for korn- og foderstofhandelen, c/o  

 Handelsstandens Inspektørkontor, Frihavnen, 2100 København Ø.
 9.3. Kommer den godkendte vejer og måler/akkrediterede til det  

 resultat, at kornet opfylder de i pkt. 1.2 omhandlede krav til lugt og farve,  

 men lagerhaveren protesterer herimod, skal vejer og måler indsende prøve af  

 kornet til bedømmelse i overensstemmelse med bestemmelserne i pkt. 9.2.
 9.4. Københavns bedømmelses- og voldgiftsudvalg for korn- og  

 foderstofhandelen meddeler resultatet af undersøgelsen til begge parter.
 9.5. Såfremt den godkendte vejer og måler/akkrediterede  

 konstaterer, at kornet ikke opfylder minimumsegenskaberne skal  

 EU-direktoratet og sælger underrettes, forinden de udtagne prøver indsendes  

 til Plantedirektoratet.
10. Overtagelsesdokument 10.1. Såfremt den godkendte vejer og måler/akkrediterede  

 konstaterer, at kornet opfylder de stillede krav med hensyn til lugt, farve  

 og minimumsegenskaber, udfærdiges der med sidste indlagringsdag som  

 overtagelsestidspunkt et overtagelsesdokument på et af EU-direktoratet  

 udarbejdet formularsæt, som forefindes hos lagerhaveren.
I  

 overtagelsesdokumentet tages der forbehold for resultatet af  

 Plantedirektoratets undersøgelser af kornet og endvidere den i pkt. 7.4  

 omhandlede dejtest.
 10.2. Overtagelsesdokumentet skal underskrives såvel af sælgeren  

 som af lagerhaveren og den godkendte vejer og måler/akkrediterede.
 10.3. I umiddelbar tilslutning til overtagelsen af kornet  

 udfylder lagerhaveren en indlagringsmelding på en af EU-direktoratet  

 udarbejdet og udleveret formular.
10.4. Lagerhaveren indsender straks efter, at indlagringen er  

 tilendebragt, hele overtagelsesdokumentet samt indlagringsmeldingen til  

 EU-direktoratet.
Efter at EU-direktoratet har modtaget og godkendt  

 analyseresultaterne, tilsendes sælger og lagerhaver en af EU-direktoratet  

 underskrevet genpart af overtagelsesdokumentet vedhæftet kopi af  

 analyseresultaterne.
 10.5. Uanset købelovens bestemmelser overgår risikoen for kornet  

 først til EU-direktoratet resp. lagerhaveren, når endelig overtagelse har  

 fundet sted, jf. pkt. 13.
 10.6. Hvis analyserne viser, at det tilbudte korn ikke svarer til  

 den minimumskvalitet, der kræves ved intervention, afvises tilbuddet, jf.  

 pkt. 12.5.
11. Ny analyse 11.1. I tilfælde af, at sælger bestrider EU-direktoratets  

 afvisning af kornet på grundlag af resultatet af Plantedirektoratets  

 analyser, kan EU-direktoratet tillade at der foretages ny analyse af prøven  

 hos Plantedirektoratet.
Det endelige resultat vil være gennemsnittet af de to  

 prøver.
Dette gælder dog ikke for vandindhold, hvor Plantedirektoratets  

 resultat er bindende.
 11.2. Såfremt de i pkt. 7.4 omhandlede undersøgelser giver til  

 resultat, at der ikke af hveden kan fremstilles en dej, som opfylder de  

 omhandlede krav, kan EU-direktoratet efter anmodning fra tilbudsgiveren  

 tillade, at der foretages en ny dejtest.
 12. Omkostninger ved vejning, prøvetagning mv.
 12.1. Hvis vejningen og prøvetagningen er foretaget på en  

 arbejdsdag inden for normal arbejdstid, og leveringen omfatter mindst 250  

 tons, betaler EU-direktoratet udgifterne, der er forbundet med den godkendte  

 vejer og målers/akkrediteredes medvirken, herunder udtagning, emballering og  

 mærkning samt forsendelse af prøverne, jf. dog pkt. 12.5. Hvis  

 minimumsleveringsgrænsen ikke overholdes, påhviler 50% af de samlede udgifter  

 sælgeren.
 12.2. Omkostningerne ved Plantedirektoratets medvirken er  

 sælgeren uvedkommende bortset fra de i pkt. 12.3, 12.5 og 12.6 omhandlede  

 tilfælde, hvor sælgeren skal betale disse omkostninger.
 12.3. Omkostningerne ved de i pkt. 7 omhandlede amylase-,  

 Zeleny-, dej- og proteinundersøgelser afholdes af sælgeren.
12.4. Omkostningerne ved bedømmelse af en prøve hos Københavns  

 bedømmelses- og voldgiftsudvalg for korn- og foderstofhandelen, jf. pkt. 9.2  

 og 9.3, afholdes af sælgeren hhv. lagerhaveren, dersom resultatet af  

 bedømmelsen bliver, at protesten afvises.
I andre tilfælde betales disse  

 omkostninger af EU-direktoratet.
 12.5. Såfremt kornet afvises, skal sælgeren omgående for egen  

 regning fjerne kornet og efter påkrav fra EU-direktoratet godtgøre de  

 omkostninger, der er forbundet med kornets midlertidige indlagring og  

 henliggen på interventionslageret.
 12.6. I de tilfælde, hvor EU-direktoratet lader foretage en ny  

 analyse hos Plantedirektoratet, jf. bestemmelserne i pkt. 11.1, afholdes  

 omkostningerne til denne analyse af sælgeren, såfremt kornpartiet fortsat  

 afvises.
13. Endelig overtagelse af kornet Kornet betragtes først som endeligt overtaget af EU-direktoratet, når  

 overtagelsesdokumentet er udfyldt og underskrevet i overensstemmelse med pkt.  

 10.1 og 10.2, og forudsat at resultaterne af Plantedirektoratets  

 undersøgelser af kornet viser, at kornet opfylder de i pkt. 1 omhandlede  

 krav.
Endelig overtagelse af brødhvede forudsætter tillige, at de i pkt. 7  

 omhandlede undersøgelser viser, at kornet opfylder betingelserne for at kunne  

 overtages som brødhvede.
 14. Betaling for kornet.
 14.1. Betaling af købesummen vil finde sted mellem den 30. og den  

 35. dag efter overtagelsestidspunktet.
 14.2. Som overtagelsestidspunkt regnes den sidste indlagringsdag  

 på oplagringsstedet, jf. pkt. 10.1. I de tilfælde, hvor der foretages nye  

 analyser eller gasning af partier, udskydes betalingstidspunktet, til  

 samtlige resultater foreligger i form af analysebeviser og gasningsattester.  

 14.3. Afregningsprisen for kornet forrentes ikke.
 15. Landbrugsomregningskurs.
 Den landbrugsomregningskurs, der anvendes ved omregning fra ECU til danske  

 kroner i forbindelse med afregning af overtaget korn, er den, der er gældende  

 den første leveringsdag ifølge vægtattesten.
16. Kontrolbestemmelser 16.1. Til kontrol med de af EU-direktoratet modtagne oplysninger  

 har repræsentanter for EU-direktoratet eller Plantedirektoratet mod behørig  

 legitimation adgang til sælgerens virksomhed.
Disse repræsentanter er i  

 nævnte øjemed berettigede til at efterse virksomhedens varebeholdning,  

 forretningsbøger, øvrige regnskabsmateriale samt korrespondance mv.
Det  

 påhviler virksomheden at yde den bistand, der er nødvendig til foretagelse af  

 kontrollen.
16.2. EU-direktoratet kan kræve rigtigheden af oplysninger, der  

 skal danne grundlag for udbetaling af ydelser i forbindelse med  

 interventionsopkøb af korn, bekræftet af statsautoriseret eller registreret  

 revisor.
Afgivelse af urigtige oplysninger kan medføre bødestraf.
17. Anke De afgørelser, som EU-direktoratet træffer i henhold til denne vejledning,  

 kan indankes for Landbrugs- og Fiskeriministeriet, Departementet, inden 4  

 uger efter afgørelsen er meddelt klageren.
Bilag 1 Retsgrundlag Rådsforordning nr. 1766/92 af 30. juni 1992 om den fælles markedsordning  

 for korn, senest ændret ved forordning nr. 1863/95.
 Kommissionsforordning nr. 689/92 af 19. marts 1992 om fastsættelse af  

 fremgangsmåden ved og betingelserne for interventionsorganernes overtagelse  

 af korn, senest ændret ved forordning nr. 1800/95.
 Rådsforordning nr. 1709/93 af 29. juni 1993 om tilpasning af kornpriserne  

 som følge af de monetære justeringer i produktionsåret 1992/93.
 Rådsforordning nr. 1529/95 af 29. juni 1995 om fastsættelse for høståret  

 1995/96 af de månedlige forhøjelser af priserne for korn.
 Kommissionsforordning nr. 2273/93 af 28. juli 1993 om fastsættelse af  

 interventionscentrene for korn, som ændret ved forordning nr. 2202/94.
Kommissionsforordning nr. 1908/84 af 4. juli 1984 om fastsættelse af  

 referencemetoderne til bestemmelse af kvaliteten af korn, som ændret ved  

 forordning nr. 2507/87 Kommissionsforordning nr. 1801/95 af 25. juli 1995 om fastsættelse af det  

 største vandindhold i korn, der tilbydes til intervention i visse  

 medlemslande i høståret 1995/96.
Kommissionsforordning nr. 1068/93 af 30. april 1993 om fastsættelse og  

 anvendelse af omregningskurserne i landbrugssektoren, senest ændret ved  

 forordning nr. 157/95 Kommissionsforordning nr. 158/95 af 31. januar 1995 om  

 overgangsforanstaltninger for afskaffelse af justeringsfaktoren for  

 landbrugsomregningskurserne.
 Landbrugsministeriets bekendtgørelse nr. 903 af 1. november 1994 om  

 interventionskøb af korn.
Bilag 3 side 1 DEFINITIONER på ikke mangelfrit interventionskorn (jf. bilag 2, pkt. 4).
a.
Knækkede kerner.
Alle kerner, på hvilke endospermen ligger delvis udækket, betragtes som  

 knækkede kerner.
Kerner beskadiget ved tærskning og kerner, hvis kim er slået  

 af, henregnes ligeledes til denne gruppe.
b.
Kornbesats (urenheder).
 Uudviklede kerner.
 Ved uudviklede kerner forstås de kerner, der efter at samtlige andre i  

 dette bilag nævnte bestanddele af kornprøven er blevet fjernet, falder gennem  

 slidssigter med følgende bredder: blød hvede 2 mm, rug 1,8 mm, hård hvede 1,9  

 mm, byg 2,2 mm.
 Endvidere henregnes også frostskadede kerner og alle umodne (grønne)  

 kerner til denne gruppe.
 Andre kornarter.
 Ved andre kornarter forstås alle kerner, som ikke er af den art, hvoraf  

 prøven er udtaget.
 Kerner angrebet af skadedyr.
Kerner angrebet af skadedyr er kerner, der kan fremvise spor af  

 afgnavning.
Væggeluseinficeret hvede hører ligeledes til denne gruppe.
 Kerner, der fremviser misfarvning af kimen, samt plettede og  

 skimmelangrebne kerner.
Kerner med misfarvede kim er kerner med brune til sortbrune misfarvninger  

 i skallen omkring ubeskadigede ikke-spirede kim.
For blød hvede lades indtil  

 8% kerner med misfarvede kim ude af betragtning.
 Varmebeskadigede kerner.
 Ved kerner, der er varmebeskadigede ved tørring, forstås kerner, der bærer  

 ydre præg af at være tørret, men som ikke er fordærvede kerner.
c.
Spirede kerner.
Ved spirede kerner forstås kerner, hvor rod- eller bladkimen kan ses med  

 det blotte øje.
Ved bedømmelse af prøvens indhold af spirede kerner skal man  

 dog tage hensyn til dens almindelige udseende.
Ved nogle kornarter, f.eks.  

 hård hvede, træder kimen stærkt frem, således at den skal, der dækker kimen,  

 brister, når kornpartiet bringes i bevægelse.
Disse kerner ligner spirede  

 kerner, men henregnes ikke til denne gruppe.
Spirede kerner foreligger kun,  

 når kimen har undergået tydeligt erkendelige forandringer, hvorved den  

 spirede kerne let lader sig skelne fra en normal kerne.
Bilag 3 side 2 d.
Andre urenheder (Schwarzbesatz) Fremmede (andre) frø.
Ved andre frø forstås frø af planter, også dyrkede, bortset fra frø af  

 korn.
Andre frø består af frø uden udnyttelsesværdi, frø, der kan anvendes  

 til foder, og skadelige frø.
 Skadelige frø.
 Som skadelige frø anses frø, der er giftige for mennesker og dyr, frø, som  

 er til gene for eller som besværliggør rensning og formaling af kornet, samt  

 frø, der ændrer kvaliteten af produkter, der er forarbejdet på basis af korn.
 Fordærvede kerner.
 Fordærvede kerner er kerner, som ved forrådnelse, skimmel- eller  

 bakterieangreb eller ved anden påvirkning er blevet uanvendelige til  

 menneskeføde og for foderkorns vedkommende til foder.
Til de fordærvede kerner hører også kerner, som er beskadigede ved spontan  

 opvarmning eller ved for kraftig tørring.
Disse kerner er fuldt udvoksede  

 kerner, hvis skal har en gråbrun til sort farve, og hvis indre ved  

 gennemskæring viser en gullig-grå til sortbrun farvning.
Kerner, der er beskadigede af hvedegalmyg, regnes kun som fordærvede  

 kerner, hvis mere end halvdelen af kernens overflade udviser en grå til sort  

 farve som følge af et sekundært svampeangreb.
Hvis misfarvningen dækker  

 mindre end halvdelen af kernens overflade, regnes kernen som angrebet af  

 skadedyr.
 Egentlige urenheder.
 Alle de bestanddele i en kornprøve, som bliver tilbage ved sigtning med en  

 3,5 mm slidssigte (undtagen andre kornarter og meget tykke kerner af  

 basiskornarten) samt de bestanddele, der passerer gennem en sigte med en  

 slidsbredde på 1 mm, anses for egentlige urenheder.
 Sten, jordklumper, dele af halmstrå og andre urenheder, som findes i  

 prøverne, og som passerer gennem en sigte med en slidsbredde på mellem 1 mm  

 og 3,5 mm, anses ligeledes for urenheder.
 Avner.
 Såfremt der i en prøve findes kerner, som endnu sidder i avnerne,  

 afskalles disse kerner med hånden, og avnerne henregnes til gruppen avner.
 Meldrøje.
 Kerner angrebet af brand og rust.
 Døde insekter og dele af insekter.
e.
Levende skadedyr (herunder mider) på alle udviklingsstadier.
Bilag 4 Interventionspriser for korn i høståret 1995/96 --------------------------------------------------------------------- --------------------------------------------------------------------- ERKLÆRING:
