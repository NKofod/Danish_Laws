I medfør af § 24, stk. 1 og 2, i lov nr. 343 af 14. maj 1992 om kød og mælkeprodukter, margarine m.v. (mælkeproduktloven), § 14, stk. 1 og 2, i lov nr. 290 af 29. april 1992 om æg og ægprodukter (ægloven) og tekstanmærkning nr. 59 ad § 24 på finansloven for 1995 samt efter bemyndigelse fra landbrugs- og fiskeriministeren fastsættes:
 § 1.  Til dækning af udgifterne ved den kontrol, der  

 udføres af de kommunale levnedsmiddelkontrolenheder, skal en virksomhed  

 betale en årlig afgift på 368 kr. pr. time for den samlede kontroltid.
 Stk. 2.  Til dækning af udgifter ved  

 laboratorieundersøgelser af prøver af levnedsmidler i forbindelse med den i  

 stk. 1 nævnte kontrol skal virksomheden højst betale en afgift på 17,01 kr.  

 multipliceret med de i bilaget anførte faktorer.
§ 2.  Producenter af æg godkendt til levering af æg i  

 emballage mærket med produktionsmetodesystem skal uanset § 1, stk. 1, højst  

 betale tre gange timetaksten for ordinære tilsyn.
Afgiften beregnes pr.  

 begyndt måned.
 § 3.  Til dækning af udgifterne ved ordinær kontrol  

 med mælkeproducerende landbrugsbedrifter betales en årlig afgift på 736 kr.  

 Afgiften, der beregnes pr. påbegyndt måned, opkræves gennem de virksomheder,  

 der fra mælkeproducenter modtager mælk til videreforhandling eller til  

 fremstilling af levnedsmidler, eller direkte hos mælkeproducenten.
 § 4.  For virksomheder, der tillige skal betale  

 kontrolafgifter fastsat i medfør af levnedsmiddelloven, kan den i § 1, stk.  

 1, anførte afgift nedsættes således, at kontrolafgiften svarer til den  

 samlede kontrolaktivitet.
 § 5.  Kontrolmyndigheden fremsender senest den 1.  

 april det pågældende år kontrolaktivitetsplan til den kontrollerede  

 virksomhed med angivelse af den beregnede kontroludgift og betalingstermin.
 § 6.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra forfaldsdag.
 § 7.  Bekendtgørelsen træder i kraft den 1. januar  

 1995.
 Stk. 2.  Bekendtgørelse nr. 419 af 23. juni 1993 om  

 afgifter for kontrol af produktion af mælk og bekendtgørelse nr. 700 af 22.  

 juli 1994 om kontrolafgifter for visse virksomheder m.v. inden for mælke- og  

 ægområdet ophæves.
