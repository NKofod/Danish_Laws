Betænkning afgivet af Udvalget for  

 Forretningsordenen den 9. maj 2001 Betænkning over Forslag til folketingsbeslutning om  

 ændrede regler for omkostningstillæg og udgifter ved dobbelt  

 husførelse m.v.
[af  

 Jette Gottlieb (EL) og Søren Kolstrup&nbsp  

 ;(EL)] 1. Udvalgsarbejdet Beslutningsforslaget blev fremsat den 22. februar 2001 og  

 var til 1. behandling den 13. marts 2001. Beslutningsforslaget blev efter 1.  

 behandling henvist til behandling i Udvalget for Forretningsordenen.
Møder Udvalget har behandlet beslutningsforslaget i 4  

 møder.
2. Indstillinger og politiske bemærkninger Et flertal i udvalget (S, V, KF, CD, RV og Kirsten  

 Jacobsen (UP)) indstiller beslutningsforslaget til forkastelse.
 Et mindretal (SF) vil  stemme hverken for eller  

 imod beslutningsforslaget.
 Et andet mindretal (EL) indstiller forslaget  

 til vedtagelse uændret.
 Enhedslisten er af den opfattelse, at det er uacceptabelt,  

 at der hersker en retstilstand, der er forskellig for folketingsmedlemmer og  

 andre borgere.
 Enhedslisten mener, at det er lige så muligt, som  

 det er enkelt at ændre på dette.
Enhedslisten mener endvidere, at det er skadeligt for  

 Folketingets omdømme og krænkende for borgernes retsbevidsthed,  

 når Folketinget vedtager eller fastholder regler for sig selv, som er  

 mere favorable end de regler, der gælder for andre borgere.
Men et  

 flertal i Folketinget ønsker åbenbart at opretholde  

 sådanne forskelle.
Enhedslisten lægger især vægt på  

 forholdene vedrørende det skattefri omkostningstillæg, der  

 på mange måder kan paralleliseres med de tillæg, som andre  

 borgere modtager, når de f.eks. arbejder fjernt fra hjemmet, bare med  

 den forskel, at de er skattepligtige.
En sådan forskelsbehandling er  

 fuldstændig uforståelig for den almindelige skatteyder.
 Og det samme gælder eftervederlaget (som må  

 betragtes som en indkomstgaranti), der kan oppebæres ved siden af fuld  

 lønindkomst og altså må opfattes som dobbeltindkomst.
 Der er ikke i behandlingen af beslutningsforslaget  

 fremkommet nogle argumenter, der kan retfærdiggøre sådanne  

 forskelle, og Enhedslisten vil fortsat arbejde for, at de bliver fjernet.
 Et tredje mindretal (DF og KRF) indstiller  

 beslutningsforslaget til vedtagelse uændret.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Ivar Hansen (V) fmd.  

  Ole Løvig Simonsen (S) nfmd.  

  Henning Grove (KF)  Margrete Auken (SF)  

  Poul Nødgaard DF) Jytte Andersen (S)  

  Per Kaalund (S)  Jan Petersen (S)  

  Helge Mortensen (S)  Dorte Bennedsen (S)  

  Jes Lunde (SF)  Arne Melchior (CD)  

  Jette Gottlieb (EL) Elisabeth Arnold (RV)  

  Anders Fogh Rasmussen (V)  

  Birthe Rønn Hornbech (V)  

  Christian Mejdahl (V)  Bendt Bendtsen (KF)  

  Kristian Thulesen Dahl (DF) Kirsten Jacobsen (UP)  

  Jann Sjursen (KRF) Demokratisk Folkeparti havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 124 Bilagsnr.
