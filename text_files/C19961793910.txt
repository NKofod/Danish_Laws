Cirkulæreskrivelse om meddelelse om  

 fejlagtig afmelding på Arbejdsformidlingen ved overgang fra dagpenge  

 til uddannelsesorlov Kommentar m.v.:
 Et medlem afmeldte sig på dagpengekortet ved en  

 fejl, idet han på tidspunktet for fejlafkrydsningen ikke var  

 opmærksom på, at han skulle overgå fra et system til et  

 andet.
 Meddelelse om afgørelsen:
 Et medlem afkrydsede den 23. juli 1995 på  

 dagpengekortet for ugerne 25-29/95 i rubrikken "Jeg skal afmeldes på  

 AF".
 Medlemmet påbegyndte uddannelsesorlov den 1. august  

 1995.
 Medlemmet blev opmærksom på fejlafmeldingen,  

 da han modtog et annulleret dagpengekort for ugerne 30-33/95. Han kontaktede  

 straks herefter sin arbejdsløshedskasse, der imidlertid ikke kunne  

 berigtige fejlen, da afmeldingen var overført til  

 Arbejdsformidlingen.
 Medlemmet vedkendte sig fejlen og anførte, at han  

 troede, at hans senere dagpenge skulle noteres på orlovskortet.
 Direktoratet fandt, at der ikke kunne dispenseres fra  

 kravet om tilmelding til Arbejdsformidlingen, idet medlemmet havde vedkendt  

 sig fejlen.
 I klagen til Arbejdsmarkedets Ankenævn gjorde  

 medlemmet gældende, at han i hele perioden stod til rådighed for  

 arbejdsmarkedet, at han havde misforstået fra hvilken dato, han skulle  

 modtage orlovsydelse og ikke dagpenge, at han modtog orlovskortet samtidig  

 med dagpengekortet, som han troede var det sidste, hvorfor han satte kryds  

 det forkerte sted, samt at han ikke var bevidst om, at han skulle  

 overgå fra et system til et andet.
 Ankenævnet fandt, at der kunne gives tilladelse til,  

 at medlemmet fik dagpenge i perioden fra den 24. juli 1995 til den 31. juli  

 1995, jf. bekendtgørelsens § 4, stk. 3.
 Ankenævnet lagde vægt på, at medlemmet  

 på tidspunktet for fejlafkrydsningen, den 23. juli 1995, skulle  

 overgå til uddannelsesorlov den 1. august 1995 og ikke havde  

 været opmærksom på, at han skulle overgå fra et  

 system til et andet.
 Ankenævnet lagde endvidere vægt på, at  

 medlemmet henvendte sig til sin arbejdsløshedskasse for at få  

 berigtiget fejlen, så snart han konstaterede denne.
