Monopoltilsynet Regler om fakturering i bygge- og anlægsfag KØBENHAVN JANUAR 1986 Forord I 1970 indførte monopoltilsynet regler om udfærdigelse af fakturaer for  

 regningsarbejde inden for de fleste bygge- og anlægsfag.
Reglerne blev  

 revideret i 1978, og de er nu igen revideret med virkning fra 1. marts 1986.
 Revivisonsarbejdet har fundet sted i samarbejde med  

 brancheorganisationerne og forbrugerorganisationerne.
Hovedformålet med den sidste revision har været at tydeliggøre de  

 hidtidige regler.
Der er derfor en del regler, der er formuleret anderledes  

 end før, uden at dette har haft større betydning for reglernes indhold.
Det  

 skal også nævnes, at tre tidligere bekendtgørelser om fakturering af en række  

 bygge- og anlægsarbejder nu er blevet til een bekendtgørelse.
Reglerne for  

 fakturering af malerarbejde findes fortsat i en særlig bekendtgørelse.
Ved revisionen er der også på nogle få punkter gennemført egentlige  

 ændringer i faktureringsreglernes indhold.
Den væsentligste ændring er, at  

 der i begrænset omfang er åbnet mulighed for at benytte et grundgebyr ved  

 fakturering, uden at det er nødvendigt at træffe særlig aftale med kunden  

 herom.
Desuden er der lavet nye regler om fakturering af arbejde uden for  

 normal arbejdstid.
 Dette hæfte er især beregnet til at skulle bruges i virksomhederne, og der  

 vil snarest blive udarbejdet en vejledning om reglerne, som i højere grad  

 henvender sig til forbrugerne.
 Det er vigtigt at slå fast, at virksomhederne har pligt til at følge  

 faktureringsreglerne uden opfordring fra kunderne.
Formålet med faktureringsreglerne er at opnå åbenhed omkring  

 prisberegningen.
Dette er i overensstemmelse med den udvikling i retning af  

 øget forbrugeroplysning og forbrugerbeskyttelse, som finder sted ikke blot i  

 Danmark, men også i en række andre lande.
 Faktureringsreglerne kan imidlertid også gøre virksomhederne mere  

 kalkulationsbevidste, idet de pålægger virksomhederne at holde nøje rede på  

 udgifterne til løn og materialer for hvert enkelt arbejde.
I det efterfølgende er de to nye bekendtgørelser optrykt.
Derefter  

 gennemgås og kommenteres de enkelte regler efter bekendtgørelsens systematik.
INDHOLD BEKENDTGØRELSER:
 MT nr. 1-86 om fakturering af vej-, jord-, kloak- og betonarbejde, murer-,  

 tømrer- og bygningssnedkerarbejde, elektrikerarbejde samt blikkenslager- og  

 VVS-arbejde m.v.
MT nr. 2-86 om fakturering af malerarbejder Vejledning:
Fagområder (§ 1) Anvendelsesområde (§ 2) Reglerne gælder kun for regningsarbejde Fravigelse ved særlig aftale Forholdet mellem udlejere og lejere Generelt om faktureringen (§ 3) Tidspunktet for arbejdets udførelse (§ 4) Fakturering af arbejdsydelsen (§§ 5, 6 og 7) 1. Fakturering efter medgået arbejdstid  

 (kundetimepriser) (§ 5) Fakturering af arbejde uden for normal arbejdstid Fakturering af tillæg iøvrigt 2. Fakturering med udbetalt arbejdsløn (§ 6) 3. Andre faktureringsmetoder (§ 7) A.
Fakturering med brancheprislister B.
Fakturering med grundgebyr Fakturering af materialeforbruget (§ 8) Fremmed arbejde herunder underentreprise (§ 9) Andre bestemmelser, (§§ 10 og 11) Straffebestemmelse Ikrafttræden Anvendelse af enhedspriser Rentebetaling Specielle brancheregler om fakturering Uenighed om tidsforbrug m.m.
 Ankenævn o.lign.
Bekendtgørelse om fakturering af malerarbejde MT. nr. 2-86 I medfør af § 11, stk. 1, og § 15, stk. 3, i lov nr. 59 af 15. februar  

 1974 om priser og avancer fastsættes følgende bestemmelser:
FAGOMRÅDER § 1 Bestemmelserne i denne bekendtgørelse omfatter malerarbejde inden for  

 bygge- og anlægsområdet.
ANVENDELSESOMRÅDE § 2 Virksomheder, der udfører arbejde omfattet af § 1 EFTER REGNING, herunder  

 såvel nyt arbejde om reparations- og vedligeholdelsesarbejde, skal udfærdige  

 faktura herfor i overensstemmelse med de i bekendtgørelsen givne  

 bestemmelser.
 Stk. 2.  Bestemmelserne kan fraviges, såfremt der er  

 truffet aftale mellem virksomheden og kunden om en anden afregningsform.  

 Sådan aftale skal være indgået foriden arbejdets igangsættelse og skal  

 foreligge i skriftlig form eller på anden måde kunne dokumenteres.
GENERELT OM FAKTURERING § 3 En faktura skal indeholde oplysninger om: tidspunktet for arbejdets  

 udførelse, jfr. § 4, specifikation af arbejdsydelsen m.v. efter reglerne i §  

 5, § 6 eller § 7, angivelse af materialeforbruget, jfr. § 8, eventuelt  

 fremmed arbejde, jfr. § 9.
DATOANGIVELSER § 4 På fakturaen skal angives dato eller perioder for arbejdets udførelse.
FAKTURERING AF ARBEJDSYDELSEN § 5 EFTER MEDGÅET ARBEJDSTID (TIMEPRISER) Arbejdsydelsen skal angives med tidsforbruget for det produktive arbejde,  

 herunder kørselstid for folkene i forbindelse med arbejdet, de herfor  

 beregnede timepriser og den samlede pris.
I det omfang et arbejde er udført i  

 akkord, kan der tillige faktureres akkordoverskud inklusive eventuel  

 bruttoavance herpå.
 Stk. 2.  Eventuel ekstra betaling for produktivt arbejde  

 uden for normal arbejdstid skal faktureres særskilt med angivelse af  

 tillægget pr. time samt tidsforbrug.
 Stk. 3.  Udbetalte overenskomstmæssige tillæg p.g.a. det  

 pågældende arbejdes art eller arbejdsstedet skal faktureres særskilt med  

 angivelse af tillæg pr. enhed samt antal.
 Stk. 4.  Såfremt der faktureres særskilt tillæg for  

 kørsel med vogn til arbejdstedet, skal det ske under angivelse pris pr. km og  

 antal km.
 Stk. 5.  Eventuel anvendelse af egne maskiner og  

 material kan faktureres særskilt under angivelse af pris pr. time eller anden  

 enhed.
 Stk. 6.  Eventuel leje af maskiner og materiel til det  

 pågældende arbejde skal faktureres særskilt under angivelse af det betalte  

 lejebeløb eksklusive moms og særskilt angivelse af eventuelt  

 bruttoavancetillæg.
§ 6 EFTER UDBETALT ARBEJDSLØN Oplysninger om arbejdsydelsen skal angives ved: 1. Den udbetalte lønsum  

 for det produktive arbejde, herunder løn for kørselstid for folkene i  

 forbindelse med arbejdet.
På kundens forlangende skal lønsummen dokumenteres.  

 2. Det beregnede beløb til dækning af ferie- og søgnehelligdagsbetaling samt  

 øvrige lov- og overenskomstbestemte arbejdsgiverydelser i forbindelse med  

 ansættelsesforholdet. 3. Det omkostnings- og avancetillæg, der beregnes på 1.  

 + 2.
 Stk. 2.  Bestemmelserne om tillæg under § 5, stk. 4-6,  

 finder også anvendelse ved denne faktureringsmetode.
§ 7 FAKTURERING MED PRISLISTER Arbejdsydelsen kan også faktureres efter de af Danske Malermestres  

 Arbejdsgiverforening og Centralforeningen af Malermestre i Danmark og/eller  

 Organisationen for Sadelmager- op Tapetserermestre til monopoltilsynet  

 anmeldte vejledende prislister for bygningsmalerarbejde og  

 bygningstapetsererarbejde.
De anvendte prislistepositioner skal anføres på  

 fakturaen, medmindre denne indeholder påtegning om, at fakturaen er  

 udarbejdet efter nævnte prislister, og at de anvendte prislistepositioner  

 oplyses på begæring.
 Stk. 2.  Tillæg og fradrag til prislistepriserne  

 beregnes i overensstemmelse med forordene til prislisterne og specificeres i  

 overensstemmelse med § 5.
MATERIALER § 8 Materialeforbruget skal - medmindre det er indeholdt i faktureringen efter  

 prislisten i henhold til § 7 - specificeres på en af følgende to måder:
 Stk. 2.  Egentlig transport af materialer, maskiner og  

 materiel i egen vogn med chauffør kan faktureres særskilt.
FREMMED ARBEJDE, UNDERENTREPRISER § 9 Fremmed arbejde, herunder underentrepriser, skal faktureres med det  

 fakturerede beløb for arbejdet eksklusive moms.
Eventuelt bruttoavancetilæg  

 herpå faktureres særskilt.
I det omfang, det fremmede arbejde er omfattet af  

 faktureringsreglerne, eller fakturaen herfor faktisk er specificeret, skal  

 specifikation videregives til kunden efter anmodning.
ANDRE BESTEMMELSER § 10 Overtrædelse af foranstående bestemmelser straffes med bøde.
§ 11 Bekendtgørelsen træder i kraft den 1. marts 1986. Samtidig ophæves  

 momopoltilsynets bekendtgørelse nr. 8 af 24. februar 1978 om fakturering af  

 malerarbejde.
Monopoltilsynet, januar 1986 VEJLEDNING FAGOMRÅDER (§ 1) Bekendtgørelsens § 1 angiver de fagområder inden for bygge- og  

 anlægsområdet, som omfattes af reglerne.
Ved bygge- og anlægsområdet skal  

 ligesom i licitationsloven forstås byggeri og udførelse af faste anlæg.
Som omtalt i indledningen er der nu to bekendtgørelser.
Bekendtgørelse nr.  

 1-86 omfatter næsten alle fagområder inden for bygge- og anlægsområdet.  

 Bekendtgørelse nr. 2-86 gælder maler- og bygningstapetsererarbejde.
De to  

 bekendtgørelser følger i hovedsagen samme systematik.
Det er karakteren af det konkrete arbejde, der er afgørende for, om  

 faktureringsreglerne skal følges.
Er der for eksempel tale om et  

 snedkerarbejde vedrørende fremstilling af fritstående møbler, er arbejdet  

 ikke omfattet af reglerne, idet fremstilling af fritstående møbler ikke  

 falder ind under bygge- og anlægsområdet.
Hvis en møbelsnedker imidlertid  

 påtager sig at opstille faste skabe eller at udføre dør- eller  

 vinduesarbejder, skal han føle reglerne.
Den udførende virksomheds normale  

 arbejdsområde er således ikke afgørende for reglernes anvendelse.
I bekendtgørelserne er der ikke tale om en udtømmende og detaljeret  

 opremsning af fagområder.
Under fagområderne hører således ikke alene de  

 arbejder, der naturligt og sædvanemæssigt knytter sig til disse, men også de  

 mere specielle former for arbejder, som helt eller delvist udføres af  

 specialiserede virksomheder.
Som eksempler herpå kan nævnes olie- og  

 gasfyrservicearbejde, tagdækkerarbejde og fugearbejde.
Det bemærkes dog, at glarmesterfaget indtil videre ikke er omfattet af  

 reglerne.
Såfremt glarmesterarbejdet indgår som et led i et tømrer- eller  

 snedkerarbejde, omfattes det imidlertid af reglerne.
ANVENDELSESOMRÅDE (§ 2) REGLERNE GÆLDER KUN FOR REGNINGSARBEJDE Faktureringsreglerne skal følges for de af bekendtgørelserne omfattede  

 bygge- og anlægsarbejder der udføres efter regning.
Det vil sige, at der ikke  

 på forhånd er aftalt en bindende pris for hele arbejdet.
Det er ikke ualmindeligt, at en virksomhed forud for aftalen om et  

 arbejdes udførelse giver et overslag eller en cirka-pris for arbejdet.
Det  

 forekommer også, at der fastsættes en maksimeret pris for arbejdet, d.v.s. at  

 kunden betaler efter regning, dog med garanti for, at den samlede pris ikke  

 overstiger den aftalte maksimumpris.
I de nævnte tilfælde finder  

 faktureringsreglerne anvendelse.
I tilfælde, hvor der er afgivet en samlet  

 pris uden tilkendegivelse af, at det er et overslag, en cirkapris eller  

 lignende, er der normalt tale om et tilbud, der er bindende for virksomheden.
 Reglerne skal anvendes uanset arbejdets størrelse, og reglerne gælder ikke  

 blot for reparations- og vedligeholdelsesarbejder, men også for nybyggeri.  

 Ekstraarbejde, der udføres efter regning i tilslutning til en entreprise, er  

 også omfattet af reglerne, med mindre andet af aftalt.
FRAVIGELSE VED SÆRLIG AFTALE Faktureringsreglerne kan fraviges, hvis der forud for arbejdets  

 igangsættelse er indgået aftale mellem virksomheden og kunden om helt eller  

 delvist at udskrive regningen på en anden måde.
Det kan f.eks. være aftalt,  

 at virksomheden kan benytte enhedspriser ved faktureringen eller kan beregne  

 andre tillæg end fastsat i reglerne.
Af bevismæssige grunde skal aftaler  

 herom være skriftlige eller på anden måde kunne dokumenteres af virksomheden.
FORHOLDET MELLEM UDLEJERE OG LEJERE Det forekommer - bl.a. ved reparationsarbejde i forbindelse med  

 fraflytning af lejligheder - at det er udlejeren, der bestiller  

 reparationsarbejdet udført.
Når virksomheden er bekendt med, at arbejdet  

 eller dele heraf skal betales af lejeren, bør den ved faktureringen enten  

 følge faktureringsreglerne eller sørge for, at lejeren er indforstået med,  

 hvad der eventuelt er aftalt med udlejeren om faktureringen.
Årsagen til denne henstilling er, at der på et senere tidspunkt, f.eks. i  

 forbindelse med en retssag, kan blive stillet krav om en specificeret  

 faktura.
Det vil da ofte være uforholdsmæssigt besværligt for virksomheden at  

 udarbejde specifikationen.
GENERELT OM FAKTURERINGEN (§ 3) § 3  er en art indholdsfortegnelse for en  

 forskriftsmæssig faktura.
Denne skal som et minimum indeholde oplysninger om  

 tidspunktet for arbejdets udførelse og oplysninger om arbejdsydelsen m.v.  

 Desuden vil der næsten altid være forbrugt materialer, hvilket også skal  

 fremgå af fakturaen.
Er der tillige udført fremmed arbejde, skal dette også  

 angives særskilt på fakturaen.
Oplysningerne om de enkelte punkter skal  

 specificeres som angivet i det følgende.
TIDSPUNKTET FOR ARBEJDETS UDFØRELSE (§ 4) Regningen skal oplyse dato eller perioder for arbejdets udførelse.
Hvis  

 arbejdet har strakt sig over en længere periode, er det tilstrækkeligt at  

 angive begyndelses- og afslutningsdato eller arbejdsugerne.
Såfremt der har  

 været væsentlige pauser under arbejdets udførelse, bør dette fremgå af  

 fakturaen.
Kunden kan kræve dokumentation for arbejdsperioderne, f.eks.  

 gennem forevisning af arbejdssedler.
Hvis arbejdet er udført i akkord, kan det i nogle tilfælde være vanskeligt  

 at angive de nøjagtige datoer for arbejdets udførelse, da de ansatte ikke  

 altid har pligt til at anføre datoer på arbejdssedlerne, men kun antallet af  

 timer inden for akkordperioden.
I disse sjælne tilfælde er det  

 tilstrækkeligt, at arbejdsperioderne angives så nøjagtigt som muligt.
FAKTURERING AF ARBEJDSYDELSEN (§§ 5, 6 og 7) Virksomheder, der udfører arbejder, der er omfattet af bekendtgørelserne,  

 kan vælge mellem at fakturere arbejdsydelsen efter medgået arbejdstid  

 (kundetimepriser) (§ 5), eller med den udbetalte arbejdsløn, og den herpå  

 beregnede bruttoavance (§ 6).
 Virksomheder inden for nogle fagområder kan desuden vælge at fakturere  

 arbejdsydelsen efter de til monopoltilsynet anmeldte brancheprislister, og  

 endelig er der nogle virksomheder, der kan fakturere arbejdelsen med en  

 kombination af grundgebyr og timepriser, (§ 7).
Det skal understreges, at det ikke er tilladet at fakturere en  

 arbejdsydelse efter mere end een af ovennævnte faktureringsmetoder.
Der må  

 ikke for en del af arbejdsydelsen faktureres efter een metode og for en anden  

 del af arbejdsydelsen efter en anden metode.
 Hvis der bliver faktureret efter brancheprisliste, er det dog tilladt at  

 fakturere dele af arbejdsydelsen efter en anden faktureringsmetode, der alene  

 må omfatte de arbejder, der ikke findes i prislisten.
 Både af hensyn til kunderne og til virksomhedernes mulighed for at  

 kalkulere rationelt er det vigtigt, at de enkelte virksomheder fakturerer  

 efter fastlagte principper.
1. FAKTURERING EFTER MEDGÅET ARBEJDSTID (TIMEPRISER)  

 (§ 5) Ved fakturering af arbejdsydelsen efter medgået arbejdtid skal angives:  

 tidsforbruget ved det produktive arbejde, den kundetimepris der beregnes  

 herfor, samt den samlede pris for arbejdsydelsen.
 Har der ved samme arbejde været beskæftiget flere ansatte, for hvem der  

 beregnes forskellige kundetimepriser, skal tidsforbruget og priserne angives  

 for hver kategori af ansatte.
Kundetimeprisen er virksomhedens samlede pris pr. time til dækning af  

 lønudgifter ved selve arbejdets udførelse inclusive ferie- og  

 søgnehelligdagsbetaling, sygedagpenge og øvrige sociale tillæg samt  

 virksomhedens bruttoavance.
Bruttoavancen dækker virksomhedens øvrige  

 omkostninger i forbindelse med arbejdet, såsom betaling for besigtigelse og  

 opmåling af arbejdet, tilsyn, forsikring, husleje, renteudgifter,  

 administration m.m.
Selv om et arbejde er udført helt eller delvist på akkord, kan regningen  

 alligevel udskrives på grundlag af medgået arbejdstid.
Virksomheden skal da  

 angive tidsforbruget med sædvanlige kundetimepriser som ovenfor, og derudover  

 angive et eventuelt akkordoverskud inclusive eventuel avance herpå som en  

 særlig post på regningen.
Ved tidsforbruget for det produktive arbejde forstås den tid, det tager  

 for virksomheden at udføre arbejdet, herunder kørselstid for folkene i  

 forbindelse hermed.
Til det produktive arbejde henregnes også arbejde på  

 værksted, eksempelvis tilvirkning af materialer m.m. til brug for det  

 konkrete arbejde.
Til det produktive arbejde henregnes derimod ikke arbejde i  

 forbindelse med besigtigelse, opmåling, udarbejdelse af overslag, tilsyn,  

 udskrivning af faktura og andet administrativt arbejde m.m.
Omkostningerne  

 for sådanne arbejder skal være indregnet i virksomhedens bruttoavance.  

 Ovennævnte opregning af ikke-produktivt arbejde er ikke udtømmende, men alene  

 vejledende.
FAKTURERING AF ARBEJDE UDEN FOR NORMAL ARBEJDSTID Er arbejdsydelsen udført helt eller delvist uden for normal arbejdstid,  

 skal virksomheden, såfremt der beregnes ekstra betaling herfor, først  

 fakturere den samlede arbejdsydelse (antal timer) til den sædvanlige timepris  

 og derefter angive tidsforbruget (antal timer) uden for normal arbejdstid med  

 den ekstra timebetaling herfor, samt den samlede ekstra betaling, jfr. § 5,  

 stk. 2. Har der ved arbejdet uden for normal arbejdstid været beskæftiget  

 flere ansatte, for hvem der beregnes en forskellig ekstra betaling, skal  

 oplysningerne angives for hver kategori af ansatte.
 Ekstrabetalingen for arbejde uden for normal arbejdstid skal dække  

 virksomhedens udgifter til overtidsbetaling og eventuelle andre ekstra  

 udgifter.
 I forbindelse med ovenstående skal det understreges, at virksomheden inden  

 arbejdets udførelse bør oplyse kunden om, vad arbejde uden for normal  

 arbejdstid medfører af ekstra betaling.
FAKTURERING AF TILLÆG IØVRIGT Hvis der ved det konkrete arbejde udbetales SÆRLIGE overenskomstbestemte  

 løntillæg på grund af arbejdets art eller stedet for udførelsen, skal disse  

 faktureres særskilt inklusive eventuelle sociale tillæg, med angivelse af  

 løntillæg pr. tidsenhed og antal tillæg, jfr. § 5, stk. 3. Dette gælder  

 f.eks. smuds- og skurpenge.
 I bekendtgørelserne er i § 5 nærmere angivet, hvilke tillæg til  

 arbejdsydelsen, der - udover de ovennævnte løntillæg - kan faktureres  

 særskilt (* 1). Der må ikke faktureres andre tillæg, og de tilladte tillæg må  

 ikke beregnes på andre måder end angivet. Årsagen hertil er, at  

 prisberegninen ellers ville blive for vanskelig at overskue, og at det ikke  

 ville blive muligt at sammenligne priserne fra forskellige virksomheder.
Det skal bemærkes, at virksomhederne i stedet for at beregne et særskilt  

 tillæg, kan vælge at lade omkostningen for tillægsydelsen indgå i  

 bruttoavanceberegningen.
Det bør tilstræbes, at tillægsydelser, som anvendes  

 generelt, indregnes i bruttoavancetillægget, mens tillægsydelser, som kun  

 anvendes fra tid til anden, faktureres særskilt.
Det skal bemærkes, at virksomhederne i stedet for at beregne et særskilt  

 tillæg, kan vælge at lade omkostningen for tillægsydelsen indgå i  

 bruttavanceberegningen.
Det bør tilstræbes, at tillægsydelser, som anvendes  

 generelt, indregnes i bruttoavancetillægget, mens tilægsydelser, som kun  

 anvendes fra tid til anden, faktureres særskilt.
 Ved særskilt fakturering af tillæg må virksomhederne være opmærksomme på,  

 at de omkostninger, der dækkes af den særskilte fakturering, må trækkes ud af  

 regnskabstallene, inden disse benyttes til at beregne den sædvanlige  

 bruttoavance.
Et eventuelt KØRSELSTILLÆG skal faktureres ved angivelse af pris pr. km og  

 antal kørte km.
Ved antal kørte km skal forstås det faktiske antal kørte km  

 ved et arbejde, dog således at antallet af kom i intet tilfælde kan overstige  

 den samlede kørselsstrækning fra virksomheden til arbejdsstedet og tilbage  

 til virksomheden.
I tilfælde, hvor der køres fra kunde til kunde, uden at der  

 mellem arbejderne køres tilbage til virksomheden, skal det kørte antal km  

 fordeles rimeligt mellem de besøgte kunder.
Lønudgiften ved kørslen skal -  

 som tidligere omtalt - indgå i den produktive løn.
 Det bemærkes, at et stort antal håndværksvirksomheder ikke benytter  

 kørselstillæg, men foretrækker at dække udgifterne hertil gennem den  

 bruttoavance, der er indregnet i kundetimepriserne - især hvis der er tale om  

 kørsel inde for virksomhedens normale arbejdsområde.
 Vedrørende transport af materialer m.v. se side 26.
SERVICEVOGNSTILLÆG skal faktureres med angivelse af pris pr. udkald eller  

 pr. time og med oplysning om timeantal.
Tillægget må KUN dække omkostningerne  

 til drift og vedligeholdelse af servicevogne og opretholdelse af  

 serviceudstyr.
Udgifterne til kørslen faktureres som ovenfor omtalt med pris  

 pr. km.
Ved en servicevogn forstås en firmavogn, der til stadighed er forsynet med  

 både materialer og værktøj til almindeligt forefaldende arbejde.
Det er  

 således ikke tilstrækkeligt, at der ligger søm og skruer, hammer,  

 skruetrækker o.lign. i vognen.
Der kan selvfølgelig kun faktureres tillæg for  

 servicevogn ved arbejder, hvortil servicevogn har været benyttet.
TILLÆG FOR EGEN MASKIN- OG MATERIALANVENDELSE skal faktureres ved  

 angivelse af prisenhed samt mængde.
Tillægget skal dække afskrivning af  

 anskaffelsesudgifter samt eventuelle driftsudgifter ved anvendelsen.
TILLÆG FOR LEJE AF MASKINER OG MATERIEL skal faktureres med det udbetalte  

 lejebeløb exclusiv moms og med særskilt angivelse af et eventuelt  

 bruttoavancetillæg.
Det skal fremgå af fakturaen, at der er tale om et  

 lejemål.
VIRKSOMHEDER, DER VED DERES FAKTURERING NORMALT BENYTTER TILLÆG SOM OMTALT  

 OVENFOR, BØR OPLYSE DETTE TIL FORBRUGERE, DER STILLER SPØRGSMÅL OM  

 VIRKSOMHEDENS PRISBEREGNING.
DET VIL IKKE VÆRE TILSTRÆKKELIGT ALENE AT OPLYSE  

 OM TIMEPRISEN.
2. FAKTURERING MED UDBETALT ARBEJDSLØN (§ 6) Ved fakturering af arbejdsydelsen på grundlag af udbetalt arbejdsløn skal  

 angives følgende 3 poster:
De øvrige lov- og overenskomstbestemte arbejdsgiverydelser under post 2.  

 er for tiden bidrag til ATP, lønmodtagernes garantifond, arbejdsgivernes  

 elevrefusion, førtidspensionsordningen, arbejdsløshedsforsikringen,  

 arbejdsmarkedsuddannelsesfonden, uddannelsesfonden, bedriftssundhedstjenesten  

 og arbejdskadeforsikringen.
Det er på grund af beregningsreglerne ikke muligt  

 på forhånd at beregne det nøjagtige beløb, som arbejdsgiverydelerne for den  

 enkelte ansatte beløber sig til.
Virksomhederne må derfor anvende et rimeligt  

 skøn til beregning af beløbet, for eksempel på baggrund af sidste års  

 regnskab eller tidligere kvartalsindbetalinger, tilpasset virksomhedens  

 nuværende forhold.
Skønnet må løbende korrigeres i takt med ydelsernes  

 størrelse og lønudviklingen.
Den her omhandlede metode for fakturering af arbejdsydelsen kan kun  

 benyttes, såfremt arbejdet udføres af ansatte.
Har indehaveren deltaget i det  

 produktive arbejde, skal hans arbejdstid faktureres med timepriser.  

 Vedrørende begrebet produktivt arbejde henvises til omtalen side 19.
 Der kan beregnes tillæg for kørsel, materialer og material samt  

 servicevogn på samme måde som ved fakturering med timepriser, jfr. side  

 20-21.
3. ANDRE FAKTURERINGSMETODER (§ 7) A.
FAKTURERING MED BRANCHEPRISLISTER For murer-, tømrer- og bygningssnedkerarbejde, bygningsmalerarbejde samt  

 bygningstapetsererarbejde er der mulighed for at fakturere arbejdsydelsen, og  

 for malerarbejde tillige en del af materialeydelsen, efter særlige  

 prislister, der er udarbejdet af de respektive brancheforeninger.
Samtlige  

 prislister er anmeldt til monopoltilsynet, som kontrollerer de løbende  

 ændringer i prislisterne, der er udregnet på basis af akkordløn.
 Prislisterne for murer-, tømrer- og bygningssnedkerarbejde omfatter  

 udelukkende prisberegningen for arbejdsydelsen, hvorfor eventuelle materialer  

 skal faktureres efter § 8.
Prislisten for bygningsmalerarbejde omfatter foruden prisberegningen for  

 arbejdsydelsen også en del, sædvanligt anvendte materialer.
De materialer,  

 som ikke er omfattet af prislisten, f.eks. tapet, faktureres efter § 8.
 Prislisten for tapetsererarbejde omfatter udelukkende prisberegningen for  

 arbejdsydelsen samt klistermaterialer, hvorfor tapet og øvrige matieraler  

 skal faktureres efter § 8.
I prislisterne gives der anvisning på, i hvilke tilfælde der kan beregnes  

 tillæg m.v.
Sådanne tillæg skal angives hver for sig med oplysning om enhed,  

 mængde og samlet beløb.
Ved fakturering efter prislisterne skal hver ydelse beskrives således, at  

 den entydigt kan identificeres med en prislistepostion.
Prislistepositionerne  

 kan dog undlades, såfremt fakturaen indeholder påtegning om, at fakturaen er  

 udarbejdet efter ...'s prisliste, og at de anvendte prislistepostioner  

 oplyses på begæring.
Når der faktureres efter prislister, bør virksomheden på kundens anmodning  

 give nærmere oplysning om prislisternes metode og indhold.
Kunden kan dog  

 også henvende sig til monopoltilsynet og få de nærmere oplysninger.
B.
FAKTURERING MED GRUNDGEBYR Inden for bygge- og anlægsområdet er der en række virksomheder, der helt  

 eller delvis har specialiseret sig i servicearbejder, f.eks. gas- og  

 oliefyrsservice og kloakservice.
De servicearbejder, de udfører, består som  

 reglen i vedligholdelse og reparation af bestående anlæg, og de har typisk en  

 varighed på omkring 1 time ude på arbejdsstedet.
Hyppige udkald betyder forholdsvis store omkostninger pr. arbejdstime til  

 kørsel, fakturaudskrivning m.v., og en normal kundetimepris vil ofte ikke  

 kunne give dækning for disse omkostninger.
Ved den seneste revision af  

 faktureringsreglerne er der derfor indført bestemmelser om, at virksomheder,  

 der er omfattet af bekendtgørelse nr. 1-86, og som hyppigt udfører kortvarige  

 vedligeholdelses- og reparationsarbejder, for disse arbejder kan vælge at  

 specificere oplysningerne om arbejdsydelsen m.v. efter grundgebyrsmetoden på  

 følgende måde:
 Når en tilsvarende bestemmelse ikke findes i bekendtgørelsen om  

 malerarbejde, er det ud fra en betragtning om, at en sådan bestemmelse ikke  

 er praktisk anvendelig inden for dette fag, der normalt ikke har hasteudkald.
Grundgebyret er en fast ENGANGSBETALING for de bestemmelsen nævnte  

 omkosninger.
Det skal understreges, at der ikke i grundgebyret må indregnes  

 andre omkostninger end de i bestemmelsen nævnte.
Alle øvrige omkostninger  

 skal indregnes i selve kundetimeprisen.
Dog er der særlige regler om tillæg  

 for arbejde uden for normal arbejdstid, for andre overenskomstmæssige  

 løntillæg og for ikke sædvanligt anvendte maskiner, jfr. nedenfor.
Beregningen af grundgebyret bør foretages ved at trække de  

 omkostningsposter, som grundgebyret skal dække, ud af virksomhedens  

 regnskabstal.
Derefter fordeles disse beløb på servicearbejder med grundgebyr  

 og arbejder uden grundgebyr på grundlag af virksomhedens erfaringer.
De  

 omkostningsbeløb, der vedrører servicearbejder, divideres derefter med det  

 forventede antal serviceudkald i en periode, der svarer til den anvendte  

 regnskabsperiode.
Virksomheden skal være opmærksom på, at grundgebyret med  

 mellemrum skal korrigeres for ændringer i omkostningerne og i hyppigheden af  

 serviceudkaldene.
 Den timepris, der beregnes for det produktive arbejde på arbejdsstedet, er  

 virksomhedens kundetimepris til dækning af lønudgifter incl. ferie- og  

 søgnehelligdagsbetaling, sygedagpenge og øvrige sociale tillæg samt de  

 omkostninger i forbindelse med arbejdet, der ikke er dækket af grundgebyret.  

 Om principperne for fakturering efter medgået tid henvises i øvrigt til side  

 19.
 Eventuel ekstra betaling for arbejde uden for normal arbejdstid skal  

 faktureres særskilt efter bestemmelsen i § 5, stk. 2. Overenskomstmæssige  

 løntillæg på grund af arbejdets eller arbejdsstedets art faktureres ligeledes  

 særskilt efter bestemmelsen i § 5, st. 3. Det skal i denne forbindelse  

 påpeges, at VED ARBEJDE UDEN FOR NORMAL ARBEJDSTID MÅ DER IKKE SKE EN  

 FORHØJELSE AF GRUNDGEBYRET.
 Desuden SKAL omkostninger for ikke sædvanligt anvendte maskiner angives  

 som et særskilt tillæg på fakturaen, jfr. § 5, stk. 5 og 6.
Ved fakturering med grundgebyr må virksomheden i princippet KUN fakturere  

 eet GRUNDGEBYR PR.
ARBEJDE, uanset om er aflægges yderligere besøg hos kunden  

 til udbedring af fejl eller mangler.
Ved drøftelsen forud for de nye bestemmelser om grundgebyr er der blevet  

 lagt stor vægt på, at det nøje skulle defineres, hvilke omkostninger der  

 skulle dækkes af grundgebyret.
Virksomheder, der bruger grundgebyr, skal  

 derfor ved besøg fra monopolitilsynet kunne dokumentere, hvorledes de har  

 kalkuleret grundgebyret.
FAKTURERING AF MATERIALEFORBRUGET (§ 8) Virksomhederne kan følge mellem følgende to metoder for fakturering af  

 materialerne:
1. Materialerne specificeres således, at hver enkelt  

 materialeart angives for sig med oplysning om mængde og salgspris pr. enhed  

 samt den samlede pris for hver materialeart.
Ved mindre mængder af  

 hjælpematerialer er det dog tilladt at angive disse under een samlet post,  

 men på kundens forlangende skal virksomheden specificere posten nærmere.
 Ved denne metode er den angivne materialepris virksomhedens salgspris, som  

 består af virksomhedens indkøbspris og den bruttoavance, som virksomheden  

 sædvanligvis beregner sig på materialer til dækning af omkostninger til  

 f.eks. lager og transport.
EGENTLIG TRANSPORT AF MATERIALER, MASKINER OG MATERIEL kan faktureres  

 særskilt.
Tillægget kan kun beregnes, når formålet med kørslen udelukkende er  

 transport af materialer, maskiner og materiel, som ikke kan medbringes ved  

 folkenes transport til arbejdsstedet.
 2. Materialeydelserne kan også faktureres med  

 angivelse af den samlede materialeudgift, - d.v.s. summen af indkøbspriserne  

 fratrukket eventuelle rabatter - og særskilt det bruttoavancetillæg,  

 virksomheden beregner sig.
Såfremt kunden forlanger det, er virksomheden ved fakturering efter pkt.  

 2, forpligtet til at dokumentere materialernes indkøbspriser.
I visse  

 tilfælde kan det stride imod en virksomheds interesser at oplyse, hvor  

 materialerne er indkøbt.
Hvis der er tale om, at væsentlige  

 erhvervsinteresser vil blive tilsidesat ved oplysninger om, hvem der er  

 leverandør, kan virksomheden udelade denne oplysning.
Monopoltilsynet kan dog  

 altid forlange af se indkøbsfakturaer og dermed få oplysning om  

 leverandørerne.
FREMMED ARBEJDE, HERUNDER UNDERENTREPRISE (§ 9) Det sker ofte, at en virksomhed lader en anden selvstændig virksomhed  

 udføre en del af - eller måske hele det overtagne arbejde, d.v.s. får det  

 udført som fremmed arbejde eller i underentreprise.
Hertil henregnes også  

 vognmandskørsel eller leje af maskine med fører o.lign., uanset om lejeren  

 eller udlejeren har instruktionsbeføjelsen over føreren.
Fremmed arbejde kan  

 benyttes, hvis det er sædvanligt eller naturligt, at det pågældende arbejde  

 udføres som fremmed arbejde, eller når der forligger aftale herom med kunden.  

 FREMMED ARBEJDE MÅ IKKE FAKTURERES, SOM OM DET VAR UDFØRT AF VIRKSOMHEDEN  

 SELV.
Det skal altid faktureres med det beløb exclusive moms, der er  

 faktureret fra den anden virksomhed, samt med særksilt angivelse af et  

 eventuelt bruttoavancetillæg.
Såfremt den virksomhed, der udfører det fremmede arbejde, har pligt til at  

 specificere arbejdet efter faktureringsreglerne, kan kunden forlange at få  

 udleveret specifikationerne.
Dette gælder også, såfremt virksomheden har  

 givet specifikationer uden at have pligt hertil.
Et fremmed arbejde kan også  

 udføres til en fast aftalt pris, således at faktureringsreglerne ikke finder  

 anvendelse.
I sådanne tilfælde bør kundens indforståelse hermed være  

 indhentet.
ANDRE BESTEMMELSER (§§ 10 og 11) Overtrædelse af faktureringsreglerne straffes med bøde.
Forældelsesfristen  

 for strafansvaret er 5 år.
 Faktureringsreglerne træder i kraft den 1. marts 1986, og samtidig hermed  

 ophæves faktureringsreglerne i monopoltilsynets bekendtgørelser nr. 5-78,  

 6-78, 7-78 og 8-78.
ANVENDELSE AF ENHEDSPRISER AFTALE MED KUNDEN Faktureringsreglerne indeholder ingen bestemmelser, hvorefter der kan  

 udskrives regninger med enhedspriser.
Der kan således ikke uden videre  

 faktureres med f.eks. en pris pr. kvadratmeter for et gulvbelægningsarbejde  

 eller med pris pr. løbende meter for et kloakarbejde. Ønsker en virksomhed at  

 benytte enhedspriser, må dette aftales med kunden.
Som ved andre fravigelser  

 fra bekendtgørelsernes bestemmelser skal sådan aftale være indgået, før  

 arbejdet sættes i gang.
Enhedspriser anvendes ofte i forbindelse med store tilbudsarbejder for de  

 dele af arbejdet, hvis omfang er vanskeligt at vurdere, eller i tilfælde af,  

 at arbejdets omfang ændres, eller ved ekstraarbejder.
Sådanne enhedspriser  

 fastlægges ved skriftlige aftaler mellem bygherre og virksomhed før arbejdets  

 påbegyndelse.
 Det forekokmmer også, at der træffes aftale om enehdspriser for et konkret  

 arbejde, f.eks. ved abonnement på eftersyn af oliefyr.
DISPENSATION TIL BRUG AF ENHEDSPRISER Nogle virksomheder ønsker at gøre generelt brug af enhedspriser for  

 bestemte, nærmere definerede arbejder uden at skulle træffe aftale med kunden  

 i hvert enkelt tilfælde.
Virksomheden kan søge monopoltilsynet om dispensation fra  

 faktureringsreglerne til en sådan faktureringsmetode.
Meddelelse af  

 dispensation vil normalt forudsætte, For tiden (januar 1986) har to VVS-virksomheder dispensation til at  

 anvende enhedspriser.
RENTEBETALING Lov nr. 638 af 21. december 1977 med ændring af 19. december 1984 om  

 renter ved forsinket betaling m.v. finder anvendelse ved renteberegningen ved  

 forsinket betaling af f.eks. håndværkerregninger.
 Loven indeholder bl.a. bestemmelser om, hvornår der skal betales renter,  

 såfremt andet ikke er aftalt eller følger af handelsbrug eller anden sædvane  

 eller er bestemt ved/eller i lov.
Er det i forvejen aftalt, hvornår regningen skal betales (forfaldsdagen),  

 skal renter betales fra denne dag.
I andre tilfælde skal renter betales, når  

 der gået 1 måned efter den dag, da håndværkeren har fremsendt regningen.
På  

 regningen skal det angives, at manglende betaling medfører pligt til betaling  

 af renter.
Det er ikke altid nok, at der er sendt en regning frem.
Loven fastslår  

 også, at der normalt tidligst skal betales renter, når der er gået 1 måned  

 fra den dag, hvor kunden var i stand til at indhente sådanne oplysninger, som  

 må anses nødvendige for at bedømme betalingskravets berettigelse og  

 størrelse.
Renter ved forsinket betaling kan i forbrugerkøb ikke sættes højere end  

 Nationalbankens diskonto med et tillæg på 6 procentpoint.
Hvor særlige  

 forhold begrunder det, kan domstolene dog bestemme, at der skal betales en  

 højere eller lavere rente.
SPECIELLE BRANCHEREGLER OM FAKTURERING Entreprenørforeningen og Københavns Murerlaug har hver især udsendt  

 »Regler for regningsarbejde«, der stort set er ens.
Disse  

 retningslinier er beregnet til større arbejder, der udføres som selvstændig  

 entreprise.
Da de imidlertid på nogle punkter betyder en fravigelse fra de  

 gældende faktureringsregler, kan de kun følges efter særlig aftale med kunden  

 forud for arbejdets påbegyndelse.
Kunden kan få oplysning om retningsliniernes indhold af den virksomhed,  

 der ønsker at anvende dem.
Reglerne er anmeldt til monopoltilsynet, og  

 oplysninger om dem vil derfor også kunne fås her.
Et af de væsentligste  

 punkter, hvorpå »Regler for regningsarbejder« adskiller sig fra  

 faktureringsreglerne, er, at der under arbejdsløn ikke kun faktureres den  

 produktive løn, men også lønninger til formænd (der ikke deltager i det  

 produktive arbejde) og byggepladsteknikere.
 UENIGHED OM TIDSFORBRUG M.M.
 Da der ofte forekommer uengihed mellem virksomhed og kunde om, hvor megen  

 tid, der er brugt til et konkret arbejde, skal faktureringsreglernes  

 bestemmelser om arbejdstidsforbrug kort gentages.
Den tid, virksomheden bruger i forbindelse med et arbejde, f.eks til  

 opmåling, beregning af prisoverslag, tilsyn, administration m.m., kan ikke  

 skrives på regningen som produktiv arbejdstid.
Betalingen herfor skal dækkes  

 af bruttoavancetillæggene på arbejdsløn og materialer.
Den produktive  

 arbejdstid, som skal fremgå af regningen, når der benyttes timepriser, er  

 tidsforbruget ved selve arbejdets udførelse, og hertil skal normalt lægges  

 køretid til og fra arbejdsstedet og eventuelt tid for nødvendige forarbejder  

 på virksomhedens værksted.
Ved anvendelse af grundgebyrsmetoden må køretiden  

 dog ikke lægges til tiden for det udførte arbejde på arbejdsstedet, da lønnen  

 for køretiden skal være indeholdt i grundbebyret.
For at kunne opfylde de specifikationskrav, som faktureringsreglerne  

 stiller, tilrådes det at benytte arbejdssedler eller arbejdsrapporter, der  

 giver oplysninger om hvert enkelt udført arbejde.
Af arbejdssedlen eller  

 arbejdsrapporten bør fremgå kundens navn og adresse, hvornår arbejdet er  

 udført, og hvad arbejdet bestod i, hvor stor den produktive arbejdstid har  

 været og helst også, hvilke materialer der er forbrugt.
En del uenighed  

 mellem kunde og virksomhed kan formentlig løses ved fremlæggelse af tydeligt  

 udfyldt arbejdsseddel eller arbejdsrapport.
I den forbindelse skal det  

 understreges, at det altid vil være formålstjenligt ved uenighed, at parterne  

 i første omgang forsøger at tale sig til rette.
Lykkes dette ikke kan sagen  

 indbringes til afgørelse for de civile domstole eller for en af  

 Forbrugerklagenævnet godkendt klageinstans eller en privat ikke-godkendt  

 klageinstans.
ANKENÆVN OG ANDRE KLAGEINSTANSER Forbrugerklagenævnet, som ikke selv behandler klager over arbejds- og  

 tjenesteydelser vedrørende fast ejendom, kan meddele godkendelse af en  

 klageinstans, såfremt instansen opfylder en række betingelser, der f.eks.  

 skal sikre uvildighed i bedømmelsen af klagen, sikre ensartede gebyrregler og  

 sikre, at klageinstansen behandler alle sager inden for det pågældende  

 fagområde uden hensyn til, om den indklagede virksomhed er medlem af den  

 eller de organisationer, der har oprettet klageinstansen.
 For tiden er følgende ankenævn godkendt:
ANKENÆVNET FOR MURERFAGET, Sct.
Annæ Plads 7, 1250 København K., tlf.  

 01-15 31 20. Det behandler klager vedrørende ombygnings- og  

 reparationsarbejder inden for murerfaget.
 ANKENÆVNET FOR HULRUMISOLERING, Nørre Voldgade 34, 1358 København K, tlf.  

 01-15 17 00. Det behandler klager over hulrumsisoleringarbejde, herunder  

 kvaliteten af de anvendte materialer, regningens størrelse samt  

 bygningsbeskadigelser.
 ANKENÆVNET FOR VVS-INSTALLATIONER, Slotsgade 2, 2200 København N., tlf.  

 01-39 64 90. Det behandler klager over VVS- og blikkenslagerarbejde, som ikke  

 overstiger 100.000 kr. i entreprisesum.
 Derudover findes der brancheorganisationer og et antal private  

 klageinstanser, som også behandler klager vedrørende bygge- og  

 anlægsarbejder.
IKKE godkendte klageinstanser behandler normalt kun klager over  

 medlemmerne af de pågældende organisationer, og der vil ikke altid være samme  

 garanti for uvildighed ved behandlingen af sagen.
Der er dog ofte valgt en  

 uvildig formand.
 Følgende klageinstanser kan nævnes:
 DMA-GARANTIORDNINGEN, Amaliegade 31, 1256 København K., tlf. 01-15 50 77,  

 telefontid 8.00-16.00, behandler klager over malerarbejde udført af  

 medlemmerne under Københavns Malerlaug og Danske Malermestres  

 Arbejdsgiverforening.
 CMD-GARANTIORDNINGEN, Allegade 33-37, 6500 Vojens, tlf. 04-54 21 17,  

 telefontid 8.00-17.00, behandler klager over malerarbejde udført af  

 medlemmerne under Centralforeningen af Malermestre i Danmark.
 KLAGENÆVNET FOR SNEDKER-/TØMRERARBEJDE, Frydendalsvej 5, 1809 København  

 V., tlf. 01-21 11 33, telefontid 10.00-16.00, behandler klager over snedker-  

 og tømrerarbejder, der er udført af organiserede virksomheder.
 GLARMESTRENES GARANTIORDNING, Gothersgade 160, 1123 København K., tlf.  

 01-13 65 10, telefontid 10.00-15.00, behandler klager over glarmesterarbejde  

 udført af virksomheder, der er medlemmer af Glarmesterlauget i Danmark.
ANKENÆVN OG GARANTIFOND FOR ANLÆGSGARTNERARBEJDE, v/Adv.
B.
Falk-Rønne,  

 Larslejsstræde 1, 1451 København K, tlf. 01-13 61 23, telefontid 9.00-16.00,  

 behandler klager over anlægsgartnerarbejde, der er udført af organiserede  

 virksomheder.
HÅNDVÆRKSRÅDET, Amaliegade 15, 1256 København K., tlf. 01-12 36 76,  

 modtager klager over håndværksregninger og foranlediger syn og skøn, hvis  

 parterne er enige heri.
Skønsmandens vurdering binder ikke parterne.
 ELFO, Rosenlunds Alle 8, 2720 Vanløse, tlf. 01-74 62 11, behandler klager  

 over elektriske installationsarbejder udført af ELFO's medlemmer på lignende  

 måde som Håndværksrådet.
MONOPOLTILSYNET, Nørregade 49, 1165 København K., tlf 01-12 19 08, vil  

 især kunne tage sig af klager over prisberegningen, hvis arbejdet er udført i  

 en periode, hvor der gælder særlige prisbestemmelser, enten fordi der ved lov  

 er gennemført pris~ eller avancestop, eller der er fastsat særlige prisregler  

 for vedkommende branche.
Som tidligere omtalt fører tilsynet løbende kontrol  

 med de prislister, der findes inden for nogle af håndværksfagene.
Monopoltilsynet vil også altid kunne undersøge, om faktureringen er udført  

 korrekt, f.eks. om det på regningen opgivne timeantal svarer til timeantallet  

 på svendenes arbejdssedler.
Tilsynet kan derimod aldrig tage stilling til  

 arbejdets kvalitet eller til, om der er medgået unødvendig megen tid til  

 arbejdets udførelse.
Hvis »AB 72« gælder for arbejdet, er der særlige bestemmelser om  

 syn og skøn samt voldgift.
AB 72 er en forkortelse for »Almindelige  

 betingelser for arbejder og leverancer inden for bygge- og  

 anlægsvirksomhed«, som ministeriet for offentlige arbejder udsendte i  

 1972. Administration og fortolkning af AB 72 henhører nu under byggestyrelsen  

 (boligministeriet).
 (* 1) Se dog tillige tillæg i forbindelse med fakturering af materialer,  

 side 26.
