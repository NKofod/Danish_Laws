Arbejdsformidlingskontorerne Direktoratet for erhvervsuddannelser har anmodet arbejdsdirektoratet om at  

 orientere AF-kontorerne om skrivelse af 18. november 1985 fra malerfagets  

 faglige fællesudvalg, der er affattet således:
 »I forlængelse af Malerfagets faglige Fællesudvalgs indstilling  

 vedrørende nye grunduddannelser i malerfaget skal fællesudvalget hermed  

 anmode direktoratet om at få indstillet muligheden for at oprette  

 uddannelsesaftaler i henhold til de nuværende uddannelser med virkning fra  

 den 1. december 1985. De aftaler, som AF-kontorerne har modtaget før denne  

 dato, skal dog færdigbehandles efter de eksisterende bestemmelser.
 Herefter skal alle uddannelsesaftaler indgås efter de retningslinier  

 (d.v.s. indtagsdatoer), der gælder for de nye uddannelser.
For efg-elever kan der således indgås aftaler den 15. januar og den 1.  

 august.
For lærlinge kan der indgås aftaler den 15. marts og den 1.  

 september.
Der kan dog stadig oprettes uddannelsesaftaler efter den nuværende  

 uddannelse, hvis der er tale om fortsatte læreforhold, hvor  

 lærlinge/efg-elever allerede har været i lære i en periode, der er længere  

 end prøvetiden.« Hvilket hermed meddeles til orientering.
Det kan samtidig oplyses, at  

 arbejdsdirektoratet p.t. ikke har modtaget oplysninger om de nye uddannelser  

 indenfor malerfaget.
 P.D.V.
 E.B.
