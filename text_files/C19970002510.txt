Til samtlige ministerier, styrelser og kommunalbestyrelser Bygge- og Boligstyrelsen har den 6.2.1997 udsendt en meddelelse om  

 godtgørelse til entreprenører for de stigninger på afgiften af affald, der  

 har fundet sted pr. 1.1.1997 som følge af ændring af lov om afgift af affald  

 og råstoffer.
 Styrelsen skal hermed fremkomme med følgende præciseringer:
I lov nr. 493 af 30.6.1993 om ændring af lov om afgift af affald og  

 råstoffer blev der varslet ændringer pr. 1.1.1997 på afgifterne på affald,  

 således at afgiften pr. t. affald, der afleveres til deponering, bliver 285  

 kr, afgiften på affald, der afleveres til forbrænding til elproduktion eller  

 til samproduktion af elektricitet og varme, bliver 160 kr, og afgiften på  

 affald til anden form for forbrænding bliver 210 kr pr. t.
De gældende  

 afgifter indtil 1.1.1997 var 195 kr pr t. affald til deponering og 160 kr pr.  

 t. til forbrænding.
 Ifølge lov nr. 1224 af 27.12.1996 § 2, stk. 2 ophæves imidlertid lov nr.  

 493 af 30.6.1993., og der sker forhøjelser af de tidligere varslede  

 afgiftssatser pr 1.1.1997 til 335 kr for affald til deponering, til 210 kr  

 for affald til elproduktion eller samproduktion af el og varme og til 260 kr  

 for affald til anden form for forbrænding, jfr. mddelelsen af 6.2.1997.
Herefter vil der for arbejder, der er afgivet tilbud på i perioden mellem  

 30.6.1993 og 27.12.1996, kun kunne ydes godtgørelse svarende til forskellen  

 mellem de i lov nr 1224 anførte afgifter på affald pr 1.1.1997, jfr.  

 meddelelsen af 6.2.1997, og de i lov nr 493 af 30.6.1993 varslede afgifter pr  

 1.1.1997, jfr. foranstående.
De to anførte datoer er de respektive  

 tidspunkter for lovenes optagelse i lovtidende.
 Skulle tilbud på arbejder, der ikke er afsluttet før 1.1.1997, være  

 afgivet før 30.6.1993, vil eventuel godtgørelse for arbejder efter 1.1.1997  

 kunne ydes svarende til forskellen mellem de i lov nr. 1224 anførte afgifter  

 på affald og de indtil 1.1.1997 gældende afgifter, jfr. ovenstående, d.v.s.
