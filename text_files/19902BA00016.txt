Nr BSF 16 Forslag til folketingsbeslutning om anvendelse af regnskovstræ Fremsat af Helen Beim (S) Dorte Bennedsen (S) Baadsgaard (S) Henning  

 Gjellerod (S) Martin Glerup (S) Lise Hækkerup (S) Henrik Dam Kristensen (S)  

 Henning Nielsen (S) Løvig Simonsen (S) Trøjborg (S) den 25. januar 1991 Folketinget pålægger regeringen:
1. at foretage de nødvendige ændringer i den offentlige indkøbspolitik,  

 således at det sikres, at det regnskovstræ, offentlige og halvoffentlige  

 institutioner fremtidig køber, er bæredygtigt produceret, 2. at stille forslag i EF om, at der gennemføres et forbud mod import af  

 ikke bæredygtigt produceret mahognitræ fra de tropiske regnskove.
Bemærkninger til forslaget Almindelige bemærkninger Situationen for de tropiske regnskove er meget kritisk.
De nyeste  

 internationale data viser, at på trods af den megen debat om regnskovenes  

 bevarelse er der sket en alarmerende forøgelse af den hastighed, hvormed  

 regnskovene ryddes.
Undersøgelser foretaget både af FAO og af naturorganisationer har klart  

 vist, at den foreliggende regnskovshandlingsplan ikke virker efter hensigten  

 og er ganske utilstrækkelig.
Der er derfor brug for en ændring af  

 handlingsplanen.
Efter forslagsstillernes vurdering er der tillige brug for  

 politiske initiativer, fordi de lægger pres på producenterne med henblik på  

 produktionsændringer, der kan danne grundlag for en bevarelse af regnskovene.
 Beslutningsforslaget er en uændret genfremsættelse af B 19 fra  

 Folketingsåret 1990-91 (1. samling). På grund af folketingsvalg nåede  

 beslutningsforslaget ikke at komme til 1. behandling.
Bemærkninger til beslutningsforslagets enkelte punkter Ad 1 Ved offentlige/halvoffentlige institutioner skal forstås stat, amter og  

 kommuner samt institutioner, der helt eller delvis finansieres ved offentlige  

 tilskud.
Ad 2 For mahogni er situationen om muligt endnu mere kritisk end for de øvrige  

 træsorter, idet mahogni er stærkt på vej til at være udryddet.
Derfor er der  

 på dette felt brug for endnu strengere forholdsregler.
Men da importforbud  

 skal accepteres på EF-plan, må regeringen rejse sagen der med henblik på at  

 få et forbud gennemført.
