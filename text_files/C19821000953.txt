§ 1.  Krav til skibet 1.1. Skibet skal være egnet til sejlads i det farvand, hvori det skal  

 benyttes.
 1.2. Skibet skal have tilfredsstillende manøvrerings- og  

 positioneringsevne samt fartsformåen til at udføre de tiltænkte  

 arbejdsopgaver, under særlig hensyntagen til de sø- og vindforhold, som kan  

 forventes i det farvand, hvori skibet skal benyttes.
1.3. Redningszonen skal fortrinsvis placeres midtskibs, og den skal være i  

 forsvarlig afstand fra skibets skruer.
Redningszonen skal udgøre mindst 1/3  

 af skibets længde, men behøver ikke at være over 15 meter.
Redningszonen skal  

 være tydeligt mærket.
Dæksbredden i redningszonen skal være minimum 3 meter  

 på hver side af skibet.
Dækkets højde over vandoverfladen i redningszonen må  

 ikke overstige 2,5 meter.
Skanseklædningen skal i hele redningszonens længde  

 have åbningsmuligheder eller andre foranstaltninger til at lette  

 ombordtagningen af personer fra vandet.
1.4. Skibet skal til enhver tid have tilstrækkelig åben plads på dækket  

 til håndteringen af havanlæggets personelbasket samt område til  

 helikopteropsamlingsoperationer, som tilfredsstiller skibstilsynets  

 forskrifter.
Områderne skal være i tilstrækkelig afstand fra redningszonen.
1.5. Kommandobroen skal have en sådan beliggenhed, at føreren af stand-by  

 skibet altid kan have fuldt udsyn over redningszone,  

 helikopteropsamlingsområde og område for landing af personelbasket, samtidig  

 med at han kan lede manøvreringen.
Alt maskineri skal kunne reguleres fra  

 kommandobroen.
 1.6. Redningszone, helikopteropsamlingsområde og søen rundt om skibet skal  

 kunne belyses af fast anbragte lyskilder.
1.7. Skibet skal være udrustet med et højttaleranlæg (kommandoanlæg) med  

 højttalere ved redningszone og helikopteropsamlingsplads.
Anlægget skal kunne  

 betjenes fra samtlige skibets manøvrepladser.
 Herudover skal forefindes en transportabel elektrisk drevet råber.
 § 2.  Krav til aptering for redede, medicinsk udstyr  

 m.v.
 2.1. Apteringen skal omfatte behandlingsrum for skadede og opholdsrum for  

 reddede med nødvendige toiletter samt et separat område for omkomne.
 2.2. Opholdsrum for reddede kan omfatte gange, dersom de har en bredde på  

 1200 mm eller mere, således at klapsæder ikke hindrer normal passage.
2.3. Opholdsrum skal være således indrettet, at der kan skaffes liggeplads  

 til mindst 20 procent af det antal reddede, som skibet er godkendt til.
De  

 resterende skal have en fast siddeplads.
2.4. Ved opmåling af areal til fastsættelse af personantal skal der  

 beregnes 0,5 kvm. pr. person.
Dørkarealer, som optages af borde, skabe eller  

 andre faste indretninger, kan ikke medregnes.
2.5. Båretransport af syge og skadede personer mellem redningszone og  

 behandlingsrum, og mellem behandlingsrum og helikopteropsamlingsplads, skal  

 kunne foregå på forsvarlig måde.
Døre fra behandlingsrum ud til redningszone  

 og helikopteropsamlingsplads skal have en bredde på mindst 73 cm.
Der skal  

 være en lignende forsvarlig adgang mellem redningszonen og  

 helikopteropsamlingspladsen.
2.6. Behandlingsrummet skal være indrettet og udstyret til førstehjælp af  

 skadede.
Dørkarealet må ikke være mindre end 15 kvm.
 Rummet skal være udstyret med:
- håndvask med blandingsbatteri (koldt og varmt vand) - behandlingsbord - fast stativ med plads til 2 bårer - flytbart instrumentbord med affaldskurv.
Bordet skal kunne fæstnes til  

 medicinskab eller behandlingsbord - skabe til lægemidler og andre nødvendige skabe - indstillelige arbejdslamper, herunder lamper over behandlingsbord - skrivebord med arkivskuffe - telefon tilknyttet radioinstallation for direkte radiotelefonsamtale med  

 læge i land.
 2.7. Der skal forefindes nødvendige faciliteter, for at reddede personer  

 kan afskylle eventuel olie og lignende, inden de har adgang til  

 opholdsrummene.
 2.8. varmeanlæg skal tilfredstille skibstilsynets behov.
2.9. På steder, hvor behandling af syge og tilskadekomne skal finde sted,  

 skal normalbelysningen være mindst 300 lux.
Der skal forefindes udtag for  

 kraftforsyning til transportable elektriske apparater og lyskilder i  

 behandlingsrummet og i alle opholdsrum.
Belysningen i opholdsrum skal kunne  

 dæmpes.
Belysning i underbringningsafdelingen skal i øvrigt tilfredsstille  

 skibstilsynets krav.
 2.10. Skibet skal udrustes med lægemidler m.v. i henhlold til bilag 1.
 2.11. I apteringen skal forefindes et tæppe for hver person, fartøjet er  

 godkendt til.
 2.12. Der skal forefindes midler til at tilberede og uddele varme drikke  

 til de reddede, herunder plastkrus.
§ 3.  Krav til redningsudstyr 3.1. Stand-by skibet skal mindst være udstyret med:
- en mand-over-bord båd bygget til skibstilsynets tilfredshed.
Den skal  

 kunne sejle med en hastighed af minimum 25 knob i stille vand.
Båden skal  

 forsynes med et fastmonteret maritimt VHF-anlæg.
Alle batterier og evt.  

 motorvarmere skal være kontinuerligt forbundet med stand-by skibets  

 elektriske anlæg, indtil båden skal søsættes.
Herudover skal båden udstyres  

 med et nødvendigt antal lyskastere af passende type.
Båden skal placeres  

 under et udsætningsarrangement, som tillader en hurtig udsætning og  

 ombordtagning under vanskelige vejrforhold.
 Energiforsyningen til udsætningsarrangementet skal hidrøre fra to af  

 hinanden uafhængige energikilder.
- hensigtsmæssige »exposure-suits« i et antal svarende til  

 antallet af besætningsmedlemmer, - redningsnet til brug i redningszonen på begge sider af fartøjet.
Nettene  

 skal være forsynet med fendere på indersiden for at lette klatringen, - 4 liner med karabinhager og/eller helikopterseler for at kunne tage folk  

 op langs skibssiden, - effektiv anordning (f.eks. kran og redningskurv) til at løfte flere  

 personer om bord samtidig, - redningsflåder til samtlige, inkl. besætningen, - 8 redningskranse med lys og line.
Redningskransene skal være placeret  

 agter samt langs redningszonen, - 20 redningsveste udover det normalt påbudte antal, - udstyr til mindst to overfladesvømmere, herunder vedligeholdelsesudstyr, - stræktove og sikkerhedssele med line påsat sikkerhedskrog for tilkobling  

 til stræktovene i redningszonen.
 3.2. Fartøjet skal endvidere være udstyret med:
- radar, - en dykkerlejder på hver side, - klamper, øjer og lignende i et passende antal for fastgøring af  

 fangeliner, redningsnet m.m., anbragt langs lønningen m.v. inden for  

 redningszonen, samt foran for og agten for denne, - 4 hensigtsmæssige bådhager a 4 meter med stump hage og langt skaft, - 4 stager a 4 meter, der hver i den ene ende er forsynet med en passende  

 ring ca. 50 x 50 cm til at hjælpe personer i vandet ind til skibssiden, - linekastningsapparat med 4 projektiler og 4 liner, - radioanlæg i henhold til »Bekendtgørelse om radiostationer og  

 radiotjeneste i skibe«, dog mindst mellembølgetelefon og VHF, - fastmonteret maritim VHF radiotelefonstation.
 § 4.  Redningsudstyr til besætningen skal i øvrigt  

 tilfredsstille skibstilsynets almindelige krav til et skib af tilsvarende  

 størrelse, fartsområde og antal besætningsmedlemmer.
 § 5.  Krav til stand-by skibes udrustning med  

 lægemidler - Bilag I.
 § 6.  Krav vedr. udstyr til rescuebåd - Bilag II.
 BILAG I.
§ 5.  Krav til stand-by skibes udrustning med  

 lægemidler KIRURGISKE INSTRUMENTER OG SUTURMATERIALER FAST INVENTAR 2 køjer, badekar m. håndbruser og blandingsbatteri, mange indbyggede skabe og skuffer, vask med blandingsbatteri til albuebetjening, bordplads ved vask, opklappeligt bord ved behandlingslejet.
BILAG II § 6.  Krav til udstyr til rescuebåd Båden skal udstyres med:
 1. Årer med åregafler eller pagajer, tilstrækkelige  

 til at kravet i IMCO's dokument LSA XVI/WP.5, pkt. 6.2.5, kan opfyldes, jfr.  

 IMCO's dokument LSA 17/2, Annex 1, Reg. 42.2.2.1.
 2. Et øsekar eller en pøs.
 3. Et effektivt fast monteret kompas i nathus med  

 nødvendige belysningsmidler.
 Et egnet, typegodkendt kompas til brug i udlejningsfartøjer under 20  

 bruttoregistertons vil kunne anvendes.
 4. Et drivanker med line af tilstrækkelig styrke, ikke  

 mindre end 10 meter lang.
 5. En fangline af tilstrækkelig længde og styrke  

 indrettet til »quick release« og anbragt i forreste ende af båden.
6. En line, der kan flyde, ikke mindre end 50 meter i  

 længde, af tilstrækkelig styrke til at slæbe en fuldt bemandet 25 mands  

 redningsflåde.
Linen skal være af stærkt synlig farve.
 7. En vandtæt, elektrisk lygte, der er egnet til  

 morsesignalering.
 8. En signalfløjte eller tilsvarende lydgiver.
9. Medicinkiste 6, med en supplementskasse med  

 smertestillende lægemidler.
Supplementskassen må ikke opbevares i  

 rescue-båden, men skal opbevares vel sikret, om muligt i forbindelse med  

 skibets medicinkiste.
Supplementskasserne må alene udleveres af skibsføreren  

 eller den, som han har bemyndiget dertil, og udlevering må kun finde sted når  

 påkrævet, jfr. handelsministeriets bekendtgørelse nr. 407 af 31. juli 1974  

 med ændringer i handelsministeriets bekendtgørelse nr. 389 af 28. juli 1975,  

 § 5, stk. 4.
10. To kasteringe, der kan flyde på vandet, hver  

 fastgjort til en line ikke under 30 meter i længde.
Linerne skal kunne flyde  

 på vandet og være af let synlig farve.
 11. Et søgelys forsynet med en godkendt energikilde,  

 der kan give tilstrækkelig energi til at søgelyset kan oplyse, om natten, en  

 lys farvet genstand med en bredde på 18 meter i en afstand af 180 meter i  

 totalt 6 timer, og i stand til at arbejde uafbrudt i ikke under 3 timer.
 12. Thermo redningsposer - thermal protective aids -  

 til 7 personer.
 13. En sikkerhedskniv.
 14. En pumpe manuelt betjent til efterfyldning af  

 opdriftsringene.
 15. Et reparationssæt for reparation af punkteringer.
 16. En sikkerhedsbådshage.
 17. En egnet ildslukker.
 18. Tre faldskærmssignaler og tre håndblus af godkendt  

 type.
 19. Et bærbart VHF-anlæg, der kan anbringes i beslag  

 eller lignende.
 Vhf-anlægget skal være forsynet med hovedtelefon med mikrofon, således at  

 operatøren ikke hæmmes i sine bevægelser.
Anlægget skal som et minimum være forsynet med VHF-kanalerne 6 og 16 samt  

 en eksklusiv kanal til brug under redningsoperationer.
Sidstnævnte kanal  

 tildeles af Post- og Telegrafvæsenet efter særlig ansøgning.
 20. To stk. udenbords påhængsmotorer med en passende  

 effekt, der godkendes efter afholdelse af praktisk prøve.
 Installationen, herunder brændstofforsyning, skal kunne godkendes.
