 Under 30. Januar 1926 er der mellem den danske og den finske Regering  

 afsluttet følgende Konvention angaaende fredelig Afgørelse af Tvistigheder:
KONVENTION mellem Danmark og Finland angaaende fredelig Afgørelse af Tvistigheder.
 Hans Majestæt Kongen af Danmark og Island og Republiken Finlands  

 Præsident, som er besjælet af Ønsket om at fremme Bestræbelserne for  

 Afgørelse ad fredelig Vej af mellemfolkelige Tvistigheder, er i dette Øjemed  

 kommet overens om i Tilslutning til den Konvention om Oprettelse af et  

 staaende Undersøgelses- og Forligsnævn, som blev indgaaet mellem Danmark og  

 Finland den 27. Juni 1924, at afslutte en Konvention angaaende fredelig  

 Afgørelse af Tvistigheder og har til deres Befuldmægtigede til at afslutte en  

 saadan Konvention udnævnt:
Hans Majestæt Kongen af Danmark og Island: Sin overordentlige Gesandt og  

 befuldmægtigede Minister Kammerherre Flemming Lerche og Republiken Finlands Præsident:
Udenrigsminister Dr. phil.
E.N.
Setælæ, som med behørig Bemyndigelse er kommet overens om følgende Bestemmelser:
 Artikel 1.
 Retstvistigheder, som maatte opstaa mellem Danmark og Finland, og som kan  

 henføres til nogen af de i Artikel 36, 2. Stk., i Statuen for den faste  

 Domstol for mellemfolkelig Retspleje nævnte Arter, skal, saafremt de ikke har  

 kunnet løses ad diplomatisk Vej, henvises til Afgørelse af nævnte Domstol i  

 Henhold til Bestemmelserne i den omhandlede Status.
 Dog skal Tvistigheden, saafremt Parterne bliver enige derom, forinden  

 gøres til Genstand for den i Konventionen af 27. Juni 1924 angaaende  

 Oprettelse af et staaende Undersøgelses- og Forligsnævn omhandlede  

 Undersøgelses- og Forligsbehandling.
 Tvistigheder, som de kontraherende Parter ved andre mellem dem gældende  

 Overenskomster har forpligtet sig til at løse gennem Anvendelsen af en særlig  

 Behandling ved Domstol eller Voldgiftsret, skal behandles i Henhold til  

 Bestemmelserne i disse Overenskomster.
 Meningsforskelligheder vedrørende Fortolkningen og Anvendelsen af denne  

 Overenskomst skal afgøres af den faste Domstol for mellemfolkelig Retspleje.
 Artikel 2.
 De kontraherende Parter forpligter sig til at henvise til  

 Voldgiftsbehandling ifølge nedenstaaende Bestemmelser alle andre end de i  

 Artikel 1 nævnte Tvistigheder, dog først efter at de i Medfør af Konventionen  

 af 27. Juni 1924 angaaende Oprettelsen af et staaende Undersøgelses- og  

 Forligsnævn er blevet gjort til Genstand for en Undersøgelses- og  

 Forligsbehandling uden derigennem at have fundet deres Løsning.
 Parterne er enige om, at de Tvistigheder, som omhandles i denne Artikel,  

 skal afgøres efter Grundsætningerne for Ret og Billighed.
 Artikel 3.
 Forsaavidt Parterne ikke træffer anden Overenskomst, skal Voldgiftsretten  

 til Behandling af Tvistigheder ifølge Artikel 2 i denne Overenskomst  

 nedsættes i Overensstemmelse i Afsnit IV, Kapitel II i Haagerkonventionen af  

 18. Oktober 1907 til Afgørelse ad fredelig Vej af mellemfolkelige  

 Tvistigheder.
 Artikel 4.
 I det Omfang, Parterne ikke har truffet anden Bestemmelse angaaende  

 Behandling ved Voldgift, skal de dertil egnede Bestemmelser i Afsnit IV,  

 Kapitel III i Haagerkonventionen af 18. Oktober 1907 til Afgørelse ad  

 fredelig Vej af mellemfolkelige Tvistigheder komme til Anvendelse.
 Saafremt saadan Voldgiftsaftale som omhandlet i den nævnte  

 Haagerkonvention ikke undertegnes inden 6 Maaneder, efter at den ene Part  

 overfor den anden har fremsat Begæring om Tvistighedens Henvisning til  

 Voldgift, skal Voldgiftsaftalen paa Begæring af enhver af Parterne fastsættes  

 af Voldgiftsretten.
 I de Tilfælde, hvor nærværende Konvention henviser til Bestemmelserne i  

 Haagerkonventionen, skal disse Bestemmelser anvendes mellem Parterne ogsaa i  

 Tilfælde af, at begge Parter eller en af dem har fratraadt den sidstnævnte  

 Konvention.
 Artikel 5.
 Voldgiftsretten skal paa Begæring af en af Parterne angive de foreløbige  

 Forholdsregler, som bør iagttages til Værn af denne Parts Retsstilling,  

 forsaavidt disse Foranstaltninger kan træffes ad administrativ Vej.
 Artikel 6.
 Voldgiftsdommen skal, naar der findes Anledning dertil, indeholde en  

 Tilkendegivelse af, hvorledes den skal bringes til Udførelse, navnlig  

 vedrørende de Tidsfrister, som derved skal iagttages.
 Artikel 7.
Hvad angaar Spørgsmaal, som i Medfør af Lovgivningen i det Land, mod  

 hvilket Krav fremsættes, skal afgøres af Domstolene, hvorved i denne  

 Forbindelse ogsaa forstaas Forvaltningsdomstole, kan vedkommende Part ikke  

 forlange, at den i Artikel 1 eller 2 omhandlede Fremgangsmaade kommer til  

 Anvendelse, forinden endelig Afgørelse er truffet gennem Sagens Behandling  

 ved Domstolen.
I dette Tilfælde skal Tvistighedens Henvisning til Domstol  

 eller Voldgiftsret ske senest et Aar efter saadan Afgørelse.
 Artikel 8.
 Dersom det i en Dom eller Voldgiftskendelse erklæres, at en Beslutning  

 eller en Foranstaltning af en Domstol eller anden Myndighed i den ene Stat  

 helt eller delvis er i Strid med Folkeretten, og kan ifølge denne Stats  

 Forfatning Følgerne af saadan Beslutning eller Foranstaltning ikke helt eller  

 delvis afbødes, er Parterne enige om, at der ved Dommen eller  

 Voldgiftskendelsen kan tilkendes den forurettede Part passende Godtgørelse  

 paa anden Maade.
 Artikel 9.
 De kontraherende Parter forpligter sig til under den stedfindende  

 Domstols- eller Voldgiftsbehandling i størst muligt Omfang at undgaa enhver  

 Foranstaltning, som kan modvirke Dommens eller Voldgiftskendelsens  

 Fuldbyrdelse.
 Parterne skal efterkomme den ved Dommen eller Voldgiftskendelsen trufne  

 Afgørelse paa Tro og Love.
 Artikel 10.
 Tvistigheder, sam maatte opstaa mellem Parterne angaaende Fortolkningen  

 eller Gennemførelsen af Dommen eller Voldgiftskendelsen, skal i Mangel af  

 anden Bestemmelse afgøres af den Ret, som har afsagt Dommen eller  

 Voldgiftskendelsen.
 Artikel 11.
Denne Konvention er affattet paa det danske, finske, svenske og franske  

 Sprog.
I alle Spørgsmaal om Konventionens Fortolkning skal den franske Tekst  

 være afgørende.
 Artikel 12.
Denne Konvention skal ratificeres.
Ratifikationerne skal udveksles i  

 København.
 Artikel 13.
Denne Konvention træder i Kraft paa den Dag, Ratifikationerne udveksles.  

 Den gælder for en Tid af 20 Aar regnet fra ovennævnte Dag.
Saafremt den ikke  

 bliver opsagt senest 2 Aar før Udgangen af nævnte Tidsrum, skal den gælde for  

 yderligere 20 Aar, og skal den ogsaa fremtidig anses forlænget for Tidsrum af  

 20 Aar, saafremt den ikke bliver opsagt mindst 2 Aar før Udgangen af den  

 nærmest forudgaaende Tyveaarsperiode.
 Tvistigheder, som ved Udløbet af Konventionens Gyldighedstid er Genstand  

 for Domstols- eller Voldgiftsbehandling efter denne Konvention, skal  

 færdigbehandles i Overensstemmelse med Konventionens Bestemmelser.
 Til Bekræftelse heraf har de vedkommende befuldmægtigede undertegnet denne  

 Konvention og forsynet den med deres Segl.
 Udfærdiget i to Eksemplarer i Helsingfors den 30. Januar 1926.
F.
Lerche.
(L.S.) UNDERTEGNELSESPROTOKOL.
 I Forbindelse med Undertegnelsen i Dag af en Konvention mellem Danmark og  

 Finland om fredelig Bilæggelse af Tvistigheder er undertegnede behørigt  

 befuldmægtigede kommet overens om, at Konventionen af 27. Juni 1924 angaaende  

 Oprettelsen af et fast Undersøgelses- og Forligsnævn, uanset Bestemmelsen i  

 sidstnævnte Konventions Artikel 18, skal have Gyldighed, saa længe den i Dag  

 undertegnede Konvention angaaende fredelig Bilæggelse af Tvistigheder  

 forbliver i Kraft.
 Til Bekræftelse heraf har de vedkommende befuldmægtigede undertegnet denne  

 Protokol og forsynet den med deres Segl.Udfærdiget i to Eksemplarer i  

 Helsingfors den 30. Januar 1926.
Det bemærkes, at Ratifikationerne til Konventionerne under 26. Juli d.
A.  

 er blevet udvekslet i København, samt at Konventionen i Overensstemmelse med  

 Art. 18 i Pagten for Folkenes Forbund under 29. s.M. er blevet registreret  

 ved Folkeforbundssekretariatet under Nr. 1242.
 Hvilket herved bringes til almindelig Kundskab.
 Udenrigsministeriet, den 14. August  

 1926.
C.
Moltke.
