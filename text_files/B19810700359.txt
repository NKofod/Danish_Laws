§ 1 Grænserne for vedtægtens område er mod nord: Fyns kyst fra Hornenæs til  

 pynten syd for Ringsgårde; mod øst: en linie fra førnævnte pynt til  

 Flæskholm; mod syd: en linie fra Flæskholm til Nakke Odde, derfra langs  

 nordkysten af Avernakø til Avernakø Hoved og videre til Lyø sydspids; mod  

 vest: en linie fra Lyø sydspids til Hornenæs, jfr. bilag.
§ 2 Indtagelse af bundgarnspladser skal ske efter de i gældende  

 saltvandsfiskerilov givne bestemmelser.
 Stk. 2.  Den som een gang lovligt i henhold til  

 tidligere gældende vedtægt har indtaget eller har fået overladt en  

 bundgarnsplads, bevarer dog fortrinsretten fra år til år for livstid, når  

 pladsen hvert år afmærkes og benyttes i overensstemmelse med reglerne i  

 gældende saltvandsfiskerilov.
 Stk. 3.  Er fortrinsretten til at benytte en  

 bundgarnsplads fortabt, finder ny indtagelse af pladsen sted, som i  

 paragraffens stk. 1 anført.
 Stk. 4.  Pladsen kan i det pågældende år benyttes af  

 alle og enhver under iagttagelse af de for fiskeriets udøvelse almindelige  

 givne regler til den nærmest påfølgende 31. december.
§ 3 Plads til rejeruser skal anses for vedtægtsmæssigt indtaget, når der den  

 1. april, eller dersom denne dag er en helligdag, da den først påfølgende  

 hverdag, på pladsen for redskabets yderste pæl findes anbragt en pæl eller  

 bøje med mørkt flag og mærket med den fiskers forbogstaver, som ønsker at  

 benytte pladsen.
Findes der den pågældende dag flere mærker på en plads,  

 foretages lodtrækning om pladsen ved fiskerikontrollens mellemkomst.
Stk. 2.  Den fisker, som lovligt har indtaget eller  

 efter lodtrækning har fået overladt en plads til rejeruser, bevarer  

 fortrinsretten til pladsen til 31. marts det følgende år, NÅR han afmærker  

 pladsen som ovenfor foreskrevet, NÅR ruserne udsættes i fiskedygtig stand  

 inden 1. maj, og når pladsen derefter benyttes rejefiskesæsonen ud uden anden  

 afbrydelse end den, eventuel reparation og tørring af redskaberne samt  

 isforholdene måtte medføre.
Reparation og tørring af redskaberne må dog ikke  

 strække sig ud over 8 dage.
§ 4 Plads til åleruser, derunder ovenvandsruser, skal anses for lovligt  

 indtaget, når der den 1. august, eller dersom denne dag er en helligdag, da  

 den først påfølgende hverdag på pladsen for redskabets yderste pæl findes  

 anbragt en pæl eller bøje med lyst flag og mærket med den fiskers  

 forbogstaver, som ønsker at benytte pladsen, og sådanne pladser er anmeldt  

 til fiskerikontrollen.
Findes der den pågældende dag flere mærker på en  

 plads, foretages lodtrækning om pladsen ved fiskerikontrollens mellemkomst.
 Stk. 2.  Den fisker, som en gang lovligt forud for denne  

 vedtægts ikrafttræden har indtaget eller efter lodtrækning har fået overladt  

 en plads til åleruser, jfr. paragraffens 1. stk., bevarer fortrinsret til  

 pladsen fra år til år for livstid, når han hvert år afmærker pladsen som  

 foran foreskrevet, og når ruserne udsættes i fiskedygtig stand inden 10.  

 september, og pladsen benyttes ålefiskesæsonen ud uden anden afbrydelse end  

 den, eventuelt reparation og tørring af redskaberne måtte medføre.
§ 5 Fiskeri med skovltrawl er tilladt i tiden fra 1. juni til 31. december  

 under iagttagelse af bestemmelserne om indretning og anvendelse i gældende  

 saltvandsfiskerilov.
§ 6 Notfiskeri er forbudt overalt på vedtægtens område.
§ 7 Ålestangning fra isen er forbudt overalt på vedtægtens område.
§ 8 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 9 Overtrædelse af bestemmelserne i §§ 5, 6 og 7 straffes med bøde.
§ 10 Foranstående i henhold til lov nr. 195 af 26. maj 1965 om  

 saltvandsfiskeri, som den er ændret, senest ved lov nr. 206 af 18. maj 1977,  

 udarbejdede vedtægt stadfæstes herved således, at den træder i kraft den 1.  

 august 1981, fra hvilket tidspunkt den under 22. august 1933 stadfæstede  

 vedtægt bortfalder.
FISKERIMINISTERIET, DEN 22. JULI 1981 KARL HJORTNÆS /G.
Schoubye Bilag 1 1. Sdr. hjørne på Hornenæs 55 grader 04 min. 5 n.br. -  

 10 grader 04 min. 6 ø.lg.
 2. Pynten øst for Ringsgård 55 grader 02 min. 4 n.br.  

 - 10 grader 25 min. 0 ø.lg.
 3. Flæskholm 55 grader 00 min. 5 n.br. - 10 grader 22  

 min. 6 ø.lg.
 4. Nakkeodde 55 grader 01 min. 1 n.br. - 10 grader 20  

 min. 3 ø.lg.
 5. Avernakø Hovednæs 55 grader 01 min. 9 n.br. - 10  

 grader 14 min. 2 ø.lg.
 6. Lyø sydspids 55 grader 01 min. 9 n.br. - 10 grader  

 08 min. 8 ø.lg.
