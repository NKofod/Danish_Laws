En ansøger K adopterede en pige P.
P's biologiske moder var  

 alkoholiker og faderen ukendt.
På adoptionstidspunktet levede K i et  

 parforhold.
Da hun søgte særligt børnetilskud var hun alene med P.
 Ankestyrelsen lagde ved sin afgørelse til grund, at K adopterede som  

 enlig, at K ikke var i slægt med P, samt at P's biologiske moder, som havde  

 forældremyndigheden over hende, levede på adoptionstidspunktet.
 Ankestyrelsen fandt, at K hverken opfyldte de før 1. juli 1987  

 gældende betingelser i børnetilskudslovens § 4, stk. 3, nr. 3, eller de efter  

 1. juli 1987 gældende betingelser i den nugældende børnetilskudslovs § 4,  

 stk. 3, nr. 3, for at få udbetalt særligt børnetilskud.
 REDEGØRELSE FOR SAGEN:
 En ansøger K adopterede under et ophold i Grønland en pige P, født 1978.  

 P's biologiske moder var alkoholiker og faderen ukendt.
 På adoptionstidspunktet levede K i et parforhold, der siden var ophørt.
 K havde siden været alene med P.
 K søgte i april 1987 om særligt børnetilskud til P.
 Socialforvaltningen afslog ansøgningen med den begrundelse, at der ikke  

 efter den på ansøgningstidspunktet gældende børnetilskudslov var hjemmel til  

 at yde særligt børnetilskud i en situation som K's.
 Socialforvaltningen fandt heller ikke K berettiget til særligt  

 børnetilskud efter den med virkning fra 1. juli 1987 gældende  

 børnetilskudslov.
 K anførte overfor amtsankenævnet, at hun måtte være berettiget til særligt  

 børnetilskud, når hun levede alene, og barnet ikke havde nogen fader.
 AFGØRELSEN, DER KLAGES OVER:
Amtsankenævnet tiltrådte det sociale udvalgs afslag på ansøgning om  

 særligt børnetilskud.
Nævnet lagde herved vægt på, at K var samlevende, da  

 hun adopterede P.
Nævnet anførte endvidere, at der kun kunne udbetales  

 særligt børnetilskud efter lovens bestemmelser, såfremt adoptanten på  

 adoptionstidspunktet var enlig.
 Nævnet fandt ikke, at K opfyldte denne betingelse.
 Nævnet fandt herefter ikke grundlag for at vurdere, hvorvidt K opfyldte  

 betingelsen om, at adoptionen skulle foretages efter at forældremyndighedens  

 indehaver var død.
 Nævnet bemærkede, at de ovenfor refererede betingelser fremgik af  

 lovteksten, såvel før som efter 1. juli 1987, hvorfor nævnet ikke fandt K  

 berettiget til særligt børnetilskud på ansøgningstidspunktet, og heller ikke  

 efter 1. juli 1987.
 Nævnet anførte endelig, at det lå uden for amtsankenævnets  

 kompetenceområde at rådgive K med henblik på at få reglerne ændret.
 KLAGEN TIL ANKESTYRELSEN:
 Sagen blev anket af K, der fandt det det uforståeligt, at enlige  

 adoptanter skulle være de eneste, der ikke kunne få særligt børnetilskud.
 LOVGRUNDLAG:
 Børnetilskudslovens § 4, stk. 3, nr. 3. Efter 1. juli 1987 lov om  

 børnetilskud og forskudsvis udbetaling af børnebidrag § 4, stk. 3, nr. 3.
 ANKESTYRELSENS AFGØRELSE:
 Ankestyrelsen har lagt til grund, at K adopterede som enlig, at K ikke er  

 i slægt med P, samt at P's biologiske moder, som havde forældremyndigheden  

 over hende, levede på adoptionstidspunktet.
 Ankestyrelsen finder, at K ikke før 1. juli 1987 opfyldte de dagældende  

 betingelser i børnetilskudslovens § 4, stk. 3, nr. 3, for at få udbetalt  

 særligt børnetilskud.
 Ankestyrelsen finder endvidere, at K heller ikke efter 1. juli 1987  

 opfylder betingelserne i den nugældende børnetilskudslovs § 4, stk. 3, nr. 3,  

 for at få udbetalt særligt børnetilskud.
 Med ovenstående begrundelse tiltræder Ankestyrelsen amtsankenævnets  

 afgørelse.
