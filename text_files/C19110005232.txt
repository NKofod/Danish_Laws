 Lovens § 2.
 1. Arveafgiftsprocenten fastsættes efter Arveloddens  

 Beløb, saaledes som dette bliver, efter at den i Lovens § 3, 1ste Stykke  

 foreskrevne Afrunding er foretaget.
 Lovens § 3.
 2. Reglen i Lovens § 3, 2det Stykke, om, at ingen  

 Arveafgift svares i Boer, hvis hele beholdne Formue ikke udgør 500 Kr.,  

 finder Anvendelse uden Hensyn til, om Afdøde maatte have foretaget  

 Dispositioner, hvoraf der vil være at svare Arveafgift i Henhold til Reglerne  

 i Lovens § 4e eller § 5.
 Det tilsvarende gælder med Hensyn til Anvendelsen af Lovens § 3, 3die  

 Stykke.
 3. Udtrykket "beholdne Formue" i Lovens § 3,  

 2det Stykke, formenes, naar en efterlevende Ægtefælle skifter Fællesboet med  

 den først afdødes Arvinger, at maatte forstaas som betegnende den Del af  

 Boet, der falder i Arv.
 Lovens § 4.
 4. Bestemmelsen i Lovens § 4 om Arveafgift af  

 Arveforskud antages at maatte komme til Anvendelse uanset, at der ikke ved  

 Forskudsgiverens Død findes noget til Skifte, fordi Vedkommende i levende  

 Live har fordelt, hvad han ejede.
Som "Arveforskud" formenes i Almindelighed kun at kunne  

 betragtes, hvad en Arvelader giver sin Arving under Tilkendegivelse af, at  

 det skal betragtes som hel eller delvis Fyldestgørelse for den Arv, der  

 tilkommer den Paagældende.
Forstrækninger, der herefter ikke kunne betragtes  

 som Arveforskud, blive dog i Henhold til den udtrykkelige Bestemmelse i  

 Lovens § 4e afgiftspligtige, naar Arveladeren i Medfør af Arvelovens § 10  

 bestemmer, at de skulle afkortes.
 5. Arveafgift formenes ogsaa at maatte svares af, hvad  

 der udbetales en Arving som Vederlag for fuldstændigt Arveafkald.
 Lovens § 5.
 6. I et Tilfælde, hvor det ved Overdragelsen af en  

 fast Ejendom var betinget, at Køberen skulde udbetale forskellige Personer  

 nogle nærmere angivne Beløb i den første efter Sælgerens Død indtræffende  

 11te Juni eller 11te December Termin, antoges det, at der i Medfør af  

 Arveafgiftslovens § 5a maatte svares Arveafgift af de paagældende Beløb.
 7. Fritagelsen for at svare Arveafgift af, hvad der  

 udbetales nogen i Henhold til Forsikringskontrakter og lignende, som ere  

 indgaaede til Opfyldelse af en Vedkommende i Henhold til Lov eller  

 administrativ Forskrift paahvilende Forpligtelse, formenes ogsaa at komme til  

 Anvendelse i Tilfælde, hvor Forpligtelsen er paalagt kommunale Tjenestemænd i  

 Henhold til kommunale Forskrifter.
 8. Reglen i Lovens § 5b er bleven anvendt i et  

 Tilfælde, hvor Afdøde dels havde eftergivet en Institution sammes Skyld i  

 Følge Gældsbeviser til Beløb ialt 7,000 Kr., dels havde skænket Institutionen  

 kontant 1,000 Kr., imod at erholde 320 Kr. aarlig for sin Livstid; Arveafgift  

 forlangtes af 8,000 Kr.
 9. I et Tilfælde, hvor en Afdød havde skænket sine  

 Datterbørn et nærmere angivet Beløb paa Vilkaar, at Renten af Beløbet først  

 skulde tilfalde Giveren og derefter dennes Datter, Gavemodtagernes Moder paa  

 Livstid, blev det antaget, at der i Medfør af Arveafgiftslovens § 15 ved  

 Giverens Død kun skulde svares Arveafgift af den Datteren forbeholdte  

 Rentenydelse og først ved dennes Ophør Kapitalarveafgift af det bortskænkede  

 Beløb.
 Lovens § 7.
 10. I et Tilfælde, hvor en Mand, der hensad i uskiftet  

 Bo med sin Stedsøn, havde indsat denne som sin Universalarving, blev  

 Arveafgiften af hele Fællesboets Beholdning beregnet efter Lovens § 2a.
 Lovens § 14.
11. Naar Arveforskud er ydet af en eller to  

 Ægtefæller, der leve i Formuefællesskab, maa der, for saa vidt den  

 længstlevende Ægtefælle skifter efter den andens Død, svares Arveafgift af  

 den Del af Forskudene, der betragtes som Arv efter den førstafdøde.
Bliver  

 den længstlevende Ægtefælle derimod hensiddende i uskiftet Bo med  

 Forskudsmodtagerne, berigtiges Arveafgiften af Arveforskudene først, naar  

 Fællesboet deles.
 Lovens § 17.
 12. Der kan ikke gøres noget Fradrag i et  

 Arveforskudsbeløb af Hensyn til, at Modtageren har forpligtet sig til at  

 svare Forskudsgiveren et aarligt Beløb svarende til Renten af Forskudet.
 13. Hvor Arveafgift skal svares i Anledning af et  

 Arveafkald, beregnes Afgiften af de Værdier, som Udstederne have modtaget som  

 Vederlag for Afkaldet.
 Lovens § 20.
 14. En Rentenydelses afgiftspligtige Beløb formenes at  

 maatte bestemmes efter Indtægten af hele den paagældende Kapital, uden  

 Fradrag heri af Hensyn til Arveafgiften af Rentenydelsen.
 Lovens § 25.
15. Eksekutor testamenti formenes ikke at være  

 ansvarlig for Berigtigelsen af Arveafgiften af en Kapital, der er baandlagt  

 til Rentenydelse, og hvoraf Arveafgiften i Følge Bestemmelsen i Lovens § 15  

 ikke kan erlægges ved Skiftets Slutning.
Derimod paahviler det den  

 vedkommende ordinære Skifteforvalter at optage Boet paa Listen over de  

 uberigtigede Boer og at drage Omsorg for, at de resterende Afgiftsbeløb  

 berigtiges, efterhaanden som de forfalde, medmindre en Reassumption af det  

 paagældende Bo med fornyet Behandling ved Eksekutor finder Sted.
 Lovens § 26.
 16. Personer, der have meddelt fuldstændigt Afkald paa  

 Arv, formenes ikke at være forpligtede til at underskrive den Arveanmeldelse,  

 som Arvingerne skulle indgive i Boet ligesom de, naar deres Afgiftspligt  

 indtræder i Forbindelse med et her i Landet stedfindende Skifte, efter Ordene  

 i Lovens § 26 heller ikke er pligtige til at indgive selvstændig  

 Arveanmeldelse.
 17. I Tilfælde, hvor en afdød intet har efterladt sig  

 til Skifte og Deling, men hvor der dog paa Grund af Afgiftslovens  

 Bestemmelser foreligger Pligt til at svare Arveafgift, maa Arveanmeldelse  

 indgives af de Personer, til hvem de afgiftspligtige Dispositioner have  

 fundet Sted, hvorimod der ikke formenes at være Hjemmel til at forlange  

 Anmeldelse indgivet af afdødes legale Arvinger.
 18. Det maa anses som en Forudsætning i Loven, at de  

 af Finansministeriet approberede Skemaer til Arveanmeldelser ordentligvis  

 benyttes, og der ikke er fundet Føje til at dispensere herfra, uden hvor  

 Boets Vidtløftighed eller andre særlige Forhold tale derfor.
 Lovens § 27.
 19. Hvor Arv tilfalder en gift Kvinde og indgaar under  

 det ægteskabelige Formuefællesskab, anses det for rettest, at Arveanmeldelsen  

 underskrives af begge Ægtefæller.
 Lovens § 31.
 20. Skifteforvalteren kan i Medfør af den ham ved  

 Lovens § 29 tillagte Beføjelse tilstaa en Forlængelse af indtil 6 Maaneder af  

 Fristen for Indgivelse af Boopgørelse i Henhold til Lovens § 31, sidste  

 Stykke.
 Lovens § 32.
 21. Arveafgiften kan ikke anses forfalden før 6 Ugers  

 Dagen efter, at den i Lovens § 32 ommeldte Frist af 3 Maaneder, i hvilken  

 Afgiftsberegningen kan indankes for Finansministeriet, er udløben.
 Lovens § 35.
 22. Den i Lovens § 35 ommeldte Anmeldelsespligt  

 formenes ogsaa at paahvile Sparekasser.
 Skattedepartementet, den 13de Marts  

 1911.
 Marcus Rubin.
J.
Klitgaard.
