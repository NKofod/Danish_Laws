Værdi af fri bil ved  

 koncerninterne overdragelser Spørgsmål 1. Kan værdi af fri bil sættes til markedsværdi på  

 overdragelsestidspunktet ved en koncerninternt etableret sale and lease back  

 aftale? 2. Kan markedsværdien af fri bil ansættes til den pris, som en  

 autoriseret forhandler vurderer at ville kunne sælge den pågældende bil til? 3. Ændres svaret på spørgsmål 1 og 2, hvis der sker skift i bruger  

 af bilerne? 4. Ændres svaret på spørgsmål 1 og 2, hvis brugeren indgår  

 ansættelsesaftale med holdingselskabet og som vederlag herfra får fri bil  

 stillet til rådighed? 5. Ændres svaret på spørgsmål 1 og 2, hvis sale and lease back  

 aftalen sker med et eksternt leasingfirma? Svar 1. Nej.
 2. Nej.
 3. Nej.
 4. Nej.
 5. Afvises.
Beskrivelse af de faktiske  

 forhold Spørgeren er et statsautoriseret revisionsaktieselskab  

 (selskabet), som ejes af statsautoriseret revisionsaktieselskab A med 60% og  

 statsautoriseret revisionsaktieselskab B med 40%.
I august 2000 erhvervede A en fabriksny Peugeot 406 3,0 SV til en  

 samlet værdi af 370.149 kr. plus eftermonteret ekstraudstyr til en samlet  

 værdi  

 af 37.419 kr., i alt 407.559 kr.
Bilen har siden købet været stillet til  

 rådighed for selskabets direktør.
 Pr. 1. januar 2001 blev aktiviteten i A tilført selskabet som  

 nystiftet datterselskab ved en skattefri tilførsel af aktiver og B indskød  

 herefter ved en skattepligtig transaktion sin aktivitet i selskabet mod at få  

 en ejerandel på 40%.
 Beregningsgrundlaget for værdi af fri bil udgør følgende (3. år  

 efter bilens første indregistreringsår):
 75% af 370.149 kr.:
 277.605 kr.
25% af 277.605 kr. = 69.401 kr.
 Bilen vil efter august 2003 være mere end 3 år gammel.
Det overvejes at overdrage bilen til et leasingselskab.
Enten et  

 helt eksternt selskab eller et af de to holdingselskaber.
Efter overdragelsen til leasingselskabet påtænkes det at lease  

 bilen tilbage til selskabet på en kortsigtet leasingaftale (1-2 år). Der vil  

 være tale om operationelle leasingaftaler, idet aftalerne af begge parter  

 skal  

 kunne opsiges med 1 måneds varsel til udgangen af et kvartal.  

 Leasingafgifterne  

 skal ikke inkludere driftsomkostningerne såsom forsikring, afgifter,  

 brændstof  

 og service.
Disse omkostninger skal afholdes af selskabet som leasing-tager.
Selskabet skønner, at en tilsvarende bil efter august 2003 kunne erhverves  

 for ca. 250.000 kr.
Ved en eventuel overdragelse vil bilen blive overdraget  

 til  

 en værdi fastsat af en autoriseret bilforhandler.
 Med hensyn til spørgsmål 3 er det anført, at det overvejes at  

 stille bilen til rådighed for en anden medarbejder.
Selskabets direktør er tillige ulønnet direktør i A, som ikke har  

 nogen aktivitet ud over at eje 60% af selskabet.
Det overvejes at udvide  

 aktiviteterne i A som følge af ændringen af revisorlovgivningen.
Som  

 konsekvens  

 heraf overvejes det, at direktøren ansættes i A og i den forbindelse får  

 honorar i form af fri bil, jf. spørgsmål 4.
 Det er selskabets opfattelse, at værdi af fri bil skal beregnes på  

 baggrund af bilens markedspris på den dag, hvor selskabet erhverver  

 brugsretten  

 til den leasede bil, uanset at der er tale om en sale and lease back aftale.
Styrelsens indstilling og  

 begrundelse Den skattepligtige værdi af en bil, der er stillet til rådighed  

 for den skattepligtiges private benyttelse af en arbejdsgiver, sættes til en  

 årlig værdi på 25 % af den del af bilens værdi, der ikke overstiger 300.000  

 kr.  

 og 20% af resten.
Bilens skattepligtige værdi beregnes dog mindst af 160.000  

 kr.
For biler, der er anskaffet af arbejdsgiveren højst tre år efter første  

 indregistrering, opgøres bilens værdi i det indkomstår, hvori første  

 indregistrering er foretaget, og i de to følgende indkomstår til den  

 oprindelige nyvognspris og herefter til 75% af nyvognsprisen.
For biler, der  

 er  

 anskaffet mere end tre år efter første indregistrering, opgøres bilens værdi  

 til arbejdsgiverens købspris inklusive eventuelle istandsættelsesudgifter.
Styrelsen finder, at bestemmelsen i ligningslovens § 16, stk. 4,  

 efter sit formål skal anvendes således, at en bil skal anses for anskaffet på  

 det tidspunkt, hvor arbejdsgiveren første gang erhvervede eller leasede den  

 pågældende bil.
Anskaffelsestidspunktet påvirkes således ikke af  

 koncerninterne  

 overdragelser kombineret med tilbagekøb eller lejeaftaler, der reelt ikke  

 medfører ændringer i arbejdsgiverens rådighed over bilen.
Der henvises til  

 SKM2002.585LSR,  

 hvor Landsskatteretten fandt, at overdragelse af 2 biler til og fra et 25%  

 ejet  

 datterselskab ikke kunne tillægges betydning ved afgørelsen om  

 indeholdelsespligt vedrørende værdien af fri bil, idet der ikke var nogen  

 forretningsmæssig begrundelse for de foretagne overdragelser.
 Hvis bilen overdrages til A, vil der være tale om tilbagekøb, som  

 ikke kan tillægges skattemæssig betydning i relation til værdi af fri bil.  

 Arbejdsgiverens anskaffelsestidspunkt vil således være tidspunktet for den  

 oprindelige anskaffelse i august 2000, selv om bilen i den mellemliggende  

 periode har været ejet af datterselskabet.
 For så vidt angår spørgsmål 5 finder Styrelsen, at det ikke er  

 muligt at besvare dette spørgsmål med den fornødne sikkerhed, hvorfor det  

 indstilles at afvise spørgsmålet under henvisning til skattestyrelseslovens §  

 20 A, stk. 4. Det vil således afhænge af de konkrete vilkår i forbindelse med  

 overdragelsen og lejeaftalen, om dispositionen kan tillægges skattemæssig  

 betydning i relation til værdi af fri bil.
 Ligningsrådet  

  

  

 tiltrådte  

 indstillingen.
