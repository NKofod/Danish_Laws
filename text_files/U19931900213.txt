 Resume (udarbejdet af Socialministeriet) En rygskade i forbindelse med  

 tunge løft og akavede og uhensigtsmæssige arbejdsstillinger blev afvist som  

 en arbejdsskade forårsaget af et ulykkestilfælde, men blev accepteret som en  

 arbejdsskade(sygdom) forårsaget af arbejdets særlige art.
H.D. 11. januar 1993 i sag II 173/1992 Den sociale Ankestyrelse (km.adv. v/adv.
Birthe Eskildsen) mod A (adv.
Jens B.
Bjørst).
 I tidligere instans er afsagt dom af Østre Landsrets 17. afdeling den 13.  

 maj 1992.
 I denne sag blev af HØJESTERET mandag den 11. januar 1993 afsagt følgende  

 DOM:
Den indankede dom er afsagt af Østre Landsret.
I pådømmelsen har deltaget  

 frem dommere: Munch, Else Mols, Hermann, Wendler Pedersen og Jørgen Nørgaard.
 Appellanten, Den Sociale Ankestyrelse, har påstået stadfæstelse.
 Indstævnte A har påstået stadfæstelse.
 Den i forbindelse med indstævntes løft den 21. september 1992 opståede  

 ændring af hans helbredstilstand findes ikke at være et ulykkestilfælde, jf.  

 § 9, nr. 1, i lov om arbejdsskadeforsikring.
 Allerede som følge af den ringe tidsmæssige udstrækning af løftene af de  

 omhandlede stativer den nævnte dato tiltrædes det, at lovens § 9, nr. 2, ikke  

 finder anvendelse.
Indstævnte, der er født i 1956, har efter det oplyste fra 1973 og indtil  

 skadens indtræden i 1982 - bortset fra tjeneste som soldat i 1976-77 - været  

 beskæftiget hos Metacoat Aps med arbejde, der indebar mange og undertiden  

 tunge løft og jævnligt nødvendiggjorde akavede og uhensigtsmæssige  

 arbejdsstillinger.
Under hensyn hertil og til de foreliggende lægelige  

 udtalelser finder Højesteret, at indstævntes sygdom må anses for i  

 overvejende grad at være forårsaget af arbejdets særlige art, jf. lovens §  

 10, stk. 3, 1. pkt., 2. led.
Med den heraf følgende ændring stadfæster  

 Højesteret dommen.
 Thi kendes for ret:
 Appellanten, Den Sociale Ankestyrelse, skal anerkende, at indstævnte A's  

 ryglidelse er en arbejdsskade omfattet af arbejdsskadeforsikringsloven, lov  

 nr. 79 af 28. marts 1978 med senere ændringer, jf. lovens § 9, nr. 3, jf. §  

 10, stk. 3,. 1. pkt., 2. led.
 I sagsomkostninger for landsret og Højesteret skal appellanten inden 14  

 dage efter denne højesteretsdoms afsigelse betale 50.000 kr. til indstævnte.
