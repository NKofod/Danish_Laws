Bekendtgørelse om Arbejdsmarkedsstyrelsens opgaver og  

 beføjelser I medfør af § 64 a i lov om en aktiv  

 arbejdsmarkedspolitik, jf. lovbekendtgørelse nr. 54 af 29. januar 2001,  

 § 2, stk. 2, i lov om arbejdsmarkedsuddannelser, jf.  

 lovbekendtgørelse nr. 1341 af 18. december 2000, § 5 i lov om  

 arbejdsmarkedsuddannelsescentre, jf. lovbekendtgørelse nr. 613 af 26. juni  

 2000, § 18 i lov om godtgørelse ved deltagelse i erhvervsrettet voksen-  

 og  

 efteruddannelse, jf. lovbekendtgørelse nr. 1340 af 18. december 2000,  

 § 2,  

 stk. 2, i lov om bestyrelse for Arbejdsmarkedets UddannelsesFinansiering  

 og om efteruddannelsesudvalg, jf. lovbekendtgørelse nr. 1342 af 18. december  

 2000, og § 2, stk. 4, i lov nr. 254 af 12. april 2000 om  

 administration  

 af tilskud fra Den Europæiske Socialfond, fastsættes:
Kapitel 1 Opgaver § 1.  

  

 Arbejdsmarkedsstyrelsen  

 er en styrelse under Arbejdsministeriet.
 Stk. 2.  

  

 Arbejdsmarkedsstyrelsen  

 har på landsplan ansvaret for administration og ledelse af  

 Arbejdsformidlingen  

 og varetager den samlede administration af Den Europæiske Socialfond på  

 Arbejdsministeriets område.
 Stk. 3.  

  

 Arbejdsmarkedsstyrelsen koordinerer, styrer og fører tilsyn med  

 arbejdsmarkedsuddannelserne, arbejdsmarkedsuddannelsescentrene og varetager  

 den  

 samlede administration af godtgørelse ved deltagelse i erhvervsrettet voksen-  

 og efteruddannelse.
Stk. 4.  

  

 Arbejdsmarkedsstyrelsen varetager opgaver med gennemførelsen af  

 arbejdsmarkedspolitikken.
Det er Arbejdsmarkedsstyrelsens opgave at  

 gennemføre  

 arbejdsmarkedspolitikken gennem Arbejdsformidlingen og  

 arbejdsmarkedsuddannelserne.
 Stk. 5.  

  

 Direktøren  

 for Arbejdsmarkedsstyrelsen rådgiver arbejdsministeren om  

 arbejdsmarkedspolitikkens administration og indsats.
 § 2.  

  

 Arbejdsmarkedsstyrelsen udsteder bekendtgørelser og udarbejder vejledninger  

 vedrørende gennemførelsen af arbejdsmarkedspolitikken.
 § 3.  

  

 Arbejdsmarkedsstyrelsen  

 udfører sekretariatsfunktionen for:
 1)  

 	  

    

 Bestyrelsen for  

 Arbejdsmarkedets UddannelsesFinansiering.
 2)  

 	  

    

 Uddannelsesrådet for  

 arbejdsmarkedsuddannelserne.
Kapitel 2 Beføjelser § 4.  

  

 Beføjelser,  

 der efter lov om en aktiv arbejdsmarkedspolitik er tillagt arbejdsministeren  

 til at fastsætte nærmere regler på aktivområdet, udøves af direktøren for  

 Arbejdsmarkedsstyrelsen, jf. dog § 11.
 § 5.  

  

 Følgende  

 beføjelser, der efter lov om en aktiv arbejdsmarkedspolitik er tillagt  

 arbejdsministeren efter indstilling fra Landsarbejdsrådet, udøves af  

 direktøren  

 for Arbejdsmarkedsstyrelsen efter indstilling fra Landsarbejdsrådet:
 1)  

 	  

    

 Beføjelsen efter  

 § 56, stk. 3, om iværksættelse af analyser samt forsøgs- og  

 udviklingsaktiviteter på det arbejdsmarkedspolitiske område.
 2)  

 	  

    

 Beføjelsen efter  

 § 57, stk. 5, om anvendelsen af den centrale pulje til en særlig  

 arbejdsmarkedsindsats.
 Stk. 2.  

  

 Følgende  

 beføjelser, der efter lov om en aktiv arbejdsmarkedspolitik er tillagt  

 arbejdsministeren efter udtalelse fra Landsarbejdsrådet, udøves af direktøren  

 for Arbejdsmarkedsstyrelsen efter udtalelse fra Landsarbejdsrådet:
 1)  

 	  

    

 Beføjelsen efter  

 § 57, stk. 2, om den regionale fordeling af bevillingen til  

 arbejdsmarkedsrådene til aktiveringsindsatsen.
 2)  

 	  

    

 Beføjelsen efter  

 § 57, stk. 2, om den regionale fordeling af bevillingen til driften  

 af Arbejdsformidlingen.
 § 6.  

  

 Beføjelser, der er tillagt arbejdsministeren efter lov om  

 arbejdsmarkedsuddannelser, udøves af direktøren for Arbejdsmarkedsstyrelsen,  

 jf. dog stk. 2, samt § 11.
 Stk. 2.  

  

 Følgende  

 beføjelser udøves af arbejdsministeren:
 1)  

 	  

    

 Udpegning af formand  

 og medlemmer mv. til Uddannelsesrådet for arbejdsmarkedsuddannelserne.
 2)  

 	  

    

 Afgørelse om  

 reducerede statstilskud inden for grupper af uddannelser, der giver anerkendt  

 kompetence.
 3)  

 	  

    

 Fastsættelse af  

 aktivitetsloft på enkeltuddannelser.
 § 7.  

  

 Beføjelser, der er tillagt arbejdsministeren efter lov om  

 arbejdsmarkedsuddannelsescentre, udøves af direktøren for  

 Arbejdsmarkedsstyrelsen, jf. dog stk. 2, og § 11.
 Stk. 2.  

  

 Forberedelsen af sager vedrørende oprettelse, nedlæggelse og sammenlægning af  

 arbejdsmarkedsuddannelsescentre, herunder sammenlægning med erhvervsskoler,  

 udøves af direktøren for Arbejdsmarkedsstyrelsen til forelæggelse for  

 arbejdsministeren til dennes endelige godkendelse.
 § 8.  

  

 Beføjelser, der er tillagt arbejdsministeren efter lov om godtgørelse ved  

 deltagelse i erhvervsrettet voksen- og efteruddannelse, udøves af direktøren  

 for Arbejdsmarkedsstyrelsen, jf. dog § 11.
 § 9.  

  

 Beføjelser, der er tillagt arbejdsministeren efter lov om bestyrelse for  

 Arbejdsmarkedets UddannelsesFinansiering og efteruddannelsesudvalg, udøves af  

 direktøren for Arbejdsmarkedsstyrelsen, jf. dog stk. 2, og § 11.
 Stk. 2.  

  

 Følgende  

 beføjelser udøves af arbejdsministeren:
 1)  

 	  

    

 Udpegning af formand  

 og medlemmer mv. til bestyrelsen for Arbejdsmarkedets  

 UddannelsesFinansiering.
 2)  

 	  

    

 Afgørelse om  

 udvidelse af kredsen af uddannelser omfattet af loven.
 3)  

 	  

    

 Fastsættelse af  

 aktivitetsloft på enkeltuddannelser.
 4)  

 	  

    

 Afgivelse af henstillinger  

 til bestyrelsen for Arbejdsmarkedets UddannelsesFinansiering om fordeling af  

 reserven i lovens § 14.
 5)  

 	  

    

 Afgørelse om  

 finansiering eller aktiviteter, der træffes på baggrund af indstillinger fra  

 bestyrelsen for Arbejdsmarkedets UddannelsesFinansiering eller efter  

 forhandling med andre ministre.
 § 10.  

  

 Beføjelser, der er tillagt arbejdsministeren efter lov om administration af  

 tilskud fra Den Europæiske Socialfond, udøves af direktøren for  

 Arbejdsmarkedsstyrelsen, jf. dog stk. 2, og § 11.
 Stk. 2.  

  

 Beføjelsen  

 til at indgå aftaler med EU-kommissionen om programmer til gennemførelse af  

 socialfondsindsatsen udøves af direktøren for Arbejdsmarkedsstyrelsen efter  

 godkendelse af arbejdsministeren.
 § 11.  

  

 Beføjelserne efter § 4 og §§ 6 - 10 gælder ikke for udstedelse af  

 bekendtgørelser og afgørelser, der efter de respektive love udstedes i  

 samarbejde med andre ministerier.
 Stk. 2.  

  

 Direktøren  

 for Arbejdsmarkedsstyrelsens afgørelser efter §§ 6-10 kan påklages efter  

 de regler, der er fastsat herom.
 § 12.  

  

 Direktøren for Arbejdsmarkedsstyrelsen bemyndiges til inden for de af  

 arbejdsministeren fastlagte mål og rammer at forhandle og følge op på  

 resultatkontrakter på Arbejdsformidlingens område.
 § 13.  

  

 Arbejdsministeren kan bestemme, at beføjelser, der udøves af direktøren for  

 Arbejdsmarkedsstyrelsen efter §§ 4-10 og § 12, i konkrete sager  

 udøves af arbejdsministeren.
 Stk. 2.  

  

 Arbejdsministeren kan uanset bestemmelsen i 11, stk. 1, bestemme, at de  

 angivne beføjelser i konkrete tilfælde udøves af direktøren for  

 Arbejdsmarkedsstyrelsen.
 Stk. 3.  

  

 Arbejdsministeren kan give direktøren for Arbejdsmarkedsstyrelsen instrukser  

 om  

 udøvelsen af de beføjelser, som er henlagt til direktøren.
 § 14.  

  

 Bekendtgørelsen  

 træder i kraft den 15. maj 2001.
