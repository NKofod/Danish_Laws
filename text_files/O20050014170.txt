Resumé  



  

 En journalist bad Finansministeriet om aktindsigt i ministres og  

 departementschefers besvarelser af spørgeskemaer fra et udvalg nedsat af  

 ministeriet om embedsmænds rådgivning og bistand til regeringen og dens  

 ministre.
Deltagerne i spørgeskemaundersøgelsen var lovet anonymitet.  

 Finansministeriet  

 begrundede dette med at der var tale om en undersøgelse af helt særlige  

 samfundsforhold af en sådan karakter at ministeriet vurderede at anonymitet  

 var  

 en forudsætning for at materialet kunne indsamles.
Ministeriet afslog derfor  

 anmodningen om aktindsigt med henvisning til offentlighedslovens § 13, stk.  

 1,  

 nr. 6, idet ministeriet ikke ville bryde anonymiteten.
Ombudsmanden udtalte at offentlighedslovens bestemmelser er  

 ufravigelige i den forstand at en myndighed ikke gyldigt kan træffe  

 bestemmelse  

 om eller give tilsagn om diskretion ud over hvad der følger af lovens regler.  

 Dog kunne det ikke afvises at myndigheden, i sager som den foreliggende, på  

 forhånd og med fornøden sikkerhed kan vurdere om de hensyn som taler mod  

 aktindsigt efter offentlighedslovens § 13, er tilstrækkeligt tungtvejende til  

 at de i givet fald kan føre til afslag på aktindsigt.
Myndigheden kan  

 herefter  

 også uden at krænke offentlighedsloven give tilsagn om anonymitet og i sin  

 fremtidige administration af eventuelle ønsker om aktindsigt træffe afgørelse  

 i  

 overensstemmelse hermed hvis de hensyn som taler mod aktindsigt, ikke svækkes  

 væsentligt med tiden.
Ombudsmanden mente ikke at de hensyn som Finansministeriet  

 konkret havde peget på til støtte for sikring af anonymitet, kunne  

 underkendes  

 som usaglige eller uvæsentlige i forhold til offentlighedslovens § 13, stk.  

 1,  

 nr. 6. Ombudsmanden kritiserede derfor ikke at Finansministeriet afslog  

 aktindsigt  

 i de oplysninger i de udfyldte svarskemaer som kunne henføres til bestemte  

 personer.
Ombudsmanden mente derimod ikke at Finansministeriet kunne afslå  

 aktindsigt i de øvrige oplysninger i svarskemaerne, jf. offentlighedslovens §  

 13, stk. 2.
 (J.nr. 2004-2237-201).
Afslag på aktindsigt i besvarede  

 spørgeskemaer.
Anonymitet Udvalget om embedsmænds rådgivning og bistand til regeringen og  

 dens ministre blev nedsat af finansministeren i april 2003. Sekretariatet for  

 udvalget blev varetaget af Finansministeriet i samarbejde med  

 Justitsministeriet.  

 Af kommissoriet for udvalget fremgik bl.a. følgende:
1. Indledning I forbindelse med forespørgselsdebat F 9  

 den 16. januar 2003  

 vedtog et enigt  

 Folketing, at der skal nedsættes et sagkyndigt udvalg med henblik på at  

 analysere  

 og vurdere behovet for en yderligere præcisering af reglerne for embedsmænd  

 generelt og for embedsmænd ansat som særlige rådgivere, herunder som  

 pressemedarbejdere  

 (vedtagelse nr.
V 36).
Folketingets vedtagelse nr.
V 36 har følgende ordlyd:
Folketinget konstaterer, at flere embedsmænd de seneste år er  

 ansat som særlige rådgivere.
Folketinget konstaterer, at der har været  

 eksempler på, at særlige rådgivere ikke har levet op til de almindelige  

 regler  

 og forpligtelser, som de er underlagt.
 På den baggrund pålægger Folketinget regeringen at nedsætte et  

 sagkyndigt udvalg, der fortrinsvis skal bestå af uafhængige sagkyndige, og  

 som  

 i forlængelse af betænkning 1354 fra 1998 og R 2 fra  

 den 4. oktober 2001  

 skal analysere og  

 vurdere behovet for en yderligere præcisering af reglerne for embedsmænd  

 generelt og for embedsmænd ansat som særlige rådgivere, herunder som  

 pressemedarbejdere,  

 hvor der bl.a. skal ske en inddragelse af erfaringer fra andre lande.
 Som led i udvalgsarbejdet blev der bl.a. gennemført en  

 spørgeskemaundersøgelse blandt samtlige ministre og departementschefer.
Om  

 spørgeskemaundersøgelsens gennemførelse er anført følgende i betænkning  

 1443/2004 fra udvalget:
Udvalget har endvidere bistået af sekretariatet gennemført fire  

 spørgeskemaundersøgelser blandt ministre, departementschefer, særlige  

 rådgivere  

 og ministersekretariater.
Spørgeskemaerne fremgår af bilag 4-7.
1.4. Metode og datagrundlag Udvalget har indsamlet data om udviklingen i ministeriernes  

 rådgivning og bistand til regeringen og dens ministre gennem de senere år.  

 Formålet med dataindsamlingen har været at danne grundlag for udvalgets  

 beskrivelse og vurdering af den faktiske udvikling i embedsmænds rådgivning  

 og  

 bistand til regeringen og dens ministre og dermed understøtte udvalgets  

 overvejelser om præcisering af regler m.v.
 Betænkningen indeholder en række undersøgelser af kvalitativ og  

 kvantitativ karakter.
 1.4.3.
 Det kvantitative datagrundlag består af fire anonyme  

 spørgeskemaundersøgelser, der blev gennemført i efteråret 2003:
- En spørgeskemaundersøgelse blandt ministrene i Regeringen  

 Anders Fogh Rasmussen (bilag 4) - En spørgeskemaundersøgelse blandt departementscheferne (bilag  

 5) - En spørgeskemaundersøgelse blandt de særlige rådgivere (bilag  

 6) - En spørgeskemaundersøgelse blandt ministersekretariaterne  

 (bilag 7) En række af spørgsmålene til ministre, departementschefer og  

 ministersekretariater er identiske med spørgsmålene i tilsvarende  

 undersøgelser  

 gennemført i forbindelse med betænkning nr. 1354/1998, hvilket gør det muligt  

 at vurdere, om der er sket en udvikling over tid.
I 2003 blev der herudover  

 gennemført en særskilt spørgeskemaundersøgelse blandt de særlige rådgivere,  

 og  

 de øvrige dele af spørgeskemaundersøgelsen blev udbygget med spørgsmål, der  

 skulle belyse de særlige rådgiveres integration og funktion i ministerierne.
Spørgeskemaet blandt ministrene blev besvaret af 16 ud af de 18  

 ministre, svarende til 89 %. Blandt departementscheferne svarede 17 ud af 18  

 på  

 spørgeskemaet, svarende til 94 %. For ministersekretariaternes vedkommende  

 svarede 15 ud af 18 på spørgeskemaet, svarende til 83 %. Endelig svarede 11  

 af  

 de daværende 13 særlige rådgivere på spørgeskemaet, svarende til 85 %. Eksempler på uudfyldte spørgeskemaer er optrykt som bilag til  

 betænkningen.
Spørgeskemaerne består af forskellige spørgsmål opstillet med  

 svarmuligheder som kan markeres i afkrydsningsfelter.
I flere af de udfyldte  

 spørgeskemaer som jeg har modtaget fra Finansministeriet vedrørende denne  

 sag,  

 er der desuden tilføjet håndskrevne kommentarer.
To af spørgeskemaerne er  

 underskrevet, et fra en minister og et fra en departementschef.
 Udvalgets betænkning blev offentliggjort i juni 2004.
 Ved e-mail sendt  

 den 11. juni 2004  

 anmodede journalist A  

 Finansministeriet om aktindsigt i samtlige ministres og departementschefers  

 besvarelse af spørgeskemaer fra Udvalget om embedsmænds rådgivning og bistand  

 til regeringen og dens ministre.
 Finansministeriet afslog i brev af  

 25. juni 2004  

 til journalist A at imødekomme  

 anmodningen ud fra følgende:
 Med henvisning til din anmodning af  

 11. juni 2004  

 om aktindsigt i  

 materiale, der ligger til grund for udarbejdelsen af betænkning nr. 1443 om  

 embedsmænds rådgivning og bistand, har Finansministeriet vurderet følgende.
I forbindelse med gennemførelsen af de nævnte spørgeskemaundersøgelser  

 er de pågældende svarpersoner lovet anonymitet ved besvarelse af de udsendte  

 spørgeskemaer.
Samtidig er det Finansministeriets vurdering, at det har været  

 nødvendigt at love anonymitet for at kunne tilvejebringe disse oplysninger,  

 der  

 blandt andet berører forholdet mellem individuelle ministre, deres  

 departementschefer  

 m.v.
Hvis der ikke kunne være lovet fuld anonymitet, ville oplysningerne, som  

 indgik som en væsentlig del af grundlaget for udarbejdelsen af betænkning nr.  

 1443, således ikke kunne være tilvejebragt.
 På denne baggrund er det Finansministeriets vurdering, at de  

 pågældende dokumenter ikke er underlagt aktindsigt, jf. offentlighedslovens §  

 13, stk. 1, nr. 6, vedr. private og offentlige interesser, hvor  

 hemmeligholdelse efter forholdets særlige karakter er påkrævet.
Finansministeriet har vurderet muligheden for at udlevere de  

 pågældende oplysninger efter reglerne om meroffentlighed, jf.  

 offentlighedslovens § 4, stk. 1, 2. punktum.
På denne baggrund har  

 Finansministeriet besluttet at give aktindsigt i procentfordelingerne for de  

 pågældende spørgeskemaundersøgelser, da oplysningerne her fremtræder i  

 anonymiseret form. Journalist A klagede i et brev, som jeg modtog  

 den 30. juni 2004, over  

 Finansministeriets afslag på aktindsigt i spørgeskemaerne.
Journalist A  

 gjorde  

 i klagen til mig gældende at det ikke var muligt at love ministre og  

 embedsmænd  

 at de ikke skulle være underlagt offentlighedsloven, samt at en udlevering af  

 spørgeskemaerne ikke strider mod en væsentlig offentlig interesse der kan  

 begrunde en undtagelse fra offentlighedsloven efter § 13.
 Jeg anmodede i brev af  

 13. juli 2004  

 Finansministeriet om en udtalelse i anledning  

 af klagen fra journalist A og om udlån af sagens akter.
Ved brev af  

 13.  

 august 2004  

 fra Finansministeriet modtog jeg ministeriets udtalelse  

 og de udfyldte spørgeskemaer fra ministre og departementschefer.
Af  

 ministeriets  

 svar fremgår bl.a.:
 Spørgeskemaundersøgelserne blandt ministre, departementschefer,  

 særlige rådgivere og ministersekretariater blev gennemført som anonyme  

 undersøgelser, idet anonymitet vurderedes at være en forudsætning for at  

 indsamle det pågældende datamateriale.
Det bemærkes, at besvarelserne af  

 spørgeskemaerne indgik til Finansministeriet i anonym form, og at  

 Finansministeriet derfor i udgangspunktet ikke er vidende om, hvilke ministre  

 og departementschefer der har besvaret de pågældende spørgeskemaer.
For så  

 vidt  

 angår svarene vil man dog i mange tilfælde ud fra svarets indhold kunne  

 konstatere, hvilke myndigheder og personer, der er tale om  og  

 anonymiteten  

 vil således blive kompromitteret ved udlevering.
Spørgeskemaundersøgelsen indgik som en central del af  

 datamaterialet for udarbejdelsen af betænkning nr. 1443 om embedsmænds  

 rådgivning og bistand til regeringen og dens ministre.
Der er tale om en  

 undersøgelse af helt særlige samfundsforhold  blandt andet om centrale  

 forhold  

 vedrørende nuværende ministres forhold til deres nærmeste medarbejdere,  

 herunder departementschefen  af en sådan karakter, at det må lægges til  

 grund,  

 at det pågældende materiale ikke ville kunne være indsamlet eller være  

 retvisende, hvis respondenterne ikke kunne sikres anonymitet.
Det er  

 væsentligt,  

 at det i sådanne tilfælde kan loves respondenterne, at svarene på  

 spørgeskemaerne ikke udleveres til offentligheden, hvad enten man umiddelbart  

 kan slutte sig til den pågældendes identitet eller ej.
Som anført ovenfor har Finansministeriet udleveret  

 procentfordelingerne af svarene på spørgeskemaundersøgelserne.
Eftersom  

 resultaterne af undersøgelsen fremgår klart af procentfordelingerne, kan  

 formålet med at få udleveret selve spørgeskemaerne i stedet for  

 sammentællinger  

 af svarene alene være at forsøge  gennem spekulation, tydning af  

 håndskrift,  

 sammenstillinger af svar mv.  at bryde spørgeskemaernes anonymitet.  

 Hvis en  

 sådan omgåelse af spørgeskemaernes anonymitet var mulig, ville det reelt i  

 fremtiden kunne umuliggøre anonyme spørgeskemaundersøgelser i ministerierne.
Det er Finansministeriets vurdering, at offentlighedslovens §  

 13, stk. 1, nr. 6, vedr. private og offentlige interesser, hvor  

 hemmeligholdelse efter forholdets særlige karakter er påkrævet, finder  

 anvendelse,  

 idet der lægges vægt på, at materialet ikke havde kunnet tilvejebringes, hvis  

 undersøgelsen ikke var blevet gennemført under løfte om anonymitet, og at  

 tilsvarende fremtidige undersøgelser ikke vil kunne gennemføres, hvis  

 løfterne  

 om anonymitet ikke kan efterleves.
Endvidere kan bestemmelsen anvendes, idet  

 materialet vedrører centrale og personlige forhold vedrørende nuværende  

 ministres forhold til deres nærmeste medarbejdere, herunder  

 departementschefen.  

 Ved undtagelse af oplysninger efter § 13, stk. 1, skal der gives aktindsigt i  

 dokumentets øvrige indhold.
Dette vurderes ikke at være aktuelt, idet  

 undtagelsen må omfatte hele dokumentet af hensyn til at sikre anonymiteten.
 Det bemærkes endvidere, at den beskyttelsesinteresse, som hermed  

 er søgt tilgodeset, er anerkendt ved udformningen af offentlighedsloven, jf.  

 offentlighedslovens § 10, stk. 1, nr. 6, der begrunder undtagelsen af  

 materiale, der tilvejebringes som grundlag for udarbejdelsen af offentlig  

 statistik eller videnskabelige undersøgelser.
Finansministeriet har vurderet, at der efter reglerne om  

 meroffentlighed kan gives aktindsigt i oplysningerne i det omfang,  

 anonymiteten  

 er sikret.
Anonymiteten prisgives ikke ved at give aktindsigt i  

 procentfordelingerne af svarene.
Det bemærkes herved tillige, at  

 respondenterne  

 ved besvarelsen måtte forvente, at procentfordelingerne kunne blive  

 offentliggjort i betænkningen.
 I brev af  

 16.  

 august 2004  

 anmodede jeg journalist A om at indsende eventuelle  

 bemærkninger til Finansministeriets brev af  

 13. august 2004  

 til mig inden 4 uger.
 En af mine medarbejdere bad  

 den 23. februar 2005  

 ved telefonisk henvendelse  

 til Finansministeriet om at måtte modtage eksempler på følgebreve som var  

 sendt  

 til henholdsvis ministre og departementschefer i forbindelse med  

 fremsendelsen  

 af spørgeskemaerne.
Jeg modtog  

 den  

 25. februar 2005  

 kopier af et følgebrev af  

 1. oktober 2003  

 til henholdsvis en minister  

 og en departementschef.
Finansministeriet oplyste i den forbindelse at  

 enslydende følgebreve var udsendt til samtlige ministre og  

 departementschefer.  

 Af følgebrevene fremgik bl.a. følgende:
Spørgeskemaet kan besvares anonymt og bedes returneret til  

 udvalgets sekretariat i vedlagte svarkuvert seneste den 21. oktober. Ombudsmandens udtalelse Retsgrundlaget Finansministeriet har påberåbt sig offentlighedslovens § 13, stk. 1, nr. 6,  

 som har følgende ordlyd:
§ 13. Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til 6)  

 	  

 private og offentlige interesser, hvor hemmeligholdelse efter forholdets  

 særlige karakter er påkrævet.
 I betænkning nr. 857/1978 om offentlighedslovens revision har udvalget bag  

 betænkningen bl.a. skrevet således om bestemmelsens rækkevidde (s.  

 260 f  

 ):
 I det hele taget må det i overensstemmelse med forarbejderne lægges til  

 grund, at undtagelse efter bestemmelsen kun kan gøres, hvor det er  

 klart påkrævet ( ).
En samlet vurdering af de tilfælde, hvor bestemmelsen efter de  

 foreliggende oplysninger har været bragt i anvendelse i praksis, efterlader  

 det  

 indtryk, at den i betydelig udstrækning, ( ) er blevet benyttet til at  

 tilgodese beskyttelsesinteresser, der som sådanne er anerkendt ved  

 udformningen  

 af lovens øvrige undtagelsesbestemmelser, men hvor de udtrykkelige  

 bestemmelser  

 har vist sig utilstrækkelige. Endvidere anførte udvalget bl.a. følgende om den generelle  

 forståelse af bestemmelserne i den dagældende offentlighedslovs § 2, stk. 2  

 (s.  

 263):
Indledningsvis bemærkes, at den i bestemmelserne forudsatte  

 interesseafvejning på grundlag af et væsentlighedskriterium indebærer, at der  

 skal foretages et konkret skøn i hvert enkelt tilfælde, og der må herunder  

 også  

 foretages en konkret vurdering for hvert enkelt dokument for sig (...). At  

 adgangen  

 til aktindsigt kun kan begrænses af hensyn til væsentlige interesser må  

 endvidere antages at indebære, at begæringer om at få oplysninger kun kan  

 afslås, såfremt der er nærliggende fare for, at de nævnte interesser vil lide  

 skade af betydning (...). Udvalget skrev herefter bl.a. følgende om bestemmelsen (s. 285):
Det er udvalgets opfattelse, at en sådan generalklausul bør  

 opretholdes i forbindelse med offentlighedslovens revision.
Udvalget har i så  

 henseende navnlig lagt vægt på, at der ikke i den periode, offentlighedsloven  

 har været i kraft, er indhøstet så udførlige erfaringer, at det er muligt med  

 rimelig grad af sikkerhed at overskue alle de undtagelsesbehov, der vil kunne  

 opstå i praksis, at en generalklausul er påkrævet for at undgå, at visse  

 meget  

 specielle undtagelsesbehov opregnes udtrykkeligt i loven, samt at en  

 generalklausul giver loven en ønskelig smidighed med hensyn til at kunne  

 tilpasses nye undtagelsesbehov, der måtte opstå i fremtiden, således at  

 hyppige  

 ændringer af loven kan undgås.
Udvalget skal dog samtidig understrege, at  

 generalklausulen som hidtil kun forudsættes anvendt i begrænset omfang og  

 kun,  

 hvor der er et klart behov derfor. Bl.a. på denne baggrund blev bestemmelsen i den nuværende  

 offentlighedslovs § 13 vedtaget.
Det fremgår af forarbejderne  

 (Folketingstidende 1985-86, tillæg A, sp. 229) at det forudsættes at  

 bestemmelsen  

 som hidtil kun anvendes i begrænset omfang hvor der er et klart behov derfor,  

 og i øvrigt henvises der til beskrivelsen i den nævnte betænkning.
Finansministeriet har i sit høringssvar peget på at den  

 beskyttelsesinteresse som ministeriet lagde vægt på i sit afslag efter § 13,  

 stk. 1, nr. 6, er anerkendt ved udformningen af § 10, stk. 1, nr. 5,  

 hvorefter  

 retten til aktindsigt ikke omfatter materiale, der tilvejebringes som  

 grundlag  

 for udarbejdelse af offentlig statistik eller videnskabelige  

 undersøgelser.
Om  

 baggrunden for bestemmelsen siges det i betænkningen (s. 248) at det ofte er  

 en  

 væsentlig forudsætning for at kunne tilvejebringe det for en videnskabelig  

 såvel som en statistisk undersøgelse nødvendige grundmateriale at den  

 pågældende  

 forsker er i stand til på forhånd at sikre den enkeltperson eller virksomhed  

 der meddeler oplysninger, fuldstændig diskretion med hensyn til identiteten.
 Offentlighedslovens § 13, stk. 2, indeholder følgende  

 bestemmelse:
 § 13.
Stk. 2. Gør hensyn som nævnt i stk. 1 sig kun gældende for en  

 del af et dokument, skal den pågældende gøres bekendt med dokumentets øvrige  

 indhold. Konkret vurdering efter offentlighedslovens § 13, stk. 1, nr. 6 Finansministeriet har anført at der er tale om en undersøgelse  

 af helt særlige samfundsforhold  blandt andet om centrale forhold  

 vedrørende  

 nuværende ministres forhold til deres nærmeste medarbejdere, herunder  

 departementschefen  af en sådan karakter at det må lægges til grund at  

 det pågældende  

 materiale ikke kunne være indsamlet eller være retvisende hvis respondenterne  

 ikke kunne sikres anonymitet.
 Offentlighedslovens bestemmelser om aktindsigt er præceptive i  

 den forstand at en myndighed ikke gyldigt kan træffe bestemmelse om eller  

 tilsagn om diskretion ud over hvad der følger af lovens regler: Se f.eks.  

 Jon  

 Andersen  

 m.fl., Forvaltningsret, (2002), 2. udgave, s.  

 424 f, Steen Rønsholdt,  

 Forvaltningsret, (2001), 1. udgave, s. 314, og John Vogter,  

 Offentlighedsloven  

 med kommentarer, (1998), 2. udgave, s. 215, med henvisning til  

 Justitsministeriets vejledning til aktindsigt i personalesager (1997), pkt.  

 9.  

 Tilsagn om diskretion er således i sig selv uden betydning for retten til  

 aktindsigt.
Spørgsmålet er imidlertid om det er udelukket at en myndighed på  

 forhånd tilkendegiver over for en person at offentlighedslovens undtagelser i  

 forhold til konkrete oplysninger afgivet af denne vil føre til afslag såfremt  

 andre skulle anmode om aktindsigt  og sidenhen besvarer eventuelle  

 anmodninger  

 i overensstemmelse hermed.
Det vil i denne sag sige om en myndighed på  

 forhånd  

 kan love en bestemt person anonymitet i forhold til andre når man med  

 sikkerhed  

 allerede på dette tidspunkt kan vurdere at betingelserne for afslag til sin  

 tid  

 vil være opfyldt.
I forhold til partsaktindsigt efter forvaltningsloven i  

 afgørelsessager må sådanne forhåndstilkendegivelser nærmest anses for  

 udelukket; i hvert fald hvis der er tale om vurderinger efter  

 afvejningsreglen  

 i forvaltningslovens § 15. Denne regel forudsætter en konkret og aktuel  

 afvejning af karakteren og styrken af de modstående interesser, jf. f.eks.  

 Folketingets Ombudsmands beretning for 1987, s. 197*, for 1996, s. 105*, for  

 1999, s. 226* og s. 472*, og for 2003, s. 552*. De modstående hensyn til  

 partsaktindsigt i identiteten skal være overordentlig tungtvejende for at de  

 kan begrunde afslag.
Anonymitet umulig- eller vanskeliggør ofte partens  

 mulighed for via aktindsigts- og partshøringsreglerne at varetage sine  

 interesser.
Hensynene til parters retssikkerhed i afgørelsessager mv. gør  

 sig ikke gældende i sager som den foreliggende.
Det er ikke en afgørelsessag,  

 og der er ingen parter.
Efter min opfattelse kan brugen af anonyme  

 spørgeskemaer i det offentlige ikke generelt frakendes relevans, jf. også  

 Folketingets Ombudsmands beretning for 1996, s. 105, og hensynene bag  

 undtagelsesbestemmelsen i offentlighedslovens § 10, stk. 1, nr. 5.
I en sag af denne karakter mener jeg derfor ikke det kan afvises  

 at en myndighed på forhånd og med fornøden sikkerhed kan vurdere om de hensyn  

 som taler imod aktindsigt efter offentlighedslovens § 13, er tilstrækkeligt  

 tungtvejende til at de i givet fald vil kunne føre til afslag på aktindsigt.  

 Anerkendes dette, kan myndigheden også uden at krænke offentlighedsloven give  

 tilsagn om anonymitet og i sin fremtidige administration af eventuelle  

 aktindsigtsanmodninger træffe afgørelser i overensstemmelse hermed.
Det  

 forudsætter dog at myndigheden med rette kan lægge til grund at de hensyn som  

 taler imod aktindsigt, ikke svækkes væsentligt med tiden.
Ved udformningen af spørgeskemaerne med angivne svarmuligheder  

 og afkrydsningsfelter med vedlagt svarkuvert er der efter min opfattelse  

 taget  

 højde for det forhold at spørgeskemaundersøgelserne kunne gennemføres  

 anonymt,  

 jf. også ordlyden af Finansministeriets med spørgeskemaerne medsendte  

 følgeskrivelser.
Næppe nogen kan identificere de personer som har udfyldt  

 afkrydsningsfelterne i svarskemaerne, selv om afkrydsningerne er foretaget  

 med  

 håndskrift.
Jeg er enig med Finansministeriet i at det i visse tilfælde  

 alligevel ud fra spørgeskemaerne kan konstateres hvilke myndigheder og  

 personer  

 der er tale om.
Dette gør sig efter min opfattelse gældende i forhold til  

 (dele  

 af) de af respondenterne tilføjede håndskrevne kommentarer.
Et enkelt udfyldt  

 spørgeskema indeholder dog også øverst på side 1 oplysninger om afsender.  

 Endvidere har  som nævnt ovenfor  en minister og en  

 departementschef returneret  

 spørgeskemaerne i underskrevet form.
 De hensyn som Finansministeriet har peget på til støtte for  

 sikring af anonymitet og dermed afslag på aktindsigt  hensynet til  

 overhovedet  

 at få svar fra de ønskede personer, og hensynet til at svar er retvisende  

   

 mener jeg ikke kan underkendes som usaglige eller uvæsentlige i forhold til  

 offentlighedslovens § 13, stk. 1, nr. 6. Hertil kommer at styrken af disse  

 modstående hensyn næppe nu kan anses for at være svækket i væsentlig  

 karakter.
 Jeg mener på den baggrund ikke at jeg kan kritisere at  

 Finansministeriet afslog at meddele Dem aktindsigt i de oplysninger i de  

 udfyldte svarskemaer som kan henføres til bestemte personer.
 For så vidt angår de øvrige oplysninger i svarskemaerne mener  

 jeg ikke at Finansministeriet kunne afslå aktindsigt, jf. offentlighedslovens  

 §  

 13, stk. 2.
 Hvis De ønsker at Finansministeriet genoptager sagen i lyset  

 heraf, anmoder jeg Dem om selv at rette henvendelse til ministeriet.
Jeg foretager mig ikke mere i anledning af Deres henvendelse og  

 vedlægger de indsendte bilag. NOTER: (*) FOB 1987, s. 197,  

 FOB 1996, s. 105,  

 FOB 1999, s. 226  

 og  

 s. 472, og  

 FOB 2003, s. 552.
