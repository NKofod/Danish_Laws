Bekendtgørelse om betaling for ophold i  

 midlertidige indkvarteringer og opholdssteder I medfør af § 14, stk. 2, i lov nr. 474 af 1. juli 1998  

 om integration af udlændinge i Danmark (integrationslov)  

 fastsættes følgende:
 § 1. Flygtninge og andre, der har ophold i  

 kommunernes midlertidige indkvarteringer, betaler for opholdet pr.  

 måned:
 1)	Enlige med og uden børn                        . 1.407  

 kr.
 2)	Par uden børn                            ... 2.578 kr.
 3)	Par med et, to eller tre børn                      . . 2.812  

 kr.
 4)	Par med fire eller flere børn                       . 3.047  

 kr.
Stk. 2. Betalingen forfalder den første dag i  

 måneden.
Er denne dag en helligdag eller en lørdag, udskydes  

 forfaldsdagen til den efterfølgende hverdag.
Betalingen anses for  

 rettidig, når den sker senest 3. hverdag efter forfaldsdagen.
Er denne  

 hverdag en lørdag, er betaling den følgende hverdag  

 rettidig.
 § 2. De i § 1, stk. 1, nævnte  

 beløb reguleres én gang årligt med to procent tillagt  

 eller fratrukket tilpasningsprocenten for det pågældende  

 finansår, jf. § 3 i lov om en satsreguleringsprocent.
 § 3. Bekendtgørelsen træder i kraft  

 den 1. januar 1999.
 Stk. 2. Samtidig bortfalder bekendtgørelse nr. 390 af  

 23. juni 1998 om betaling for ophold i midlertidige indkvarteringer og  

 opholdssteder.
