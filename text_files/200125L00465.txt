Tillægsbetænkning afgivet af  

 Trafikudvalget den 21. maj 2002 Tillægsbetænkning over Forslag til lov om etablering af S-togs-drift  

 mellem København og Roskilde [af trafikministeren (Flemming Hansen)] 1. Udvalgsarbejdet Lovforslaget blev fremsat den 20. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Trafikudvalget.
Udvalget afgav betænkning den 7. maj  

 2002. Lovforslaget var til 2. behandling den 14. maj 2002, hvorefter det blev  

 henvist til fornyet behandling i Trafikudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra:
Banestyrelsen, Sune Beck, Roskilde, Søren Dyck-Madsen, Roskilde, Grundejerforeningen Kragehave, Sankt Pauls Skole og  

 Seniorfællesskabet Kragehave, Høje-Taastrup Kommune, Jes Fabricius Møller, Roskilde, Ole Rötzler Møller, Roskilde, Ret & Råd Roskilde og Roskilde Kommune m.fl.
 Trafikministeren har over for udvalget kommenteret nogle  

 af de skriftlige henvendelser til udvalget.
Deputationer Roskilde Kommune m.fl. har mundtligt over for udvalget  

 redegjort for deres holdning til lovforslaget.
Besigtigelsestur En delegation fra udvalget har besigtiget de områder  

 i Høje-Taastrup og Roskilde, der berøres af S-togs-driften  

 mellem København og Roskilde.
Materiale fremsendt af trafikministeren Trafikministeren har fremsendt et notat fra Banestyrelsen  

 om flytning af bro i Høje-Taastrup til udvalget.
Notatet er optrykt  

 som bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 10 spørgsmål til trafikministeren til skriftlig  

 besvarelse, som denne har besvaret.
Derudover har udvalget stillet 2  

 spørgsmål til trafikministeren til skriftlig besvarelse, som  

 ministeren er bedt om at besvare inden 3. behandling.
2. Indstillinger og politiske bemærkninger Et flertal i udvalget (V, S, DF, KF og RV)  

 indstiller lovforslaget til vedtagelse uændret.
 Flertallet finder, at den planlagte bro i  

 Høje-Taastrup bør flyttes mod øst som skitseret i notat  

 af 21. maj 2002 fra Banestyrelsen om flytning af bro i Høje-Taastrup,  

 der efter ønske fra flertallet er optrykt som bilag 2 til  

 tillægsbetænkningen.
 Et mindretal i udvalget (SF og EL) indstiller  

 lovforslaget til forkastelse.
Socialistisk Folkepartis medlem af udvalget  

 støtter, at broen i Høje-Taastrup flyttes som skitseret i notat  

 af 21. maj 2002 fra Banestyrelsen om flytning af bro i Høje-Taastrup,  

 men selv med denne forbedring er der tale om et projekt, hvis negative  

 virkninger er det mest iøjnefaldende, først og fremmest fordi  

 det koster omkring 1 mia. kr. uden at give forbedringer på  

 hovedstrækningen og det kun giver forbedringer for en særdeles  

 begrænset gruppe pendlere.
De fleste vil enten intet mærke eller  

 få forringelser.
Det gælder f.eks.
Hedehusene og Trekroner, der  

 ikke længere vil have regionaltog.
 Desuden bemærker SF, at hvis de to forskellige  

 togsystemer på de samme spor skaber problemer, hvad mange sagkyndige  

 antager, får det alvorlige virkninger på såvel fjerntogs-  

 som S-togs-nettet.
Mellem 2. og 3. behandling af lovforslaget er det tillige  

 gennem trafikministerens svar på en række supplerende  

 spørgsmål kommet frem, at Ringsted vil få to regionaltog  

 mindre i timen til København uden for myldretiden end forudsat i  

 DSBs basisalternativ »Gode  

 tog til Alle«, og at halvdelen af  

 den samfundsøkonomiske gevinst ved forslaget skulle opstå som  

 følge af bortfaldet af disse to regionaltog.
Denne gevinst vurderes af  

 SF som værende klart overvurderet, idet det forudsættes, at andre  

 regionaltog fra og til Sydbanen skal stoppe i Viby og Borup, hvilket vil  

 øge rejsetiden med ca. 5 minutter.
Dette foreslås ganske vist  

 modsvaret af, at disse tog ikke skal stoppe i enten Høje-Taastrup  

 eller Valby, men dels vil der fortsat være en forlænget rejse,  

 dels vil dette manglende stop medføre andre alvorlige ulemper.  

 Realiteten er, at den i forvejen højst tvivlsomme  

 samfundsøkonomiske rentabilitet er overdrevet, fordi der sker så  

 mange forringelser for de rejsende, ikke mindst for dem, der benytter  

 Sydbanen, hvor der ydermere er kraftigt brug for forbedringer.
Også af  

 denne grund bør en løsning med et 5. spor foretrækkes:  

 Det vil dels løse problemerne med trængsel mellem  

 København og Roskilde betydelig bedre og sikrere end med  

 S-togs-forslaget, dels vil det løse kapacitetsproblemet på  

 hovednettet til gavn for hele landet, men især til gavn for de mange  

 pendlere på Sjælland.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 164 omdelt efter  

 afgivelse af betænkning Bilagsnr.
Titel 57 Spm. 46 om at flytte højbroanlægget i Høje-Taastrup  

 ca. 700 m i vestlig retning, til trafikministeren Spm. 47 om besigtigelse af området i Høje-Taastrup, til  

 trafikministeren 58 Materiale modtaget af Grundejerforeningen Kragehave, Sankt Pauls Skole og  

 Seniorfællesskabet Kragehave i forbindelse med foretræde for  

 udvalget den 7/5-02 59 Henvendelse af 8/5-02 fra Roskilde Kommune m.fl.
60 Spm. 48 om kommentar til henvendelse af 8/5-02 fra Roskilde Kommune m.fl.,  

 til trafikministeren 61 Tilmeldingsblanket til besigtigelsestur til Høje-Taastrup den  

 15/5-02 62 Henvendelse af 9/5-02 fra Jes Fabricius Møller, Roskilde 63 Spm. 49 om kommentar til henvendelsen af 9/5-02 fra Jes Fabricius  

 Møller, Roskilde, til trafikministeren 64 Betænkning afgivet den 7/5-02 65 Henvendelse af 12/5-02 fra Søren Dyck-Madsen, Roskilde 66 Svar på spm. 43 om kommentar til henvendelse af 6/5-02 fra Ole  

 Rötzler Møller, Roskilde, fra trafikministeren 67 Svar på spm. 44 om kommentar til henvendelse af 6/5-02 fra  

 Grundejerforeningen Frøhaven, fra trafikministeren 68 Svar på spm. 45 om kommentar til henvendelse af 7/5-02 fra  

 Høje-Taastrup Kommune, fra trafikministeren 69 Svar på spm. 46 om at flytte højbroanlægget i  

 Høje-Taastrup ca. 700 m i vestlig retning, fra trafikministeren Svar på spm. 47 om besigtigelse af området i  

 Høje-Taastrup, fra trafikministeren 70 Svar på spm. 41 om kommentar til henvendelse af 5/5-02 fra Jes  

 Fabricius Møller, Roskilde, fra trafikministeren 71 Svar på spm. 42 om kommentar til henvendelse af 5/5-02 fra Sigurd  

 Bak Christensen, Haslev, fra trafikministeren 72 Spm. 50 om uddybning af besvarelsen af spm. 14 og 36, til trafikministeren Spm. 51 om regionaltog, til trafikministeren 73 Meddelelse om deltagerliste til besigtigelsesturen til  

 Høje-Taastrup den 15/5-02 74 1. udkast til tillægsbetænkning 75 Notat af 15/5-02 fra Høje-Taastrup Kommune om ændringer i  

 fremstillingen af S-togs-projektet ved Kragehave 76 Materiale fra Banestyrelsen til brug for besigtigelsesturen til  

 Høje-Taastrup den 15/5-02 77 Henvendelse af 15/5-02 fra Sune Beck, Roskilde 78 Materiale udleveret af Roskilde Kommune m.fl. ved foretræde for  

 udvalget den 16/5-02 79 Spm. 52 om kommentar til materialet udleveret af Roskilde Kommune m.fl.,  

 til trafikministeren 80 Henvendelse af 16/5-02 fra Ret & Råd Roskilde 81 Spm. 53 om kommentar til henvendelse af 16/5-02 fra Ret & Råd  

 Roskilde, til trafikministeren 82 Svar på spm. 49 om kommentar til henvendelsen af 9/5-02 fra Jes  

 Fabricius Møller, Roskilde, fra trafikministeren 83 Svar på spm. 48 om kommentar til henvendelse af 8/5-02 fra Roskilde  

 Kommune m.fl., fra trafikministeren 84 Svar på spm. 50 om uddybning af besvarelsen af spm. 14 og 36, fra  

 trafikministeren Svar på spm. 51 om regionaltog, fra trafikministeren 85 Henvendelse af 17/5-02 fra Ole Rötzler Møller, Roskilde 86 Spm. 54 om kommentar til henvendelse af 17/5-02 fra Ole Rötzler  

 Møller, til trafikministeren 87 Henvendelse af 21/5-02 fra Høje-Taastrup Kommune 88 Spm. 55 om kommentar til henvendelsen af 21/5-02 fra Høje-Taastrup  

 Kommune, til trafikministeren 89 Svar på spm. 52 om kommentar til materialet udleveret af Roskilde  

 Kommune m.fl., fra trafikministeren 90 Svar på spm. 53 om kommentar til henvendelse af 16/5-02 fra Ret  

 & Råd Roskilde, fra trafikministeren 91 Spm. 56 om præcisering af svar på spørgsmål 51,  

 til trafikministeren 92 Spm. 57 om uddybning af svar på spørgsmål 51, til  

 trafikministeren 93 Notat af 21/5-02 fra Banestyrelsen om flytning af bro i  

 Høje-Taastrup, fra trafikministeren Bilag 2 Materiale fra Banestyrelsen om flytning af bro i  

 Høje-Taastrup Optrykt efter ønske fra V, S, DF, KF og RV.
Banestyrelsen Den 21. maj 2002 Flytning af bro i Høje-Taastrup Trafikudvalget har på baggrund af besigtigelsen  

 onsdag den 15. maj bedt Banestyrelsen om at undersøge mulighederne for  

 at flytte den planlagte bro ved Høje-Taastrup for at minimere den  

 visuelle påvirkning af boligområdet Frøhaven.
Banestyrelsen skal bemærke, at det nuværende  

 forslag, som ligger til grund for anlægsloven, er anbefalet ud fra en  

 samlet afvejning af både økonomiske, trafikale og  

 miljømæssige hensyn.
Det vil sige, at det har været  

 prioriteret på én gang at begrænse projektets omkostninger  

 og generne for togtrafikken i anlægsperioden samt tage så  

 vidtgående hensyn til omgivelserne som muligt.
 Uanset hvor broanlægget placeres, er det  

 Banestyrelsens vurdering, at de miljømæssige påvirkninger  

 vil være yderst begrænsede, når broen afskærmes ved  

 en forhøjelse og beplantning af jordvolden langs banen, ikke mindst  

 når man sammenligner med påvirkningerne ved andre vej- og  

 baneprojekter, der er gennemført eller planlagt de senere  

 år.
 Hvis hensynet til boligområdet i  

 Høje-Taastrup politisk tillægges yderligere vægt,  

 foreligger der imidlertid en mulighed for at flytte broen ca. 200 meter mod  

 øst, dvs. nærmere Høje-Taastrup Station, så dens  

 toppunkt kommer til at ligge ud for et i dag ubebygget areal, for hvilket der  

   ifølge Banestyrelsens oplysninger   ikke foreligger planer om  

 boligbebyggelse.
Det er vurderet, at forslaget betyder, at Indgrebet i trafikken i anlægsperioden skyldes, at  

 understøtningen til den nye bro nu vil komme til at stå i en  

 sporskiftezone, som derved ikke kan benyttes, mens understøtningen  

 etableres.
Generne vil kunne begrænses ved at etablere midlertidige  

 sporskifter.
Omkostningen herved er ca. 12 mio. kr.
Det er dog Banestyrelsens  

 umiddelbare vurdering, at denne omkostning ikke kan opvejes af de trafikale  

 forbedringer, idet ilægning af midlertidige sporskifter også   om  

 end i mindre omfang   vil medføre reduktioner i togtrafikken.
 Generne herved kan evt. begrænses ved at lægge  

 arbejdet i en sommerferieperode, men dette kan ikke fastlægges,  

 før der foretages en nærmere projektering af anlægget.
 Flytning af broen 200 meter mod øst betyder, at  

 skæringen af de eksisterende 4 spor vil ske et sted, hvor banen ligger  

 lavere bag en højere jordvold.
 På vedlagte illustrationer er anlægget  

 visualiseret.
 Volden vil med sin nye højde også  

 afskærme anlægget fra den nærliggende skole.
 Flytningen vurderes således at være en fordel  

 for beboerne i Frøhaven, men som sagt på bekostning af  

 togtrafikkens kvalitet i anlægsperioden samt en forøgelse af  

 anlægsøkonomien på 5-6 mio. kr.
To andre undersøgte alternativer Etablering af en tunnel i stedet for en bro blev allerede  

 forud for offentlighedsfasen fravalgt, primært fordi det ville fordyre  

 projektet med 70-120 mio. kr. og samtidig medføre væsentligt  

 større trafikale påvirkninger i anlægsperioden end en  

 bro.
Forud for Trafikudvalgets besigtigelse af  

 Høje-Taastrup-anlægget havde beboerne i Frøhaven fremsat  

 forslag om at flytte broen ca. 700 meter mod vest, hvormed den ikke ville  

 kunne ses fra Frøhaven.
Banestyrelsen har vurderet meromkostningerne  

 til denne løsning nogenlunde på niveau med  

 tunnelalternativet.
