 Bekendtgørelse om emballagebedømmelse af lurmærket smør.
 I medfør af § 1, stk. 2, i lov af 24. maj 1955 om tillæg til lov nr. 129  

 af 12. april 1911 om handel med smør og fremmede landbrugsprodukter m.m.  

 fastsættes følgende bestemmelser.
§ 1.  Enhver, der har modtaget autorisation til  

 udførsel her fra landet og salg en gros her i landet af lurmærket dansk smør,  

 skal udover de i regulativ af 4. marts 1942 for lagerbedømmelse og  

 undersøgelse af dansk smør, jfr. cirkulære herfra af 5. april 1960,  

 foreskrevne bedømmelser og undersøgelser mindst een gang månedlig udtage  

 prøver og afholde emballagebedømmelse af færdigemballerede kasser/kartoner  

 med lurmærket smør.
Prøver til bedømmelsen skal udtages på  

 autorisationshaverens foranledning fra ethvert mejeri, hvorfra smør modtages,  

 af den pakningsform, som på det pågældende tidspunkt hyppigst anvendes ved en  

 gros emballering af lurmærket smør.
Prøverne skal hidrøre fra de seneste 10  

 dages produktion forud for bedømmelsesdagen.
 Stk. 2.  Mejerier, hvis smør ikke regelmæssigt passerer  

 autorisationshaverens lager, skal på derom af autorisationshaveren fremsat  

 anmodning fremsende en kasse/karton af den ønskede type i færdigpakket stand.  

 Den pågældende kasse/karton skal, hvis det ønskes, returneres til mejeriet  

 snarest efter bedømmelsen.
 Stk. 3.  Det er tilladt, at to eller flere  

 autorisationshavere lader foretage emballagebedømmelse i fællesskab.
 Stk. 4.  Statskontrollen med Mejeriprodukter og Æg m.m.,  

 Statens Smørebedømmelser og mejerikonsulenten skal kvartalsvis forud  

 underrettes om tid og sted for afholdelse af kommende emballagebedømmelser.
§ 2.  Emballagebedømmelsen skal foretages af et  

 dommerhold på så vidt muligt 5 dommere.
Antallet af dommere kan forøges, jfr.  

 § 2, stk. 4, i fornævnte regulativ.
Dommerholdet skal være sammensat af en  

 repræsentant for Statens Smørbedømmelser, respektive Statskontrollen med  

 Mejeriprodukter og Æg m.m. eller en mejerikonsulent samt en repræsentant for  

 autorisationshaveren.
De øvrige dommere skal så vidt muligt være  

 producentrepræsentanter, og disse dommere udpeges af autorisationshaveren.
§ 3.  Ved bedømmelsen anvendes karakterskalaen 15-0,  

 idet talværdien 9 eller derunder skal være ledsaget af en bemærkning.
Der  

 afgives efter nærmere af statskontrollen fastsatte retningslinjer  

 specialkarakter for henholdsvis a) yderemballagen, b) inderemballagen og c)  

 smørklumpens form og overflade.
Desuden gives en hovedkarakter, som skal være  

 dommerens samlede helhedsindtryk af den bedømte pakning.
Stk. 2.  Autorisationshaveren skal i overensstemmelse  

 med bestemmelserne i \pa 3 i fornævnte regulativ af 4. marts 1942 føre  

 protokol over de her foreskrevne bedømmelser.
Desuden skal  

 autorisationshaveren senest dagen efter, at hver bedømmelse er afholdt, sende  

 en oversigt over bedømmelsen til formanden for ethvert andelsmejeri og ejeren  

 af ethvert privatmejeri, hvis smøremballage er blevet bedømt, samt til  

 samtlige vedkommende mejeribestyrere.
Oversigten skal indeholde oplysning om  

 gennemsnitskarakter ved bedømmelsen og samtlige mejeriers karakter med de  

 dertil knyttede bemærkninger.
Eksemplar af oversigten skal også tilsendes  

 Statens Smørbedømmelser og vedkommende statskontroldistrikt.
 § 4.  Ved bedømmelsen skal anvendes særlige af  

 statskontrollen godkendte bedømmelseslister.
 § 5.  Denne bekendtgørelse træder i kraft den 1. maj  

 1972.
 Landbrugsministeriet, den 3. marts 1972.
 Ib Frederiksen.
/G.
Skibsted.
