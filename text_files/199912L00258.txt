Fremsat den 30. marts 2000 af  

 arbejdsministeren (Ove Hygum) Forslag til Lov om arbejdsmarkedsuddannelser Kapitel 1 Formål og organisation § 1. Arbejdsmarkedsuddannelserne udvikles og  

 gennemføres som erhvervsrettet voksen- og efteruddannelse samt  

 kompetenceafklaring for ikkefaglærte og personer med erhvervsuddannelse  

 m.m. og har til formål 1)	at vedligeholde, udbygge og forbedre arbejdsstyrkens  

 erhvervskvalifikationer i overensstemmelse med arbejdsmarkedets behov, 2)	at afhjælpe omstillings- og tilpasningsproblemer på  

 arbejdsmarkedet på kortere sigt og 3)	at medvirke til et samlet kvalifikationsløft på  

 arbejdsmarkedet på længere sigt, ved bl.a. at bidrage til  

 ikkefaglærtes muligheder for at opnå formel kompetence på  

 erhvervsuddannelsesniveau.
 § 2. Arbejdsministeren er øverste administrative  

 myndighed for arbejdsmarkedsuddannelserne.
Stk. 2. Arbejdsministeren kan bemyndige direktøren for  

 Arbejdsmarkedsstyrelsen til at udøve de beføjelser, der ved  

 loven er tillagt ministeren.
Arbejdsministeren kan herunder bestemme, at  

 direktøren for Arbejdsmarkedsstyrelsens afgørelser ikke kan  

 indbringes for anden administrativ myndighed, med mindre andet fremgår  

 af denne lov.
 Stk. 3. Uddannelsesrådet for  

 arbejdsmarkedsuddannelserne, jf. § 25, og Efteruddannelsesudvalgene,  

 nedsat i henhold til lov om bestyrelse for Arbejdsmarkedets  

 UddannelsesFinansiering og om Efteruddannelsesudvalg, medvirker i  

 arbejdsmarkedsuddannelsernes udvikling og fastlæggelse af indhold i og  

 udbud af arbejdsmarkedsuddannelser.
Kapitel 2 Uddannelsesprogrammer, udvikling af og adgang til  

 arbejdsmarkedsuddannelserne § 3. Arbejdsmarkedsuddannelserne består af:
 1)	Kompetencegivende uddannelse.
 2)	Sammenhængende uddannelsesforløb, herunder  

 forløb for flygtninge og indvandrere.
 3)	Individuel Kompetenceafklaring.
 4)	Træningsskolens arbejdsmarkedsuddannelser (TAMU).
§ 4. Arbejdsmarkedsuddannelserne udvikles til 1)	ikkefaglærte, 2)	personer med en erhvervsuddannelse efter erhvervsuddannelsesloven og  

 personer, der kan sidestilles hermed, 3)	arbejdsledere, 4)	laboranter omfattet af lov om erhvervsskoler, og 5)	videregående teknikere, herunder personer med  

 erhvervsakademiuddannelser, der efter arbejdsministerens afgørelse kan  

 sidestilles med den hidtidige målgruppe af videregående  

 teknikere.
 § 5. Adgang til uddannelserne som nævnt i § 3, nr.  

 1-3, har personer, som er fyldt 20 år, og som i øvrigt opfylder  

 betingelserne i stk. 3.
 Stk. 2. Uddannelsesstederne kan, hvor særlige forhold  

 taler herfor, dispensere fra alderskravet.
Stk. 3. Adgang til uddannelserne har personer, som er omfattet  

 af § 4, samt merkonomer, teknonomer og datanomer, og personer med anden  

 uddannelse, som ikke har været anvendt i længere tid.
Adgangen  

 omfatter:
 1)	Beskæftigede lønmodtagere, såvel privat som  

 offentligt ansatte.
 2)	Selvstændige erhvervsdrivende.
3)	Ledige, der er berettigede til ydelser efter lov om  

 arbejdsløshedsforsikring m.v., og som befinder sig i dagpengeperioden,  

 jf. samme lovs § 52 a, stk. 1, eller § 55, stk. 1.  

 Adgangen omfatter ret til arbejdsmarkedsuddannelse efter eget valg i op til 6  

 uger.
Deltagelsen kan ikke ske som led i en handlingsplan.
 4)	Ledige, som er berettigede til ydelser efter lov om  

 arbejdsløshedsforsikring m.v., som ikke er omfattet af nr. 3, og som  

 får tilbud om deltagelse i arbejdsmarkedsuddannelse som led i en  

 individuel handlingsplan, jf. lov om en aktiv arbejdsmarkedspolitik  

 § 11, stk. 4, eller ledige, som deltager i uddannelse, hvor der er  

 indgået aftale mellem uddannelsesinstitutionen og Arbejdsformidlingen,  

 jf. lov om aktiv arbejdsmarkedspolitik § 19 a og § 29.
 5)	Ledige, der efter aftale med kommunen deltager i  

 arbejdsmarkedsuddannelse, og som oppebærer kontanthjælp eller er  

 i aktivering efter lov om aktiv socialpolitik.
 6)	Personer, som ikke er dagpengeberettigede, og som ikke  

 oppebærer kontanthjælp.
 Stk. 4. Dagpengeberettigede ledige, der har opbrugt retten til  

 6 ugers selvvalgt uddannelse, opnår adgang til deltagelse i en ny 6  

 ugers periode, hvis de påbegynder en ny dagpengeperiode, jf. lov om  

 arbejdsløshedsforsikring m.v. § 52 a, stk. 1, eller  

 § 55, stk. 1. Deltagelse kan ikke ske som led i en  

 handlingsplan.
 Stk. 5. Arbejdsministeren kan fastsætte nærmere  

 regler om adgang, herunder for personer med anden uddannelse, som ikke har  

 været anvendt i længere tid, jf. stk. 3, og nærmere  

 regler for fravigelse af alderskravet efter stk. 2.
 Stk. 6. Træningsskolens arbejdsmarkedsuddannelser er for  

 unge mellem 18 og 30 år med særlige tilpasningsproblemer.  

 Arbejdsministeren kan, hvor særlige forhold taler herfor, fravige  

 alderskravet.
 § 6. En person, der er omfattet af lovligt varslet strejke,  

 lockout eller blokade (lovlig konflikt), jf. § 61 i lov om  

 arbejdsløshedsforsikring m.v., har ikke adgang til en  

 arbejdsmarkedsuddannelse, sålænge konflikten varer.
 Stk. 2. Deltagere, som forud for den lovligt varslede strejke,  

 lockout eller blokade, er begyndt på en arbejdsmarkedsuddannelse og  

 deltager i uddannelse, når konflikten bryder ud, kan gennemføre  

 og afslutte de konkrete arbejdsmarkedsuddannelser, som de  

 pågældende forud for konfliktens begyndelse har fået adgang  

 til.
Kapitel 3 Uddannelsernes indhold samt forsøg § 7. Uddannelserne efter § 3, nr. 1, retter sig  

 primært mod beskæftigede.
Uddannelse efter § 3, nr. 2, og  

 Individuel Kompetenceafklaring efter § 3, nr. 3, retter sig såvel  

 mod beskæftigede som ledige.
§ 8. Indholdet i uddannelser efter § 3, nr. 1 og 2, tager  

 udgangspunkt i arbejdsmarkedets erhvervsrettede kvalifikationsbehov.
Der  

 tages herunder hensyn til opfyldelse af tværfaglige behov,  

 virksomhedernes behov samt den enkeltes erhvervsmæssige og  

 uddannelsesmæssige forudsætninger og behov.
 Stk. 2. Emner af almenfaglig karakter kan indgå i  

 uddannelserne til opfyldelse af uddannelsernes formål og med henblik  

 på opfyldelse af den enkelte kursists konkrete behov.
 Stk. 3. Uddannelsesstederne udsteder bevis for deltagelse i  

 uddannelse efter stk. 1. Arbejdsministeren kan fastsætte  

 nærmere regler om udstedelse af bevis.
 § 9. Uddannelse efter § 3, nr. 1, giver selvstændig  

 kompetence og beskrives i uddannelsesplaner, der angiver uddannelsens  

 mål og rammer, herunder vejledende normer for deltagerantal på  

 grupper af uddannelser og eventuelle særlige krav til  

 lærerkvalifikationer.
 Stk. 2. Uddannelserne efter § 3, nr. 1, kan indgå i  

 trindelte kursuslinier inden for de respektive faglige områder.
 Stk. 3. Sammenhængende forløb efter § 3, nr.  

 2, består af uddannelse efter § 3, nr. 1, som giver  

 selvstændig kompetence og eventuel anden uddannelse samt eventuelt  

 uddannelsespraktik.
 Stk. 4. Arbejdsministeren kan fastsætte nærmere  

 regler om krav til opbygning og indhold af uddannelsesplaner, samt om  

 tilrettelæggelse af sammenhængende forløb efter § 3,  

 nr. 2, herunder om anden uddannelse og uddannelsespraktik efter  

 stk. 3.
 § 10. Kompetencegivende uddannelse, der er gennemført i  

 henhold til § 3, nr. 1 og 2, kan i kombination med relevant  

 erhvervserfaring og eventuel anden uddannelse føre til  

 erhvervsuddannelseskompetence efter lovgivningens regler herom.  

 Kompetencegivende uddannelse kan indgå som specialefag eller dele af et  

 specialefag i en erhvervsuddannelse efter lov om erhvervsuddannelser.
 § 11. Uddannelse efter § 3, nr. 1, vil normalt have en  

 varighed af op til 6 uger.
 Stk. 2. Uddannelse efter § 3, nr. 1 og 2, udvikles som  

 sammenhængende heltidsundervisning i dagtimerne.
 Stk. 3. Uddannelse efter § 3, nr. 1 og 2, kan uanset  

 bestemmelsen i stk. 2 afholdes af uddannelsesstederne som  

 deltidsundervisning, som undervisning opsplittet over enkelte dage, som  

 aftenundervisning eller i weekenden.
 Stk. 4. Arbejdsministeren kan fastsætte nærmere  

 regler om, at kompetencegivende uddannelse efter § 3, nr. 1 og 2, i  

 særlige tilfælde kan afholdes om natten.
§ 12. Individuel Kompetenceafklaring efter § 3, nr. 3,  

 kan tilrettelægges i form af studie- og uddannelsesvejledning, praktisk  

 brancheafprøvning i værksteder, afprøvning af  

 almenfagligt niveau eller som uddannelsesforberedelse til  

 arbejdsmarkedsuddannelse.
Forløbene kan tilrettelægges  

 individuelt og for hold.
 Stk. 2. Arbejdsministeren fastsætter nærmere regler  

 om mål, rammer og indhold, samt om afholdelse af Individuel  

 Kompetenceafklaring.
 Stk. 3. Uddannelsesstederne udsteder bevis for deltagelse.  

 Arbejdsministeren kan fastsætte nærmere regler om udstedelse af  

 bevis.
 § 13. Arbejdsministeren fastsætter nærmere regler  

 om krav til lærerkvalifikationer.
 § 14. Arbejdsministeren kan iværksætte  

 forsøgs- og udviklingsarbejde.
 Stk. 2. Arbejdsministeren kan fastsætte nærmere  

 regler efter stk. 1.
 § 15. Arbejdsministeren kan fastsætte nærmere  

 regler om fjernundervisning, herunder iværksætte forsøgs-  

 og udviklingsarbejde.
§ 16. Træningsskolens arbejdsmarkedsuddannelser er en  

 særligt tilrettelagt og praktisk orienteret arbejdsmarkedsuddannelse,  

 som har til formål gennem en konsekvenspædagogisk metode og under  

 arbejdspladslignende vilkår at give deltagerne kompetence med henblik  

 på 1)	at fremme deltagernes muligheder for at opnå  

 beskæftigelse, 2)	at sikre den enkelte en fastere tilknytning til arbejdsmarkedet  

 og 3)	at sikre den enkelte mulighed for en videre uddannelse.
 Stk. 2. Træningsskolens arbejdsmarkedsuddannelser er  

 trinvist opbyggede og individuelt tilrettelagte uddannelser.
 Stk. 3. Træningsskolens arbejdsmarkedsuddannelser  

 udgør et samlet forløb, som består af 2 integrerede  

 faser:
 1)	En individuel kompetenceafklaring.
 2)	Et brancheorienteret uddannelsesforløb.
 Stk. 4. Der kan indgå erhvervspraktik i  

 uddannelsesforløbet.
Kapitel 4 Udbud af arbejdsmarkedsuddannelser § 17. AMU-centrene kan udbyde de uddannelser, de ved lovens  

 ikrafttrædelse er godkendt til at udbyde, og erhvervsskolerne kan  

 udbyde de uddannelser, de er godkendt til at udbyde inden for  

 arbejdsmarkedsuddannelserne.
Arbejdsministeren kan godkende AMU-centre,  

 erhvervsskoler, social- og sundhedsskoler, andre uddannelsesinstitutioner og  

 private udbydere til at udbyde godkendte kompetencegivende uddannelser efter  

 § 3, nr. 1-2, til 1)	beskæftigede lønmodtagere, såvel privat som  

 offentligt ansatte, 2)	selvstændige erhvervsdrivende, 3)	ledige dagpengeberettigede med ret til 6 ugers selvvalgt uddannelse  

 og til 4)	personer, der hverken er dagpengeberettigede eller oppebærer  

 kontanthjælp, eller er i aktivering i henhold til lov om aktiv  

 socialpolitik.
Stk. 2. Ved godkendelser efter stk. 1, skal der  

 lægges vægt på, 1)	om uddannelsesinstitutionen   undtaget AMU-centre og erhvervsskoler  

   eller den private udbyder i større omfang og gennem flere år  

 har udbudt arbejdsmarkedsuddannelser, evt. i samarbejde med en godkendt  

 uddannelsesinstitution eller privat udbyder, og 2)	om uddannelsesinstitutionen eller den private udbyder kan  

 gennemføre uddannelsen i overensstemmelse med de fastsatte mål  

 og rammer.
Stk. 3. Godkendelse til udbud gives i forbindelse med  

 uddannelsesplanens godkendelse under hensyn til det faglige områdes  

 tilknytning til uddannelsesinstitutionen.
Godkendelsen gives som hovedregel  

 kun inden for et skolesystem.
Ved skolesystem forstås grupper af  

 uddannelsessteder, hvis uddannelsesvirksomhed er reguleret ved lov, f.eks  

 AMU-centre, erhvervsskoler og lignende.
Godkendelsen gives på baggrund  

 af en fastlagt minimumsaktivitet pr. uddannelsessted inden for et fastlagt  

 geografisk område.
Der godkendes dog mindst en udbyder til en  

 uddannelse.
 Stk. 4. Det skal ved godkendelsen sikres, at uddannelserne  

 udbydes og gennemføres i overensstemmelse med arbejdsmarkedets behov.  

 Godkendelserne skal herunder sikre udbud af uddannelser inden for faglige  

 områder med lille deltagergrundlag og sikre tværfaglige  

 behov.
Stk. 5. Godkendelsen falder bort med udløbet af  

 uddannelsesplanens gyldighedsperiode.
Hvis det fastsatte minimumskrav ikke  

 har kunnet opfyldes, kan godkendelsen til udbuddet som hovedregel ikke  

 fornyes, jf. dog stk. 3, sidste pkt.
§ 18. Arbejdsministeren kan uanset § 17, stk. 1-5,  

 godkende udbud af foreløbige uddannelsesplaner.
Ved godkendelse af den  

 egentlige uddannelsesplan finder § 17 anvendelse.
 § 19. En godkendelse efter §§ 17 og 18 kan betinges af  

 adgang til tilsyn med om uddannelsen gennemføres i overensstemmelse  

 med fastsatte mål og rammer, om kvalitetskrav på uddannelsen  

 opfyldes, og om krav til administrationen opfyldes.
 Stk. 2. Uddannelsesstedet skal underrette arbejdsministeren,  

 hvis forudsætningerne for en godkendelse ikke længere er til  

 stede.
 § 20. Uddannelsessteder, der er godkendt efter § 17, kan  

 udbyde Individuel Kompetenceafklaring, jf. § 3, nr. 3.
 § 21. Arbejdsministeren kan suspendere eller tilbagekalde  

 godkendelser efter §§ 17 og 18, og arbejdsministeren kan tilbagekalde  

 godkendelser til at udbyde Individuel Kompetenceafklaring efter  

 § 20.
 Stk. 2. Arbejdsministeren kan påbyde et AMU-center at  

 udbyde uddannelser efter § 3, nr. 1-2.
 Stk. 3. Arbejdsministeren kan flytte en godkendelse fra et  

 godkendt uddannelsessted til et andet.
 Stk. 4. Arbejdsministeren påser, at der ikke gives  

 godkendelse til udbud af arbejdsmarkedsuddannelser, hvis det  

 pågældende uddannelsesbehov allerede er opfyldt på anden  

 vis.
 § 22. Uddannelsesinstitutioner og private udbydere, der er  

 godkendt til at udbyde en uddannelse efter § 17, kan indgå aftale  

 med andre uddannelsesinstitutioner eller private udbydere om  

 gennemførelse af uddannelser på den godkendte udbyders vegne og  

 under dennes ansvar og opsyn, jf. dog stk. 3. Arbejdsministeren skal  

 underrettes om aftalens indgåelse.
 Stk. 2. Afgørelse om indgåelse af aftale efter  

 stk. 1, skal træffes under hensyn til behovet for uddannelsen  

 inden for det geografiske område, jf. § 17, stk. 3.
 Stk. 3. Arbejdsministeren skal godkende en aftale  

 indgået med en privat udbyder, inden uddannelsen må udbydes.
 Stk. 4. For at opnå godkendelse efter stk. 3, skal  

 den private udbyder kunne gennemføre uddannelsen i overensstemmelse  

 med de fastsatte mål og rammer, og der skal være et konstateret  

 arbejdsmarkedsbestemt behov for at ændre udbuddet af uddannelsen.
 § 23. Arbejdsministeren kan pålægge en godkendt  

 udbyder efter § 17 at indgå aftale efter § 22, og  

 arbejdsministeren kan ophæve aftaler efter § 22.
§ 24. Arbejdsministeren kan fastsætte nærmere  

 regler om 1)	godkendelse, suspension og tilbagekaldelse af godkendelser efter  

 §§ 17, 18 og 22, 2)	om tilsyn efter § 19 og 3)	om indgåelse af aftaler efter § 22, stk. 1, og  

 godkendelser efter § 22, stk. 3.
Kapitel 5 Rådgivende organer Uddannelsesrådet for arbejdsmarkedsuddannelserne § 25. Arbejdsministeren nedsætter et  

 Uddannelsesråd for arbejdsmarkedsuddannelserne og udpeger dets formand.  

 Rådets medlemmer udpeges af arbejdsministeren efter indstilling fra de  

 organisationer, der er repræsenteret i Uddannelsesrådet,  

 således: 7 fra Landsorganisationen i Danmark, 1 fra  

 Funktionærernes og Tjenestemændenes Fællesråd, 5 fra  

 Dansk Arbejdsgiverforening, 1 fra Sammenslutningen af Landbrugets  

 Arbejdsgiverforeninger og 2 repræsentanter for de offentlige  

 arbejdsgivere efter forhandling med finansministeren og Kommunernes  

 Landsforening og Amtsrådsforeningen.
Stk. 2. Arbejdsministeren udpeger på samme måde 1  

 suppleant for hver af de organisationer og myndigheder, der udpeger  

 medlemmer, dog således at der udpeges 2 suppleanter for organisationer  

 med flere end 3 pladser.
Under et medlems midlertidige forfald  

 indtræder en suppleant i medlemmets sted.
I perioder, hvor en suppleant  

 ikke er indtrådt i et medlems sted, kan suppleanten deltage i  

 Uddannelsesrådets møder uden stemmeret.
 Stk. 3. Til Uddannelsesrådet udpeges 2  

 repræsentanter for Arbejdsministeriet, 2 repræsentanter for  

 Undervisningsministeriet og 1 repræsentant for Erhvervsministeriet uden  

 stemmeret.
Stk. 4. Medlemmerne, suppleanterne, repræsentanterne  

 uden stemmeret og Uddannelsesrådets formand udpeges for en 4-årig  

 periode.
Udpegningen finder sted den 1. juni efter begyndelsen af den  

 kommunale valgperiode.
Finder udpegningen sted i løbet af en periode,  

 gælder den til periodens udløb.
Stk. 5. Uddannelsesrådet kan nedsætte et  

 forretningsudvalg blandt medlemmerne.
Uddannelsesrådet kan endvidere  

 nedsætte arbejdsudvalg med repræsentation fra de organisationer,  

 der er medlemmer af Uddannelsesrådet.
Herudover kan der ad hoc  

 tilknyttes særligt sagkyndige til arbejdsudvalgene.
 Stk. 6. Arbejdsministeren varetager sekretariatsfunktionen for  

 Uddannelsesrådet, forretningsudvalget og arbejdsudvalgene.
 § 26. Uddannelsesrådet er rådgivende for  

 arbejdsministeren i spørgsmål om arbejdsmarkedsuddannelserne og  

 udtaler sig om lovforslag og bekendtgørelser herom.
 Stk. 2. Arbejdsministeren indhenter i øvrigt  

 Uddannelsesrådets udtalelse i spørgsmål af principiel  

 betydning for arbejdsmarkedsuddannelserne.
 Stk. 3. Uddannelsesrådet kan på eget initiativ  

 drøfte og afgive udtalelse til arbejdsministeren om  

 spørgsmål, der efter Uddannelsesrådets opfattelse har  

 generel eller principiel betydning for arbejdsmarkedsuddannelserne.
 § 27. Uddannelsesrådet udtaler sig til  

 Undervisningsministeriet om spørgsmål vedrørende  

 grunduddannelse for voksne efter lov om erhvervsrettet grunduddannelse og  

 videregående uddannelse (videreuddannelsessystemet) for voksne.
 Stk. 2. Uddannelsesrådet udtaler sig til  

 Erhvervsuddannelsesrådet i spørgsmål af fælles  

 interesse for arbejdsmarkedsuddannelserne og erhvervsuddannelserne, herunder  

 om udvikling af voksenuddannelsesforløb.
 Stk. 3. Uddannelsesrådet medvirker til  

 Erhvervsuddannelsesrådets indstillinger til undervisningsministeren om  

 erhvervsuddannelser, der er tilrettelagt for voksne efter  

 erhvervsuddannelsesloven.
 § 28. Uddannelsesrådet indstiller til arbejdsministeren  

 om:
 1)	Godkendelse af AMU-centrenes, erhvervsskolernes, social- og  

 sundhedsskolernes, andre uddannelsesinstitutioners og private udbyderes udbud  

 af arbejdsmarkedsuddannelser, jf. §§ 17, 18 og 22, stk. 3.
 2)	Pålæg til et AMU-center om at udbyde en  

 arbejdsmarkedsuddannelse, jf. § 21, stk. 2.
 3)	Suspension, tilbagekaldelse og flytning af en godkendelse til udbud  

 af en arbejdsmarkedsuddannelse, jf. § 21, stk.1 og 3.  

 Uddannelsesrådet kan indhente en udtalelse fra et  

 Efteruddannelsesudvalg til brug for indstilling om tilbagekaldelse og  

 flytning af en godkendelse til udbud.
 4)	Godkendelse af uddannelsesplaner.
 Stk. 2. Uddannelsesrådet påser i sine  

 indstillinger efter stk. 1, nr. 1, at der ikke gives godkendelse til  

 udbud af arbejdsmarkedsuddannelser, hvis det pågældende  

 uddannelsesbehov allerede er opfyldt på anden vis.
 Stk. 3. Uddannelsesrådets indstilling om  

 godkendelse af planer og godkendelse til udbud kan delegeres til  

 Efteruddannelsesudvalgene.
 § 29. Uddannelsesrådet udtaler sig om uddannelsesplaner,  

 opbygning af uddannelsesplaner og strukturen for uddannelserne efter  

 § 3, nr. 1, om uddannelsesplaner og opbygning af uddannelsesplaner for  

 centralt fastlagte sammenhængende forløb efter § 3, nr. 2,  

 og om tilbagekaldelse af godkendelse, jf. § 30, stk. 2.
 Stk. 2. Uddannelsesrådet udtaler sig til  

 arbejdsministeren om mål, rammer og indhold i Individuel  

 Kompetenceafklaring efter § 3, nr. 3.
 § 30. Arbejdsministeren godkender uddannelser efter § 3,  

 nr. 1-2, og Individuel Kompetenceafklaring efter § 3, nr. 3, under  

 hensyn til det arbejdsmarkeds- og uddannelsespolitiske sigte med  

 aktiviteten.
 Stk. 2. Arbejdsministeren kan tilbagekalde godkendelser efter  

 stk. 1.
 § 31. Uddannelsesrådet indstiller til arbejdsministeren  

 om fastlæggelse af nærmere regler for bevis og  

 lærerkvalifikationer.
 § 32. Uddannelsesrådet indstiller til arbejdsministeren  

 om nærmere retningslinier om mål, rammer, indhold, opbygning og  

 beskrivelsesform m.v. for uddannelsesplaner på Træningsskolens  

 arbejdsmarkedsuddannelser.
 § 33. Uddannelsesrådet udtaler sig en gang årligt  

 til bestyrelsen for Arbejdsmarkedets UddannelsesFinansiering om behov for  

 udvikling af konkrete uddannelser indenfor Efteruddannelsesudvalgenes  

 områder og om behov for udvikling af uddannelser på tværs  

 af fag- og brancheområder på baggrund af  

 Efteruddannelsesudvalgenes behovsredegørelser, der beskriver  

 udviklingstendenser samt indeholder en vurdering af den hidtidige udvikling  

 inden for de respektive faglige områder.
 Stk. 2. Uddannelsesrådet afgiver efter anmodning fra  

 bestyrelsen for Arbejdsmarkedets UddannelsesFinansiering en udtalelse til  

 brug for bestyrelsens udtalelse til arbejdsministeren om det samlede  

 uddannelsesbehov inden for arbejdsmarkedsuddannelserne og behov for  

 Individuel Kompetenceafklaring.
 § 34. Uddannelsesrådet afgiver en gang  

 årligt en udtalelse til bestyrelsen for Arbejdsmarkedets  

 UddannelsesFinansiering om forslag til rammer for udvikling af  

 arbejdsmarkedsuddannelser, jf. § 55, stk. 1, nr. 1, til  

 læreruddannelse, jf. § 55, stk. 1, nr. 2, til forsøgs- og  

 udviklingsaktiviteter, jf. § 55, stk. 1, nr. 3, og til analyser og  

 kvalitetsmåling, jf. § 55, stk. 1, nr. 4.
 Stk. 2. Uddannelsesrådet indstiller til  

 arbejdsministeren om fordeling af rammerne efter stk. 1, til  

 Efteruddannelsesudvalgene og til central udvikling.
 § 35. Arbejdsministeren fastsætter efter forhandling med  

 Uddannelsesrådet nærmere regler om Rådets virksomhed.
Efteruddannelsesudvalg § 36. Efteruddannelsesudvalgene nedsættes efter lov om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg og varetager efter denne lov opgaver i relation til  

 rådgivning om og styring af finansiering af  

 arbejdsmarkedsuddannelserne.
Efteruddannelsesudvalgene varetager herudover  

 udviklingsopgaver på arbejdsmarkedsuddannelserne.
 § 37. Efteruddannelsesudvalgene har til opgave at udvikle  

 forslag til uddannelsesplaner, strukturen for uddannelser og  

 sammenhængende forløb efter § 3, nr. 1 og 2, i  

 overensstemmelse med arbejdsmarkedets behov, herunder uddannelser inden for  

 faglige områder med et lille deltagergrundlag og uddannelser  

 fælles for flere faglige områder i fællesskab med andre  

 Efteruddannelsesudvalg.
 Stk. 2. Efteruddannelsesudvalgene skal indberette  

 uddannelsesplaner til et centralt informationssystem for voksenuddannelser.  

 Indberetningen foretages senest samtidig med ansøgning om godkendelse  

 af uddannelsesplanen.
 § 38. Arbejdsministeren kan anmode et eller flere  

 Efteruddannelsesudvalg om at udvikle en uddannelsesplan på bestemte  

 faglige områder.
 Stk. 2. Arbejdsministeren kan fastsætte en tidsfrist for  

 Efteruddannelsesudvalgenes udvikling af en uddannelsesplan efter  

 stk. 1.
 Stk. 3. Hvis en uddannelsesplan ikke udvikles som fastsat  

 efter stk. 1 og 2, kan arbejdsministeren udvikle planen.
 § 39. Uddannelsesmateriale, der udvikles af  

 Efteruddannelsesudvalgene i henhold til § 37, og som finansieres helt  

 eller delvist af staten via Arbejdsmarkedets UddannelsesFinansiering,  

 tilhører Arbejdsministeriet.
 § 40. Efteruddannelsesudvalgene kan forestå  

 forsøgs- og udviklingsarbejde efter §§ 14 og 15.
 § 41. Efteruddannelsesudvalgene kan udvikle og  

 gennemføre teknisk-faglig læreruddannelse.
 § 42. Efter bemyndigelse fra Uddannelsesrådet indstiller  

 Efteruddannelsesudvalgene på Uddannelsesrådets vegne til  

 arbejdsministeren om:
 1)	Godkendelse af uddannelsesplaner.
 2)	Godkendelse af AMU-centre, erhvervsskoler, social- og  

 sundhedsskoler, andre uddannelsesinstitutioner og private udbyderes udbud af  

 arbejdsmarkedsuddannelser, jf. §§ 17, 18 og 22, stk. 3.
 § 43. Efteruddannelsesudvalgene afgiver indstilling til  

 Uddannelsesrådet om behov for konkrete og tværgående  

 uddannelser i form af behovsredegørelser, der beskriver  

 udviklingstendenser samt indeholder en vurdering af den hidtidige udvikling  

 inden for deres respektive faglige områder til brug for  

 Uddannelsesrådets årlige indstilling efter § 33,  

 stk. 1, til bestyrelsen for Arbejdsmarkedets  

 UddannelsesFinansiering.
 § 44. Efteruddannelsesudvalgene holder de faglige udvalg  

 orienteret om nye godkendte arbejdsmarkedsuddannelser.
 § 45. Arbejdsministeren kan fastsætte nærmere  

 regler for Efteruddannelsesudvalgenes virksomhed efter §§ 36-44.
Kapitel 6 Finansiering, tilskud m.m.
Direkte undervisningsudgifter § 46. Staten yder tilskud til godkendte uddannelsessteder til  

 hel eller delvis dækning af de direkte undervisningsudgifter ved  

 gennemførelse af uddannelser efter § 3, nr. 1-3.
 Stk. 2. Tilskuddet ydes ud fra antal gennemførte  

 elevuger og de takster for større grupper af uddannelser, som er  

 fastsat på finansloven.
 § 47. Arbejdsministeren kan træffe  

 afgørelse om reduceret statstilskud inden for grupper af uddannelser,  

 der giver anerkendt kompetence, jf. § 3, nr. 1 og 2. Ved  

 afgørelse efter 1. pkt. tages bl.a. udgangspunkt i følgende  

 kriterier:
 1)	Uddannelsens målgruppe.
 2)	Uddannelsens bredde.
 3)	Strukturen i hvilken uddannelsen indgår.
 4)	Brancheforhold.
 Stk. 2. Arbejdsministeren kan fastsætte nærmere  

 regler om reducerede tilskud indenfor grupper af uddannelser, der giver  

 anerkendt kompetence, jf. § 3, nr. 1 og 2.
 Stk. 3. Arbejdsministeren fastsætter nærmere  

 regler for finansiering af restbetalingen for uddannelser med reduceret  

 statstilskud.
 § 48. Arbejdsministeren kan fastsætte nærmere  

 regler for uddannelsesstedernes mulighed for etablering af variabel  

 virksomhedsbetaling på uddannelser, der giver anerkendt kompetence.
 § 49. Arbejdsministeren træffer afgørelse  

 om indplacering af uddannelser under en takst.
 § 50. Der er frit optag på uddannelser, der er  

 formelt kompetencegivende, jf. dog stk. 3.
Stk. 2. Ved frit optag forstås, at optagelsestallet  

 fastlægges af det enkelte uddannelsessted.
Uddannelsesstedet kan optage  

 alle ansøgere inden for målgruppen for den  

 pågældende uddannelse, som uddannelsesstedet finder kvalificerede  

 til at gennemføre uddannelsen.
Uddannelsesstederne kan ikke optage  

 flere, end de har mulighed for at give undervisning i overensstemmelse med  

 uddannelsesplanernes mål og rammer.
 Stk. 3. Arbejdsministeren kan i særlige tilfælde  

 fastsætte aktivitetslofter på enkeltuddannelser, der er formelt  

 kompetencegivende, eller som giver anerkendt kompetence.
 Administration, bygningsdrift, udstyrsanskaffelse  

 m.v.
 § 51. Staten yder tilskud til AMU-centrenes administration og  

 bygningsdrift m.v.
 Stk. 2. Tilskud efter stk. 1, ydes dels som et  

 grundtilskud, og dels som et tilskud til fællesudgifter fastsat  

 på baggrund af antallet af gennemførte elevuger og de på  

 finansloven fastsatte takster.
 Stk. 3. Staten yder tilskud til AMU-centrenes udgifter til  

 husleje og til renter og afdrag på prioritetsgæld m.v.
 § 52. Staten kan yde tilskud til AMU-centrenes større  

 udstyrsanskaffelser til brug for gennemførelse af godkendte  

 uddannelser.
 § 53. Arbejdsministeren fastsætter nærmere regler  

 om tilskud efter §§ 46-52 til uddannelsessteder - udover AMU-centre - der  

 gennemfører arbejdsmarkedsuddannelser efter § 3, nr. 1-3, jf.  

 §§ 17, 18, 20 og 22.
 § 54. Statens tilskud efter §§ 46, 47, 51 og 52 ydes til  

 uddannelser til beskæftigede lønmodtagere - såvel privat  

 som offentligt ansatte - selvstændige erhvervsdrivende,  

 dagpengeberettigede ledige med ret til 6 ugers selvvalgt uddannelse og til  

 personer, der hverken er dagpengeberettigede eller oppebærer  

 kontanthjælp.
Udvikling § 55. Staten yder tilskud til:
1)	Udvikling af arbejdsmarkedsuddannelser, 2)	læreruddannelse, 3)	forsøgs- og udviklingsaktiviteter og 4)	analyse og kvalitetsmålinger.
 Stk. 2. Staten kan yde tilskud til Efteruddannelsesudvalg og  

 til arbejdsministeren til central udvikling af uddannelser udviklet inden for  

 rammerne af loven, hvor det bestemmes, at staten ikke yder tilskud til  

 driften heraf.
Øvrige bestemmelser § 56. Arbejdsministeren fastsætter nærmere regler  

 om tilskud efter §§ 46, 47, 50, 51, 52, 54 og 55. Arbejdsministeren kan  

 herunder fastsætte særlige regler om tilskud for uddannelser med  

 lille elevtilgang.
§ 57. Arbejdsministeren fastsætter et certifikatgebyr  

 for uddannelse til opfyldelse af myndighedskrav.
Certifikatgebyret omfatter  

 beskæftigede og betales af arbejdsgiveren.
 Stk. 2. Arbejdsministeren fastsætter et afmeldegebyr  

 på uddannelserne, herunder på uddannelser for faglærere.
 Stk. 3. Arbejdsministeren kan fastsætte nærmere  

 regler om certifikat- og afmeldegebyrer.
Kapitel 7 Træningsskolen for unge Finansiering og elevstøtte § 58. Staten yder tilskud til Træningsskolens  

 arbejdsmarkedsuddannelser, jf. § 3, nr. 4.
 Stk. 2. Træningsskolens arbejdsmarkedsuddannelser, jf.  

 § 3, nr. 4, udbydes af Træningsskolens  

 arbejdsmarkedsuddannelser.
 Stk. 3. Træningsskolens indtægter i forbindelse  

 med uddannelsernes gennemførelse kan genanvendes og indgår som  

 en del af finansieringen af skolens aktiviteter.
 Stk. 4. Arbejdsministeren kan efter forhandling med  

 finansministeren fastsætte regler om, at deltagere i uddannelse under  

 Træningsskolens arbejdsmarkedsuddannelser, som finansieres efter denne  

 lov, har ret til elevstøtte m.m., tilskud til dækning af  

 udgifter til befordring samt kost og logi ved deltagelse i uddannelse  

 m.m.
 Stk. 5. Arbejdsministeren fastsætter nærmere  

 regler om tilskud til Træningsskolens arbejdsmarkedsuddannelser, om  

 elevstøtte m.m., tilskud til dækning af udgifter til befordring  

 samt kost og logi ved deltagelse i uddannelse m.m. samt om administration,  

 revision, beregning og udbetaling af elevstøtte m.m. og tilskud, jf.  

 stk. 4.
Kapitel 8 Befordringstilskud samt tilskud til kost og logi § 59. Beskæftigede lønmodtagere - såvel  

 privat som offentligt ansatte - selvstændigt erhvervsdrivende og ledige  

 med ret til 6 ugers selvvalgt uddannelse samt personer, der hverken er  

 dagpengeberettigede eller oppebærer kontanthjælp eller er i  

 aktivering i henhold til lov om aktiv socialpolitik, kan opnå tilskud  

 til dækning af udgifter til befordring ved deltagelse i  

 arbejdsmarkedsuddannelser.
 Stk. 2. Deltagere i uddannelse, der foregår på den  

 virksomhed, hvor deltagerne er ansat, kan ikke opnå  

 befordringstilskud.
 § 60. Beskæftigede lønmodtagere - såvel  

 privat som offentligt ansatte - selvstændigt erhvervsdrivende og ledige  

 med ret til 6 ugers selvvalgt uddannelse samt personer, der hverken er  

 dagpengeberettigede eller oppebærer kontanthjælp, eller er i  

 aktivering i henhold til lov om aktiv socialpolitik, kan opnå tilskud  

 til kost og logi ved indkvartering i forbindelse med deltagelse i  

 arbejdsmarkedsuddannelser.
 Stk. 2. Tilskud til kost eller logi bortfalder helt eller  

 delvist, hvis uddannelsesstedet yder kost eller logi.
 § 61. Arbejdsministeren kan fastsætte nærmere  

 regler om tilskud til befordringsudgifter efter § 59 og om tilskud til  

 kost og logi efter § 60.
 § 62. Arbejdsministeren kan bestemme, at beregningen og  

 udbetalingen af befordringstilskud og tilskud til kost eller logi varetages  

 af deltagerens arbejdsløshedskasse, Arbejdsformidlingen eller  

 uddannelsesstedet.
 Stk. 2. Arbejdsministeren fastsætter nærmere  

 regler om beregning, udbetaling, administration, forskud, refusion, tilsyn,  

 regnskab og revision i forbindelse med arbejdsløshedskassernes,  

 Arbejdsformidlingens og uddannelsesstedernes udbetaling.
 § 63. En person, som uberettiget har modtaget  

 befordringstilskud eller tilskud til kost og logi, skal betale beløbet  

 tilbage, hvis den pågældende har givet urigtige oplysninger eller  

 fortiet omstændigheder, der er af betydning for retten til tilskuddet,  

 eller hvis den pågældende i øvrigt indså eller burde  

 have indset, at modtagelse af beløbet var uberettiget.
 Stk. 2. Arbejdsministeren kan bestemme, at krav om  

 tilbagebetaling varetages af deltagerens arbejdsløshedskasse,  

 Arbejdsformidlingen eller uddannelsesstedet.
 Stk. 3. Arbejdsministeren kan fastsætte nærmere  

 regler om at beløb, der skal tilbagebetales efter stk. 1, kan  

 forrentes med den aktuelt gældende morarente efter renteloven, og  

 regler for, hvem renten tilfalder.
 Stk. 4. I tilfælde, hvor der er udbetalt  

 befordringstilskud eller tilskud til kost eller logi med urette, har  

 arbejdsløshedskassen, Arbejdsformidlingen eller uddannelsesstedet ikke  

 krav på refusion fra statskassen, og udbetalte refusionsbeløb  

 skal tilbagebetales, med mindre den fejlagtige udbetaling skyldes deltagerens  

 svigagtige forhold.
 Stk. 5. Skyldes fejlagtig udbetaling urigtige eller  

 mangelfulde oplysninger fra en arbejdsløshedskasse,  

 Arbejdsformidlingen eller et uddannelsessted, kan arbejdsministeren bestemme,  

 at den, fra hvem de urigtige eller mangelfulde oplysninger stammer, skal  

 være ansvarlig for fejludbetalingen.
 Stk. 6. Arbejdsløshedskassen, Arbejdsformidlingen og  

 uddannelsesstedet skal på begæring afgive enhver nødvendig  

 oplysning til brug for arbejdsministerens afgørelse efter stk. 4  

 og 5.
 Stk. 7. Arbejdsministeren kan fastsætte regler om  

 administrationen af stk. 4 og 5. Arbejdsministeren kan herunder  

 bestemme, at der i ganske særlige situationer kan udbetales refusion,  

 selv om fejludbetalingen ikke skyldes medlemmets svigagtige forhold.
 § 64. Offentlige myndigheder skal på begæring give  

 arbejdsministeren, Arbejdsmarkedets Ankenævn, direktøren for  

 Arbejdsmarkedsstyrelsen, arbejdsløshedskassen, Arbejdsformidlingen  

 eller uddannelsesstedet enhver oplysning til brug ved administration af  

 reglerne efter dette kapitel.
Kapitel 9 Klageadgang § 65. Følgende afgørelser kan af den  

 afgørelsen vedrører indbringes for Arbejdsmarkedets  

 Ankenævn:
 1)	Afgørelser om afslag på optagelse på  

 arbejdsmarkedsuddannelse efter §§ 5 og 6.
 2)	Afgørelser om befordringstilskud efter § 59.
 3)	Afgørelser om tilskud til kost og logi efter § 60.
 4)	Afgørelser om tilbagebetaling efter § 63,  

 stk. 1.
 Stk. 2. Afgørelser om refusion efter § 63,  

 stk. 4 og 5, kan ikke indbringes for anden administrativ  

 myndighed.
 § 66. Klage efter § 65 kan af den, som afgørelsen  

 vedrører, indbringes for Arbejdsmarkedets Ankenævn inden 4 uger  

 efter, at klageren har fået meddelelse om afgørelsen.
 Stk. 2. Arbejdsmarkedets Ankenævns afgørelse kan  

 ikke indbringes for anden administrativ myndighed.
 Stk. 3. Arbejdsmarkedets Ankenævn kan i særlige  

 tilfælde se bort fra overskridelse af fristen i stk. 1.
Kapitel 10 Registre § 67. Arbejdsministeren har ansvar for oprettelse og drift af  

 registre, der føres ved hjælp af elektronisk databehandling  

 vedrørende arbejdsmarkedsuddannelserne.
 Stk. 2. Registre oprettet af arbejdsministeren kan indgå  

 i et sammenhængende system af registre, som bl.a. skal danne grundlag  

 for udarbejdelsen af en arbejdsmarkedsuddannelsesstatistik, det tilsyn staten  

 skal føre med arbejdsløshedskasserne og  

 uddannelsesadministrationen.
Stk. 3. Registre, som er oprettet af arbejdsministeren, kan  

 samkøres i det omfang, det tjener et administrativt formål i  

 Arbejdsministeriet.
Registre oprettet efter stk. 1, kan endvidere  

 samkøres med arbejdsløshedskassernes og kommunernes  

 registre.
 Stk. 4. Arbejdsministeren kan fastsætte nærmere  

 regler for indhentning af oplysninger til brug for registre.
Kapitel 11 Ikrafttræden m.v.
 § 68. Loven træder i kraft den 1. januar 2001.
Stk. 2. For eksisterende godkendelser til udbud af  

 arbejdsmarkedsuddannelser   undtaget godkendelser til AMU-centre og  

 erhvervsskoler   givet inden den 1. januar 2001 fastsætter  

 arbejdsministeren et krav om minimumsaktivitet, der skal have været  

 opfyldt inden for en nærmere angivet periode.
Hvis kravet ikke er  

 opfyldt, kan godkendelsen ikke fornyes.
 Stk. 3. Personer, der er givet adgang til, eller som har  

 modtaget skriftlig afgørelse om, at de kan gives adgang til en  

 arbejdsmarkedsuddannelse inden den 1. januar 2001, kan følge  

 uddannelsen og modtage godtgørelse m.m. efter reglerne herom i  

 lovbekendtgørelse nr. 5 af 5. januar 2000.
 Stk. 4. Lov om arbejdsmarkedsuddannelser, jf.  

 lovbekendtgørelse nr. 5 af 5. januar 2000, ophæves.
 § 69. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger Forslaget til ny lov om arbejdsmarkedsuddannelser er  

 først og fremmest en konsekvens af ændrede opgaver for  

 arbejdsmarkedets parter ved nedsættelsen af en bestyrelse for  

 Arbejdsmarkedets UddannelsesFinansiering, som der samtidig er stillet forslag  

 om. Ændringen er et led i aftalen mellem regeringen (Socialdemokratiet  

 og Det Radikale Venstre), Socialistisk Folkeparti og Centrum Demokraterne om  

 voksen- og efteruddannelse.
Enhedslisten har tilsluttet sig aftalen.
 Aftaleparterne var enige om, at der skal skabes nye rammer  

 for finansierings- og godtgørelsessystemerne på voksen- og  

 efteruddannelsesområdet.
Der blev videre opnået enighed om at sikre en  

 effektiv udnyttelse af uddannelseskapaciteten på  

 arbejdsmarkedsuddannelserne og at sikre, at de godkendte udbydere - under  

 hensyn til geografiske forhold - har mulighed for så stor og bred en  

 aktivitet inden for et uddannelsesområde, at de faglige og  

 pædagogiske kompetencer kan opretholdes og udvikles.
Der var i den  

 forbindelse enighed om, at der skulle ske en styrkelse af kvaliteten gennem  

 en forbedret procedure for godkendelse af udbydere.
Det blev videre aftalt, at de kortuddannede særligt  

 skal prioriteres.
Der skal bl.a. sikres og udvikles relevante uddannelser med  

 anerkendte kompetencer til kortuddannede i relation til konkrete  

 jobfunktioner.
Indsatsen skal i større omfang medvirke til at sikre,  

 at personer, der ikke som unge fik en kompetencegivende uddannelse, eller som  

 mangler de basale kundskaber i læsning og regning, tilskyndes til at  

 påbegynde en uddannelse og har reelle og sammenhængende  

 uddannelsesmuligheder med udgangspunkt i den enkeltes erhvervserfaring og  

 daglige arbejde.
Det blev endelig aftalt, at samarbejdet mellem  

 Efteruddannelsesudvalgene og de faglige udvalg skal styrkes.
I  

 forlængelse af erhvervsuddannelsesreformen udarbejdes der et  

 specialefagskatalog, der er fælles for erhvervs- og  

 arbejdsmarkedsuddannelserne, og der foretages en gennemgang af samtlige  

 arbejdsmarkedsuddannelser for at fastslå, om de kan udgøre en  

 del af indholdet (meritgodkendes) i en erhvervsuddannelse.
Hertil kommer den  

 løbende meritgodkendelse til erhvervsuddannelser som hidtil gennem de  

 faglige udvalg og meritgodkendelse til anden uddannelse, der giver formel  

 kompetence, f.eks. på social- og sundhedsområdet.
 Forslaget indeholder:
a a a a a a a a a Efteruddannelsesudvalgene Der er p.t. ca. 50 Efteruddannelsesudvalg.
Det er  

 hensigten, at antallet reduceres til ikke over 15 for at skabe grundlag for  

 en mere sammenhængende tværgående vurdering af  

 uddannelsesbehovet inden for brancherne i de færre udvalg.
Der er  

 stillet forslag herom i forslag til lov om bestyrelse for Arbejdsmarkedets  

 UddannelsesFinansiering og om Efteruddannelsesudvalg.
Uddannelsesrådet  

 godkender Efteruddannelsesudvalgenes oprettelse og nedlæggelse u.h.t.  

 sammenhæng i uddannelsesområderne og udvalgenes  

 størrelse.
Efteruddannelsesudvalgene vil, bl.a. under hensyn til  

 deres udviklingsopgaver, kunne nedsætte underudvalg svarende til  

 eksisterende Efteruddannelsesudvalg.
Disse underudvalg vil ikke kunne  

 tillægges opgaver på Efteruddannelsesudvalgenes vegne, men  

 refererer til disse.
Efteruddannelsesudvalgenes opgaver efter forslag til lov  

 om bestyrelse for Arbejdsmarkedets UddannelsesFinansiering og om  

 Efteruddannelsesudvalg vil bl.a. være at give grundlag for, at  

 bestyrelsen for Arbejdsmarkedets UddannelsesFinansiering kan afgive en  

 indstilling til arbejds- og undervisningsministrene om finansiering af den  

 erhvervsrettede voksen- og efteruddannelse, herunder evt. finansiering ved  

 arbejdsgiverbidrag.
Efteruddannelsesudvalgene afgiver indstilling til  

 Uddannelsesrådet om behov for konkrete og tværgående  

 uddannelser.
 Efteruddannelsesudvalgene vil efter dette forslag  

 særligt have opgaver vedrørende udvikling af  

 arbejdsmarkedsuddannelser.
Uddannelsesrådet Uddannelsesrådet er nedsat i henhold til lov om  

 arbejdsmarkedsuddannelser.
Det vil fortsat have til opgave at rådgive  

 arbejdsministeren i spørgsmål om  

 arbejdsmarkedsuddannelserne.
 Rådet vil i forhold til finansieringen af  

 arbejdsmarkedsuddannelserne få til opgave at afgive en udtalelse til  

 bestyrelsen for Arbejdsmarkedets UddannelsesFinansiering om forslag til  

 rammer for udvikling af uddannelser, til læreruddannelse, til  

 forsøgs- og udviklingsaktiviteter og til analyse og  

 kvalitetsmålinger.
 Herudover godkender Uddannelsesrådet, som det er  

 omtalt under Efteruddannelsesudvalgene, oprettelse og nedlæggelse af  

 Efteruddannelsesudvalgene.
Uddannelsesrådet vil videre udtale sig til  

 bestyrelsen for Arbejdsmarkedets UddannelsesFinansiering om behov for  

 konkrete uddannelser inden for Efteruddannelsesudvalgenes områder og om  

 behov for tværfaglige uddannelser.
Udtalelserne herom bygger på  

 Efteruddannelsesudvalgenes behovsredegørelser, som nævnt under  

 Efteruddannelsesudvalgene.
 Efter anmodning fra bestyrelsen for Arbejdsmarkedets  

 UddannelsesFinansiering afgiver Uddannelsesrådet en udtalelse til brug  

 for bestyrelsens udtalelse til arbejdsministeren om det samlede behov  

 indenfor arbejdsmarkedsuddannelser og behovet for udbud af Individuel  

 Kompetenceafklaring.
 Uddannelsesrådet vil herudover spille en central  

 rolle i forbindelse med fastlæggelse af indholdet i og udbuddet af  

 arbejdsmarkedsuddannelserne.
 Lovforslaget vil umiddelbart efter fremsættelsen i  

 Folketinget blive tilsendt Uddannelsesrådet for  

 arbejdsmarkedsuddannelserne med henblik på, at Uddannelsesrådets  

 bemærkninger vil kunne indgå i Folketingets behandling af  

 lovforslaget.
Administrative og økonomiske konsekvenser Lovforslaget forventes ikke i sig selv at have  

 administrative eller økonomiske  konsekvenser, men der henvises til  

 det samtidigt hermed fremsatte forslag til lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg.
Administrative og økonomiske konsekvenser for  

 erhvervslivet Lovforslaget forventes ikke i sig selv at have  

 administrative og økonomiske konsekvenser for erhvervslivet, men der  

 henvises til det samtidigt hermed fremsatte forslag til lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg.
Ligestillingsmæssige konsekvenser Lovforslaget har ikke ligestillingsmæssige  

 konsekvenser.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af  

 lovforslaget Positive konsekvenser/Mindreudgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner - - Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 § 1, nr. 1 og 2, svarer til den gældende lovs  

 § 1, nr. 1 og 2.
 I nr. 3, tydeliggøres det, at  

 arbejdsmarkedsuddannelserne - udover at være et arbejdsmarkedspolitisk  

 instrument - er en væsentlig del af den samlede indsats for, at flere  

 kortuddannede kan opnå erhvervsuddannelseskompetence.
Til § 2 § 2, stk. 1 og 3, svarer til den gældende  

 lovs § 2, stk. 1 og 3.
I stk. 2, gives arbejdsministeren bemyndigelse til i  

 visse tilfælde administrativt at bestemme, at en afgørelse  

 truffet af direktøren for Arbejdsmarkedsstyrelsen ikke kan indbringes  

 for anden administrativ myndighed.
Bestemmelsen tænkes bl.a. anvendt i  

 forbindelse med delegation fra arbejdsministeren til direktøren for  

 Arbejdsmarkedsstyrelsen af afgørelser af administrativ karakter, der  

 hviler på udtalelser eller indstillinger fra Uddannelsesrådet  

 eller Efteruddannelsesudvalgene, f.eks. godkendelse af uddannelsesplaner.
Til § 3 § 3, nr. 1, 3 og 4, svarer til den gældende  

 lovs § 3, nr. 1, 3 og 5.
§ 3, nr. 2, er ændret, sådan at det  

 fremgår, at arbejdsmarkedsuddannelserne indeholder særlige  

 forløb for flygtninge og indvandrere.
Det understreges derved, at  

 arbejdsmarkedsuddannelserne er en del af den samlede integrationspolitik  

 på arbejdsmarkedet.
Den gældende § 3, nr. 4, om  

 virksomhedstilpasset uddannelse (VTP) er efter forslaget ikke længere  

 en del af § 3. VTP kan efter forslaget ikke længere udbydes som en  

 arbejdsmarkedsuddannelse.
VTP er virksomhedsrettede uddannelser med nedsat  

 statstilskud.
Reglerne om VTP foreslås ophævet i konsekvens af  

 den ved forslaget etablerede mulighed for reducerede statstilskud til  

 arbejdsmarkedsuddannelser, der giver anerkendt kompetence, jf.  

 bemærkningerne til § 47.
Til § 4 Bestemmelsen svarer efter sit indhold til den  

 gældende lovs § 3 a, stk. 1, med en sproglig ændring  

 fra »ufaglært« til: »ikkefaglært«.
Til § 5 Bestemmelsen svarer efter sit indhold til den  

 gældende lovs § 3 a, stk. 2-6.
Bestemmelsen i stk. 2, om uddannelsesstedets adgang  

 til at dispensere fra alderskravet regulerer alene adgangen til  

 arbejdsmarkedsuddannelserne, herunder adgangen til befordringstilskud og  

 tilskud til kost og logi.
Bestemmelsen har ikke indflydelse på  

 muligheden for at modtage godtgørelse efter det samtidigt hermed  

 fremsatte forslag til lov om godtgørelse ved deltagelse i  

 erhvervsrettet voksen- og efteruddannelse.
Til § 6 Bestemmelsen svarer til den gældende lovs § 46  

 a og er placeret i forbindelse med forslagets øvrige  

 adgangsbestemmelser.
Godtgørelse i de omhandlede tilfælde er  

 behandlet i det samtidig hermed fremsatte forslag til lov om  

 godtgørelse ved deltagelse i erhvervsrettet voksen- og  

 efteruddannelse.
Til § 7 I bestemmelsen understreges det, at Individuel  

 Kompetenceafklaring er en aktivitet, der retter sig mod beskæftigede  

 såvel som ledige.
Til § 8 Bestemmelsen svarer til den gældende lovs  

 § 5.
Til § 9 Bestemmelsen svarer efter sit indhold til den  

 gældende lovs § 6.
Til § 10 I bestemmelsen slås det fast, at kompetencegivende  

 arbejdsmarkedsuddannelse kan give merit i forhold til en erhvervsuddannelse  

 efter reglerne herom i erhvervsuddannelsesloven.
Kompetencegivende  

 arbejdsmarkedsuddannelse kan desuden i kombination med relevant  

 erhvervserfaring og eventuel anden uddannelse indgå som led i en  

 grunduddannelse for voksne efter bestemmelserne herom i det af  

 undervisningsministeren fremsatte lovforslag om erhvervsrettet  

 grunduddannelse og videregående uddannelse (videreuddannelsessystemet)  

 for voksne (GVU). Dermed kan de elementer af arbejdsmarkedsuddannelser, der  

 giver merit i erhvervsuddannelserne, i en grunduddannelse for voksne bidrage  

 til en samlet formel erhvervskompetence.
Det understreges i 2. pkt., at en kompetencegivende  

 arbejdsmarkedsuddannelse efter § 3, nr. 1 og 2, efter bestemmelserne herom i  

 lov om erhvervsuddannelser kan indgå som specialfag eller del af et  

 specialefag i en erhvervsuddannelse.
Derved tydeliggøres  

 arbejdsmarkedsuddannelsernes rolle i den samlede indsats for at opnå et  

 samlet kvalifikationsløft på arbejdsmarkedet.
Til § 11 Bestemmelsen svarer til den gældende lovs § 6 a,  

 idet det dog som noget nyt i stk. 4, bestemmes, at kompetencegivende  

 uddannelse efter § 3, nr. 2, i særlige tilfælde kan udbydes som  

 natundervisning.
Derved skabes der mulighed for afholdelse af  

 sammenhængende forløb om natten for grupper af  

 beskæftigede, hvis arbejdstid normalt ligger om natten.
Til § 12 I aftalen om omlægning af voksen- og efteruddannelse  

 understreges det, at indsatsen for de læse- og regnesvage på  

 arbejdsmarkedsuddannelserne i forbindelse med deltagelse i de teknisk/faglige  

 uddannelser skal forbedres.
I § 12, stk. 1, er det i konsekvens  

 heraf bestemt, at Individuel Kompetenceafklaring kan gennemføres som  

 uddannelsesforberedende faglig og almen-faglig undervisning.
Det betyder, at der i overensstemmelse med aftalen  

 fremover kan lægges øget vægt på  

 uddannelsesforberedelsen af personer med læse- og regneproblemer i  

 tilknytning til de teknisk-faglige arbejdsmarkedsuddannelser.
Det vil  

 medføre, at disse personer får bedre mulighed for at  

 gennemføre de teknisk-faglige arbejdsmarkedsuddannelser.
Til § 13 Bestemmelsen svarer til den gældende lovs  

 § 14.
Til § 14 Bestemmelsen svarer til den gældende lovs § 4  

 og er flyttet til kapitlet om uddannelsernes indhold.
Til § 15 Forslaget om adgang til forsøg med  

 fjernundervisning hviler på en evaluering af fjernundervisning, der har  

 vist, at der er behov for en egentlig forsøgsordning.
Det er hensigten  

 bl.a. at gennemføre forsøg med fjernundervisning, hvor de  

 formelle barrierer, der blev dokumenteret i forbindelse med evalueringen,  

 nedbrydes i videst muligt omfang.
Det betyder bedre muligheder for at  

 gennemføre arbejdsmarkedsuddannelser som fjernundervisning.
Til § 16 Bestemmelsen beskriver uddannelser udbudt af  

 Træningsskolens arbejdsmarkedsuddannelser (TAMU). Indholdet af  

 Træningsskolens arbejdsmarkedsuddannelser har ikke tidligere  

 været beskrevet i loven.
Træningsskolens arbejdsmarkedsuddannelsers  

 primære målgruppe er ledige i alderen 18-30 år med  

 særlige tilpasningsproblemer og uden nogen reel tilknytning til  

 arbejdsmarkedet.
Eleverne har typisk en ringe skolebaggrund.
De fleste har  

 ikke afsluttet folkeskolens 9. skoleår, de har ikke fået en  

 kompetencegivende uddannelse, de har aldrig haft en tilknytning til  

 arbejdsmarkedet, og mange af dem har udviklet et begyndende misbrug eller er  

 på vej ind i en kriminel løbebane.
Fremtiden for mange af disse unge vil - hvis de ikke  

 tilbydes en særlig målrettet uddannelsesindsats - være et  

 liv uden for arbejdsmarkedet, f.eks. på en meget tidlig  

 førtidspensionering.
Dette kan illustreres ved, at 10 pct. af  

 Træningsskolens arbejdsmarkedsuddannelsers nuværende elever  

 allerede har været på tale til førtidspensionering, uanset  

 deres unge alder.
Erfaringerne fra Træningsskolens  

 arbejdsmarkedsuddannelser viser, at disse unge kan få en ny chance for  

 at komme ind på arbejdsmarkedet, hvis der sættes ind med en  

 helhedsorienteret uddannelsesindsats.
Træningsskolens  

 arbejdsmarkedsuddannelsers styrke ligger netop i, at det er uddannelser, som  

 gennemføres på grundlag af en produktionsrelateret virksomhed,  

 hvor de unge foruden de faglige kompetencer får en  

 arbejdstræning, som svarer til de krav, der stilles på  

 arbejdsmarkedet, kombineret med almene og sociale kvalifikationer.  

 Træningsskolens arbejdsmarkedsuddannelser tilbyder  

 uddannelsesforløb inden for en række forskellige  

 brancheområder med gode beskæftigelsesmuligheder.  

 Forløbene gennemføres maksimalt arbejdspladslignende.
Til § 17 Der henvises til de almindelige bemærkninger om  

 baggrunden for ændring af reglerne om udbud og gennemførelse af  

 arbejdsmarkedsuddannelser.
Bestemmelsen beskriver proceduren for godkendelsen.  

 AMU-centre og erhvervsskoler godkendt til at udbyde arbejdsmarkedsuddannelser  

 ved lovens ikrafttræden bevarer denne godkendelse til udbud af konkrete  

 planer.
Det er herudover hensigten med den foreslåede procedure at give  

 de enkelte godkendte udbydere mulighed for så stor og bred en  

 aktivitet, at de faglige og pædagogiske kompetencer fastholdes og  

 udvikles.
Det søges videre sikret, at udbuddet - under respekt af  

 geografiske hensyn - reguleres på en sådan måde, at  

 risikoen for overlap og aflysninger begrænses mest muligt.
Dermed  

 sikres en optimal overskuelighed og en mere hensigtsmæssig anvendelse  

 af de afsatte resurser.
I stk. 2, er anført de forhold, som skal  

 tillægges vægt, når det skal vurderes, om et  

 uddannelsessted udover AMU-centre og erhvervsskoler kan godkendes som udbyder  

 af en arbejdsmarkedsuddannelse.
Der stilles krav om erfaring med udbud af  

 arbejdsmarkedsuddannelser.
Det er fælles for alle udbydere, at der  

 stilles krav om sikkerhed for kvalitet.
Dermed sikres det faglige og  

 pædagogiske niveau mest muligt.
Bestemmelsen udelukker ikke nye  

 udbydere.
Udbydere, der ikke har erfaring med udbud af  

 arbejdsmarkedsuddannelser, kan få adgang til udbud efter § 22  

 efter aftale med godkendte udbydere eller for private udbyderes vedkommende  

 efter godkendelse fra ministeren.
Med de gældende regler for godkendelse til udbud har  

 det vist sig, at det ikke altid har været muligt at tilpasse antallet  

 af godkendte udbydere i forhold til efterspørgslen.
Det har i et vist  

 omfang ført til overlap og aflysninger af uddannelser med deraf  

 følgende gener for virksomheder, deltagere og  

 uddannelsesinstitutionerne.
Det er derfor i stk. 3, foreslået, at  

 udbuddet reguleres i forhold til efterspørgslen, som den er  

 konstateret ved reel eller forventet aktivitet inden for et fastlagt  

 geografisk område, typisk defineret som et eller flere amter.
Der skal  

 dog til hver godkendt uddannelsesplan være mindst en godkendt udbyder.  

 Derved sikres hensynet til uddannelser, der traditionelt udbydes  

 sjældent og derfor har en lav aktivitet.
Reguleringen af udbud i forhold til aktiviteten  

 foreslås som hidtil gennemført i tilknytning til, at en  

 uddannelsesplan godkendes som arbejdsmarkedsuddannelse.
Ved revision af en  

 eksisterende uddannelsesplan, der ønskes godkendt for en ny periode,  

 foreslås den gennemførte aktivitet på uddannelsen benyttet  

 som udgangspunkt for godkendelser.
 I forbindelse med godkendelse af nye uddannelsesplaner,  

 kan ovennævnte procedure ikke anvendes, da aktiviteten ikke er  

 kendt.
Der fastsættes i stedet en minimumsaktivitet for de  

 første 12 måneder efter planens godkendelse.
Den fastlagte  

 aktivitet skal være afholdt inden for perioden, for at et  

 uddannelsessted kan beholde en godkendelse.
Flere uddannelser kan i dag udbydes af mere end et  

 skolesystem.
Denne dobbeltdækning har været med til at skabe  

 overlap mellem uddannelsesstederne, den har gjort udbudet mindre  

 overskueligt, den har spredt resurser og kvalifikationer mellem flere  

 uddannelsessteder, og den har betydet aflysninger af uddannelser, fordi der  

 ikke har været deltagere nok til at danne hold på de enkelte  

 uddannelsessteder.
Det foreslås derfor, at der som udgangspunkt alene  

 gives tilladelse til at udbyde en uddannelse inden for et skolesystem.  

 Udgangspunktet kan fraviges f.eks. af hensyn til en bestemt uddannelses  

 hidtidige tilhør på f.eks. både AMU-centre og  

 erhvervsskoler.
Begge uddannelsesinstitutioner kan tænkes at opfylde  

 alle krav til godkendelse og have investeret i udstyr og  

 lærekræfter, og i disse tilfælde vil hovedprincippet derfor  

 blive fraveget.
Til § 18 Bestemmelsen giver adgang til, at arbejdsministeren kan  

 godkende udbud af forsøgsplaner, der alene giver adgang til afholdelse  

 af et bestemt antal uddannelser over en given periode.
Et uddannelsessted,  

 der har været godkendt efter § 18, skal godkendes efter § 17,  

 når den egentlige uddannelsesplan godkendes.
Til § 19 Med forslaget til § 19 sikres det, at der kan  

 føres tilsyn med, at uddannelserne gennemføres efter de  

 fastsatte mål og rammer, og dermed lever op til den forudsatte  

 kvalitet.
Til § 20 En forudgående Individuel Kompetenceafklaring efter  

 § 3, nr. 3, er i visse tilfælde en væsentlig  

 forudsætning for, at den enkelte deltager får et optimalt udbytte  

 af en arbejdsmarkedsuddannelse.
Den Individuelle Kompetenceafklaring kan  

 derfor med fordel udbydes af det uddannelsessted, der står foran at  

 modtage den pågældende deltager.
Det er derfor foreslået,  

 at alle uddannelsessteder, der kan udbyde en arbejdsmarkedsuddannelse, jf.  

 § 17, automatisk er godkendt til at udbyde Individuel  

 Kompetenceafklaring.
Til § 21 § 21, stk. 1, giver arbejdsministeren adgang til  

 at suspendere eller tilbagekalde en godkendelse til at udbyde uddannelser  

 efter §§ 17 og 18. Efter de gældende regler kan arbejdsministeren  

 alene gribe ind over for en godkendt udbyder ved at tilbagekalde  

 godkendelsen.
Ved at give arbejdsministeren adgang til at suspendere en  

 tilladelse indføres der en mulighed for at stille udbudet i bero,  

 medens der foregår undersøgelse af de omstændigheder, der  

 har ført til, at den pågældende udbyders forhold skal  

 vurderes.
 Efter bestemmelsen kan arbejdsministeren desuden flytte en  

 godkendelse fra et uddannelsessted til et andet, ligesom arbejdsministeren  

 kan påbyde et AMU-center at udbyde en konkret uddannelse for at  

 tilgodese en eventuel spredning af udbudet eller et konkret behov.
Til § 22 § 22 giver private udbydere af uddannelse eller  

 uddannelsesinstitutioner, der ikke har erfaring med at udbyde  

 arbejdsmarkedsuddannelser, adgang til at indgå aftale med en godkendt  

 udbyder, om at udbyde arbejdsmarkedsuddannelser.
 Der lægges vægt på, at aftaler mellem en  

 godkendt udbyder og et andet uddannelsessted - en uddannelsesinstitution  

 eller privat udbyder - om udbud efter § 22 kun kan indgås, hvis  

 der er et arbejdsmarkedsbestemt behov for at udvide udbudet af  

 uddannelsen.
 Det er af hensyn til sikring af kvaliteten bestemt, at  

 arbejdsministeren skal godkende aftaler med private udbydere, inden  

 uddannelsen må udbydes.
Til § 23 Det foreslås, at arbejdsministeren gives adgang til  

 at pålægge en godkendt udbyder at indgå aftale efter  

 § 22. Et sådant påbud vil blive givet i situationer, hvor  

 det vurderes, at der er et stort og akut arbejdsmarkedsbestemt behov for, at  

 en uddannelse udbydes i et videre omfang, end den godkendte udbyder er i  

 stand til inden for uddannelsens mål og rammer.
 Efter forslaget til § 23 gives arbejdsministeren  

 videre adgang til at ophæve en aftale efter § 22.  

 Arbejdsministeren vil f.eks. kunne ophæve en aftale, hvis der er behov  

 for en omlægning eller begrænsning af udbudet, eller hvis det  

 viser sig, at uddannelsen ikke gennemføres inden for de fastlagte  

 mål og rammer.
Til § 24 I § 24 foreslås det, at arbejdsministeren gives  

 adgang til at fastsætte administrative bestemmelser om godkendelse,  

 suspension og tilbagekaldelse af godkendelser til at udbyde  

 arbejdsmarkedsuddannelser, om tilsyn og om indgåelse af aftaler mellem  

 godkendte udbydere af arbejdsmarkedsuddannelser og andre.
Til § 25 Bestemmelsen svarer til den gældende lovs  

 § 16.
Der udpeges ikke et nyt Uddannelsesråd ved  

 forslagets vedtagelse.
Den indeværende periode udløber den 31.  

 maj 2002.
Til § 26 § 26 svarer til den gældende lovs  

 § 17.
Til § 27 Stk.1, er en konsekvens af det samtidigt hermed fremsatte  

 forslag fra undervisningsministeren til lov om erhvervsrettet grunduddannelse  

 og videregående uddannelse (videreuddannelsessystemet) for voksne.
I  

 denne lovgivning fastsættes det, at Uddannelsesrådet høres  

 vedrørende spørgsmål af relevans for  

 arbejdsmarkedsuddannelserne.
 Stk. 2 og 3, svarer til den gældende lovs  

 § 17 a.
Til § 28 Ændringerne i Uddannelsesrådets opgaver,  

 vedrørende indstillinger om godkendelse til udbud, er en konsekvens af  

 forslaget til omlægning af proceduren i forbindelse med godkendelse af  

 udbydere af arbejdsmarkedsuddannelser og ændringerne i  

 arbejdsministerens bemyndigelser i § 21. Indstilling om godkendelse af  

 planer følger den gældende lovs bestemmelser.
Det foreslås, at Uddannelsesrådets opgaver for  

 så vidt angår indstilling om godkendelse af planer og godkendelse  

 til udbud kan delegeres til Efteruddannelsesudvalgene.
Denne mulighed for  

 delegation skal ses i sammenhæng med den ændring i antallet af  

 Efteruddannelsesudvalg til maksimalt 15, der er foreslået i forbindelse  

 med det samtidigt hermed fremsatte forslag til lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg og  

 udvalgenes ændrede opgaver i øvrigt.
Uddannelsesrådet vil  

 især sikre indstilling af tværgående planer.
Til § 29 Bestemmelsen svarer til den gældende lovs § 20  

 a, stk. 1, og stk. 3, sidste led.
Til § 30 Bestemmelsen svarer til den gældende lovs § 20  

 b, idet det er præciseret, at ministeren - udover planer efter  

 § 3, nr. 1 og 2 - godkender Individuel Kompetenceafklaring.
Til § 31 Bestemmelsen fastslår, at Uddannelsesrådet som  

 hidtil indstiller til arbejdsministeren om fastlæggelse af  

 nærmere regler for bevis og lærerkvalifikationer.
Til § 32 Træningsskolens arbejdsmarkedsuddannelser er en del  

 af arbejdsmarkedsuddannelserne, og Træningsskolens  

 arbejdsmarkedsuddannelser skal som en del af den samlede indsats bidrage til  

 at løse arbejdsmarkedsuddannelsernes opgaver, som de fremgår af  

 § 1. Det tillægges vægt, at Uddannelsesrådet deltager  

 aktivt i denne del af arbejdsmarkedsuddannelsernes opgaver, når henses  

 til regeringens bestræbelser på i samarbejde med arbejdsmarkedets  

 parter at give flest muligt adgang til at deltage aktivt på  

 arbejdsmarkedet, herunder også de særligt udsatte grupper.
Til § 33 Uddannelsesrådets opgaver er i væsentligt  

 omfang omlagt i forhold til finansieringen på  

 arbejdsmarkedsuddannelserne med det samtidigt hermed fremsatte lovforslag om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg.
Uddannelsesrådets udtalelse efter stk. 1,  

 omhandler behovet for udvikling af konkrete uddannelser og behovet for  

 udvikling af tværfaglige uddannelser.
Uddannelsesrådet skal  

 udtale sig på baggrund af en samlet vurdering af de  

 behovsredegørelser, som Uddannelsesrådet modtager fra  

 Efteruddannelsesudvalgene efter § 43. Udtalelsen fra  

 Uddannelsesrådet vil give bestyrelsen for Arbejdsmarkedets  

 UddannelsesFinansiering et forbedret grundlag til brug for vurderingen af det  

 samlede behov for uddannelser og finansiering heraf.
På anmodning fra bestyrelsen for Arbejdsmarkedets  

 UddannelsesFinansiering kan Uddannelsesrådet desuden udtale sig om det  

 samlede uddannelsesbehov indenfor arbejdsmarkedsuddannelserne og om behovet  

 for Individuel Kompetenceafklaring.
Udtalelsen afgives til brug for den  

 årlige indstilling til arbejdsministeren om de  

 finansieringsmæssige forhold på det erhvervsrettede voksen- og  

 efteruddannelsesområde.
Det vil således være bestyrelsen,  

 der afgør, om man ønsker dette supplement fra  

 Uddannelsesrådet til brug for bestyrelsens overvejelser.
Til § 34 Bestemmelsen regulerer Uddannelsesrådets udtalelse  

 til bestyrelsen for Arbejdsmarkedets UddannelsesFinansiering om forslag til  

 rammer for udvikling af uddannelser, til læreruddannelse, til  

 forsøgs- og udviklingsaktiviteter og til analyse og  

 kvalitetsmålinger.
Denne udtalelse går direkte til bestyrelsen  

 til brug for den årlige indstilling til arbejdsministeren.
Kompetencen  

 er lagt i Uddannelsesrådet på grund af opgavens tætte  

 tilknytning til Uddannelsesrådets opgaver vedrørende  

 uddannelsernes indhold.
Stk. 2, vedrører Uddannelsesrådets  

 opgaver i forbindelse med fordeling af rammerne til Efteruddannelsesudvalgene  

 og til central udvikling.
Uddannelsesrådet har her - som følge  

 af opgavernes tætte sammenhæng med indholdet i  

 arbejdsmarkedsuddannelserne - en særlig indstillingsret.
Til § 35 Bestemmelsen svarer til den gældende lovs  

 § 21.
Til § 36 I konsekvens af det samtidigt hermed fremsatte forslag til  

 lov om bestyrelse for Arbejdsmarkedets UddannelsesFinansiering og om  

 Efteruddannelsesudvalg er oprettelsen af Efteruddannelsesudvalgene ikke  

 længere reguleret i lov om arbejdsmarkedsuddannelser.
I forhold til  

 finansieringen af arbejdsmarkedsuddannelserne er Efteruddannelsesudvalgene  

 pålagt en række opgaver, jf. det omtalte forslag.
Udvikling af  

 konkrete uddannelser er fortsat en af Efteruddannelsesudvalgenes  

 primære opgaver.
Til § 37 Bestemmelsen svarer til den gældende lovs § 28,  

 stk. 1, nr. 2.
Til § 38 Bestemmelsen svarer til den gældende lovs § 28  

 a.
Til § 39 Bestemmelsen svarer til den gældende lovs § 29,  

 stk. 3, dog således, at det slås fast, at  

 uddannelsesmateriale, der ikke blot helt, men også delvist er  

 finansieret af staten efter loven, og som udvikles af et  

 Efteruddannelsesudvalg, tilhører staten.
Til § 40 Bestemmelsen svarer efter sit indhold til den  

 gældende lovs § 28, stk. 1, nr. 4.
Til § 41 Bestemmelsen svarer til den gældende lovs § 28,  

 nr. 5.
Til § 42 Efter delegation fra Uddannelsesrådet vil et  

 Efteruddannelsesudvalg få til opgave at indstille til ministeren om  

 godkendelse af konkrete uddannelsesplaner og godkendelser af udbud.
Opgaverne  

 ligger naturligt i forlængelse af Efteruddannelsesudvalgenes  

 hovedopgave efter forslaget - at udvikle forslag til uddannelsesplaner,  

 kursuslinier og sammenhængende forløb, jf. også  

 bemærkningerne til § 28.
Til § 43 Der henvises til bemærkningerne til § 33.
Til § 44 Bestemmelsen, der er ny, foreslår forbedret  

 samordning mellem Efteruddannelsesudvalgene og de tilsvarende faglige udvalg  

 om bl.a. meritgodkendelse af relevante arbejdsmarkedsuddannelser.
Det  

 konkrete grundlag for forslaget er rapporten: Samspil mellem  

 Arbejdsmarkedsuddannelserne og Erhvervsuddannelserne om EUD-specialefag.
Med  

 forslaget gives de faglige udvalg mulighed for at vurdere, om nye godkendte  

 arbejdsmarkedsuddannelser kan indgå som specialefag eller som dele i et  

 specialefag i en erhvervsuddannelse efter lov om erhvervsuddannelser.
Det er videre hensigten administrativt at fastsætte  

 regler for Efteruddannelsesudvalgenes samarbejde med de faglige udvalg med  

 henblik på at tilvejebringe fælles uddannelseselementer og mere  

 fleksible muligheder for specialefag.
Disse regler vil blive udformet  

 på en sådan måde, at de faglige udvalg og  

 Efteruddannelsesudvalgene gives mulighed for i fællesskab at  

 fastlægge, hvordan arbejdet konkret kan tilrettelægges.
Til § 45 Bestemmelsen svarer til den gældende lovs § 28,  

 stk. 2.
Til § 46 Bestemmelsen vedrører finansiering af tilskud til  

 dækning af udgifter ved gennemførelse af uddannelser efter  

 § 3, nr. 1 og 2. Staten yder fuldt tilskud til uddannelser, der er  

 formelt kompetencegivende, og kan yde helt eller delvis tilskud til  

 uddannelser, der giver anerkendt kompetence.
Dette gælder også  

 for anden uddannelse, jf. § 9, stk. 3, der indgår i  

 sammenhængende forløb efter § 3, nr. 2. Der ydes tilskud til  

 Individuel Kompetenceafklaring indenfor en ramme.
For en nærmere definition af formelt  

 kompetencegivende uddannelser og uddannelser, der giver anerkendt kompetence  

 henvises til de almindelige bemærkninger.
Indstilling om finansiering  

 er reguleret ved det samtidigt hermed fremsatte lovforslag om bestyrelse for  

 Arbejdsmarkedets UddannelsesFinansiering og om Efteruddannelsesudvalg, mens  

 berettigelsen til tilskud fremgår af dette forslag.
Fastsættelsen af takster til de direkte  

 undervisningsudgifter forudsættes som i dag at ske på finansloven  

 for større grupper af uddannelser.
Pr. 1. januar 2001 vil  

 indplaceringen af de enkelte uddannelser i de respektive takstgrupper ikke  

 længere ske på baggrund af en detaljeret omkostningsanalyse af  

 uddannelsesplanens krav til lærerkvalifikationer, materialer og udstyr,  

 samt forudsætninger om holdstørrelse, varighed m.v.
Man  

 går således bort fra at fastlægge deltagerantallet i den  

 enkelte uddannelsesplan.
I stedet vil der blive fastsat vejledende normer for  

 deltagerantallet på grupper af uddannelser.
Det er tilsvarende  

 forudsat, at der ikke længere med uddannelsesplanen følger en  

 detaljeret angivelse af resurseforbruget til materialer og udstyr.
Disse  

 ændringer indebærer et takstsystem med færre og mere  

 rummelige takstgrupper end de 25, der er opført på finansloven i  

 dag.
Det er forventningen, at antallet af takstgrupper på finansloven  

 kan fastsættes til mellem 5 og 9.
Til § 47 Bestemmelsen giver mulighed for, at der kan gives  

 reducerede statstilskud til grupper af uddannelser, der giver anerkendt  

 kompetence.
Reducerede tilskud indstilles af bestyrelsen for Arbejdsmarkedets  

 UddannelsesFinansiering, jf. det samtidigt hermed fremsatte forslag til lov  

 om bestyrelse for Arbejdsmarkedets UddannelsesFinansiering og om  

 Efteruddannelsesudvalg.
Arbejdsministeren fastsætter nærmere  

 regler herom.
 De angivne kriterier i lovforslagets § 47,  

 stk. 1, er tænkt anvendt således:
 1)	Uddannelsens målgruppe: Uddannelser, der primært  

 tilgodeser ikke faglærte og ajourførende uddannelse for  

 faglærte, er forudsat at skulle have højere statsligt tilskud,  

 mens uddannelser på et videregående niveau prioriteres inden for  

 gruppen med lavere tilskud.
 2)	Uddannelsens bredde: Uddannelser, der har et bredt indhold,  

 og som giver deltagerne færdigheder, som er bredt anvendelige indenfor  

 en branche eller på tværs af brancher, gives højere  

 statstilskud end smalle uddannelser, som giver begrænsede  

 anvendelsesmuligheder på arbejdsmarkedet.
 3)	Uddannelser, der indgår i en struktur for  

 arbejdsmarkedsuddannelser: Uddannelser, som indgår i en beskrevet  

 uddannelsesstruktur for et område, er forudsat at skulle have  

 højere statsligt tilskud end uddannelser, som ikke indgår i en  

 (faglig) struktur.
 4)	Brancheforhold: Uddannelser inden for brancheområder  

 med relativt mange små og mellemstore virksomheder er forudsat at  

 skulle have højere statslig tilskud end uddannelser inden for  

 brancheområder med primært store virksomheder.
 Hertil kommer, at en række andre forhold vil  

 indgå i overvejelserne om, hvornår en uddannelse skal have fuldt  

 statsligt tilskud, f.eks. er det forudsat, at uddannelser, der giver  

 certifikat på baggrund af myndighedskrav, gives fuldt statslig  

 driftstilskud.
Til § 48 Arbejdsministeren bemyndiges efter forslaget til at  

 fastsætte nærmere regler om uddannelsesstedernes adgang til at  

 variere virksomhedsbetalingen.
Til § 49 Bestemmelsen svarer til den gældende lovs § 33,  

 stk. 3.
Til § 50 Der er frit optag på uddannelser efter § 3, nr.  

 1-3, der er formelt kompetencegivende.
Det frie optag indebærer, at  

 godkendte uddannelsessteder inden for visse rammer, jf. stk. 2, frit kan  

 udbyde de uddannelser, som uddannelsesstedet er godkendt til at  

 gennemføre.
Arbejdsministeren vil dog i særlige tilfælde  

 efter indstilling fra bestyrelsen for Arbejdsmarkedets  

 UddannelsesFinansiering efter det samtidig hermed fremsatte lovforslag om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg kunne fastsætte aktivitetslofter på  

 enkelte uddannelser, der er formelt kompetencegivende, eller som giver  

 anerkendt kompetence.
Dette vil f.eks. kunne ske, hvis der forudses eller  

 forekommer en stor og uhensigtsmæssig stigning i aktiviteten, eller  

 hvis det vurderes, at niveauet for aktiviteten ligger ud over, hvad man  

 skønner arbejdsmarkedspolitisk nødvendigt.
Til §§ 51-53 Bestemmelserne svarer til den gældende lovs  

 §§ 34-35 a.
Til § 54 Bestemmelsen fastlægger, til hvilke grupper der kan  

 ydes tilskud til uddannelser.
Til § 55 Bestemmelsen bygger på den gældende lovs  

 § 35 c, stk. 2. Det er dog i § 55, stk. 1, nr. 4, direkte  

 anført, at der kan ydes tilskud til analyse og  

 kvalitetsmålinger.
 Bestemmelsen i stk. 2, indebærer, at der  

 fortsat kan ydes tilskud til Efteruddannelsesudvalgenes og  

 Arbejdsmarkedsstyrelsens udvikling af arbejdsmarkedsuddannelser for så  

 vidt angår de uddannelser, der omlægges til  

 indtægtsdækket virksomhed, og som ikke modtager et statsligt  

 driftstilskud.
Til § 56 Bestemmelsen svarer til den gældende lovs § 37  

 a.
Til § 57 Bestemmelserne om certifikat- og afmeldegebyr svarer til  

 den gældende lovs § 46, idet det dog er præciseret, at  

 arbejdsministeren kan fastsætte et afmeldegebyr på uddannelser  

 for faglærere.
 Indtægterne fra betalinger efter § 57 kan  

 genanvendes efter arbejdsministerens bestemmelse.
Til § 58 Bestemmelsen fastlægger adgangen til finansiering og  

 udbud af Træningsskolens arbejdsmarkedsuddannelser og  

 arbejdsministerens adgang til at fastsætte regler herom.
 I stk. 3, bestemmes det, at de indtægter, der  

 opnås i forbindelse med aktiviteter på Træningsskolens  

 arbejdsmarkedsuddannelser, kan genanvendes af Træningsskolens  

 arbejdsmarkedsuddannelser.
Til §§ 59-61 Bestemmelserne giver adgang til udbetaling af tilskud til  

 dækning af udgifter ved befordring og tilskud til kost og logi i  

 forbindelse med deltagelse i arbejdsmarkedsuddannelser.
Bestemmelserne er en  

 videreførelse af den gældende lovs §§ 42 og 43.
Til § 62 Bestemmelsen giver arbejdsministeren adgang til som hidtil  

 at pålægge deltagerens arbejdsløshedskasse,  

 Arbejdsformidlingen eller uddannelsesstedet at forestå udbetaling  

 m.m.
Til § 63 Bestemmelsen svarer efter sit indhold til den  

 gældende lovs § 51.
 Det bemærkes, at bestemmelsen hviler på § 86 i  

 lov om arbejdsløshedsforsikring m.v. og vil blive administreret efter  

 de samme principper.
Til §§ 65-66 Bestemmelserne fastsætter adgangen til som hidtil at  

 klage over afslag på optagelse, afgørelser om tilskud til  

 transport og til kost og logi på en arbejdsmarkedsuddannelse.
Til § 67 Bestemmelsen svarer til den gældende lovs § 51  

 a.
 Registrene vil blive oprettet og drevet på en  

 måde, der er i overensstemmelse med den til enhver tid gældende  

 registerlovgivning, og bestemmelsen tilsigter ikke at åbne mulighed  

 for, at de generelle registerforskrifter fraviges.
Til § 68 Det foreslås, at loven træder i kraft den 1.  

 januar 2001.
Der er i stk. 2, foreslået en  

 overgangsbestemmelse vedrørende eksisterende godkendelser til udbud af  

 arbejdsmarkedsuddannelser undtaget godkendelser til AMU-centre og  

 erhvervsskoler.
Udbuddet af arbejdsmarkedsuddannelser skal reguleres i  

 forhold til aktivitetsomfanget, jf. § 17. Det er derfor foreslået,  

 at der for andre udbydere af uddannelser end AMU-centre og erhvervsskoler,  

 som er godkendt inden den 1. januar 2001, fastsættes et krav om en  

 minimumsaktivitet, som skal være opfyldt inden for en nærmere  

 angivet periode, hvis ikke dette krav er opfyldt, vil godkendelsen ikke blive  

 fornyet.
Kravet om minimumsaktivitet vil blive fastsat under hensyn til  

 områder, der traditionelt har et lavt aktivitetsniveau og med  

 inddragelse af Uddannelsesrådet.
 Stk. 3, sikrer, at personer, der er optaget på  

 en arbejdsmarkedsuddannelse ved forslagets vedtagelse, ikke på ny skal  

 søge om adgang til en arbejdsmarkedsuddannelse og ydelser efter  

 §§ 59 og 60.
