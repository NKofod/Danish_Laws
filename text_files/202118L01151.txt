Ændringsforslag stillet den 8. juni 2022 Ændringsforslag til 3. behandling af Forslag til lov om ændring af sundhedsloven, lov om lægemidler og lov om apoteksvirksomhed (Lægers varetagelse af vaccinationsopgaver, Statens Serum Instituts forsyningspligt, hvad angår vacciner og beredskabsprodukter, og sygehusapoteker m.fl.s. distribution og håndtering af lægemidler til brug ved vaccination) [af sundhedsministeren (Magnus Heunicke)]:
Til § 1 Af sundhedsministeren:
 1) I indledningen indsættes efter »24. maj 2022,«: »og som ændres ved det af Folketinget den 9. juni 2022 vedtagne forslag til lov om ændring af sundhedsloven (Statens Serum Instituts virke i internationale samarbejder og drift og forvaltning af MiBa)«.
[Lovteknisk ændring som følge af vedtagelsen af lovforslag nr.
L 147 A] 2) I nr. 2 og 3 ændres »3. pkt.,« til: »4. pkt.,«.
[Lovteknisk præcisering som konsekvens af opdelingen af lovforslaget] 3) I nr. 4 ændres »efter 3. pkt.« til: »efter 4. pkt.« [Lovteknisk præcisering som konsekvens af opdelingen af lovforslaget] Bemærkninger Til nr. 1 Der er tale om en lovteknisk begrundet ændring af lovforslagets indledning på baggrund af vedtagelsen af L 147 A, forslag til lov om ændring af sundhedsloven (Statens Serum Instituts virke i internationale samarbejder og drift og forvaltning af MiBa).
Til nr. 2 Som en konsekvens af den ved andenbehandlingen vedtagne opdeling af lovforslaget i tre dele vil § 222, stk. 1, 3. pkt., blive ændret til 4. pkt. som led i vedtagelsen af L 147 A.
Det foreslås derfor at ændre lovforslagets § 1, nr. 2 og 3, så ændringen af bestemmelsen i medfør af L 147 A bliver afspejlet i lovforslaget.
På den baggrund foreslås det i § 1, nr. 2 og 3, at ændre »3. pkt.« til »4. pkt.« Der er tale om en lovteknisk begrundet ændring af lovforslaget på baggrund af vedtagelsen af L 147 A, forslag til lov om ændring af sundhedsloven (Statens Serum Instituts virke i internationale samarbejder og drift og forvaltning af MiBa).
Til nr. 3 Som en konsekvens af den ved andenbehandlingen vedtagne opdeling af lovforslaget i tre dele vil § 222, stk. 1, 3. pkt., blive ændret til 4. pkt. som led i vedtagelsen af L 147 A.
Det foreslås derfor at ændre i lovforslagets § 1, nr. 4, så ændringen af bestemmelsen i medfør af L 147 A bliver afspejlet i lovforslaget.
På den baggrund foreslås det i § 1, nr. 4, at ændre »efter 3. pkt.« til »efter 4. pkt.« Der er tale om en lovteknisk begrundet ændring af lovforslaget på baggrund af vedtagelsen af L 147 A, forslag til lov om ændring af sundhedsloven (Statens Serum Instituts virke i internationale samarbejder og drift og forvaltning af MiBa).
