Fremsat den 7. oktober 2004 af  

 justitsministeren (Lene Espersen) Forslag til Lov om kloning og genmodificering af dyr m.v.
§ 1.  

  

 Kloning  

 og genmodificering af hvirveldyr må kun ske med tilladelse fra  

 Dyreforsøgstilsynet.
Tilsvarende gælder for anvendelse af klonede og  

 genmodificerede hvirveldyr til dyreforsøg.
 Stk. 2.  

  

 Tilladelse  

 efter stk. 1 må kun meddeles til følgende formål:
1)  

 	  

 grundforskning, 2)  

 	  

 anvendt forskning  

 rettet mod at forbedre sundhed og miljø, 3)  

 	  

 fremstilling og avl  

 af dyr, der producerer stoffer af væsentlig gavn for sundhed og miljø, eller 4)  

 	  

 undervisning og  

 uddannelse på universiteter og højere læreanstalter eller ved anden  

 undervisning  

 på tilsvarende niveau og ved undervisning af personer, der skal beskæftige  

 sig  

 med kloning og genmodificering.
 Stk. 3.  

  

 Dyreforsøgstilsynet  

 kan afslå at give tilladelse efter stk. 1, hvis kloningen,  

 genmodificeringen  

 eller anvendelsen af klonede eller genmodificerede hvirveldyr ikke skønnes at  

 være til væsentlig gavn.
 Stk. 4.  

  

 Stk. 1-3 finder tilsvarende anvendelse på avl af klonede og  

 genmodificerede forsøgsdyr.
 Stk. 5.  

  

 Loven  

 omfatter ikke genmodificering på hvirveldyr, der udelukkende er  

 genmodificerede  

 i deres somatiske celler.
 § 2.  

  

 Reglerne  

 om dyreforsøg i lov om dyreforsøg § 1, stk. 3, 5 og 6, §§ 2-9,  

 §§ 11-15 og §§ 17-19 og i forskrifter udstedt i medfør heraf finder  

 tilsvarende anvendelse på kloning og genmodificering af hvirveldyr og ved  

 anvendelse af klonede og genmodificerede hvirveldyr til dyreforsøg.
 Stk. 2.  

  

 Reglerne om  

 dyreforsøg i lov om dyreforsøg § 1, stk. 5 og 6, §§ 2-3,  

 §§ 11-15 og §§ 17-19 finder tilsvarende anvendelse på avl af  

 klonede  

 og genmodificerede forsøgsdyr.
§ 3.  

  

 Medmindre  

 højere straf er forskyldt efter anden lovgivning straffes med bøde eller  

 fængsel indtil 4 måneder den, der 1)  

 	  

 overtræder § 1,  

 stk. 1 og 4, § 2, stk. 1, jf. lov om dyreforsøg §§ 4-5,  

 § 7, § 9, stk. 2, og § 11, stk. 2, eller § 2,  

 stk. 2, jf. lov om dyreforsøg § 11, stk. 2, 2)  

 	  

 tilsidesætter vilkår  

 for en tilladelse, jf. § 2, jf. lov om dyreforsøg § 3, eller 3)  

 	  

 tilsidesætter et  

 påbud efter § 2, jf. lov om dyreforsøg § 12.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 4.  

  

 Loven  

 træder i kraft den 1. april 2005.
 § 5.  

  

 I  

 lov om dyreforsøg, jf. lovbekendtgørelse nr. 726 af 9. september 1993, som  

 senest ændret ved lov nr. 315 af 5. maj 2004, foretages følgende ændringer:
 1.  

  

 I  

  

 § 1  

  

 indsættes efter stk. 6 som nyt  

 stykke:
»Stk. 7.  

  

 Ved  

 kloning og genmodificering af hvirveldyr og ved anvendelse af klonede og  

 genmodificerede  

 hvirveldyr til dyreforsøg finder lov om kloning og genmodificering af dyr  

 m.v.  

 anvendelse.« § 6.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Formålet med lovforslaget er at fastsætte regler for  

 anvendelsen af klonings- og genmodificeringsteknikker på hvirveldyr.  

 Lovforslaget gennemfører en del af de anbefalinger, som Udvalget vedrørende  

 genmodificerede og klonede dyr er kommet med.
For så vidt angår den del af  

 udvalgets anbefalinger, som ikke gennemføres, henvises der til ministeren for  

 videnskab, teknologi og udviklings brev af 14. maj 2004 til Udvalget for  

 Videnskab og Teknologi (Alm. del  bilag 274), hvor der redegøres for,  

 hvorfor  

 dele af anbefalingerne ikke vil blive gennemført.
Brevet er medtaget som  

 bilag  

 1 til lovforslaget.
 Lovforslaget medfører, at kloning og genmodificering af  

 hvirveldyr, anvendelse af klonede og genmodificerede hvirveldyr til  

 dyreforsøg  

 samt avl af klonede og genmodificerede forsøgsdyr, fremover kun kan tillades,  

 hvis det har et af følgende formål: 1) grundforskning, 2) anvendt forskning  

 rettet mod at forbedre sundhed og miljø, 3) fremstilling og avl af dyr, der  

 producerer stoffer af væsentlig gavn for sundhed og miljø, eller 4)  

 undervisning og uddannelse på universiteter og højere læreanstalter eller ved  

 anden undervisning på tilsvarende niveau og ved undervisning af personer, der  

 skal beskæftige sig med kloning og genmodificering.
 Begreberne kloning og genmodificering er nærmere beskrevet  

 nedenfor under pkt. 4.1.
2.  

 Lovforslagets baggrund 2.1. Udvalget vedrørende genmodificerede og klonede  

 dyr I forbindelse med forespørgselsdebat nr.
F 22 til  

 videnskabsministeren om voksenkloning den 29. november 2002, jf.  

 Folketingstidende 2002-2003, forhandlingerne sp. 2116-2129 og 2223-2224,  

 vedtog  

 Folketinget den 3. december 2002 at opfordre regeringen til  

 »at nedsætte et lovforberedende udvalg, som skal følge op på  

 Folketingets motiverede dagsorden af 23. maj 1997 med henblik på at fastsætte  

 regler for forskning i dyrekloning og tilknyttede teknologier.
Erfaringer fra  

 udlandet skal inddrages.
Lovforslaget skal fremsættes i folketingssamlingen  

 2003-2004. Kommissoriet for udvalget drøftes med partierne bag denne  

 vedtagelse  

 (V 29)«.
 På denne baggrund nedsatte ministeren for videnskab,  

 teknologi og udvikling i foråret 2003 Udvalget vedrørende genmodificerede og  

 klonede dyr (herefter udvalget) bestående af repræsentanter fra Ministeriet  

 for  

 Videnskab, Teknologi og Udvikling, Justitsministeriet, Ministeriet for  

 Fødevarer, Landbrug og Fiskeri, Miljøministeriet, Det Etiske Råd, Det  

 Dyreetiske Råd, Dyrenes Beskyttelse, Rådet for Dyreforsøg, Statens Jordbrugs-  

 og Veterinærvidenskabelige Forskningsråd og Statens Sundhedsvidenskabelige  

 Forskningsråd samt professor Axel Kornerup Hansen.
Udvalget fik blandt andet til opgave at komme med  

 anbefalinger til fastsættelse af regler for forskning i dyrekloning og  

 tilknyttede teknologier.
Desuden skulle udvalget vurdere, om der er behov for  

 ændringer i gældende lovgivning eller for udarbejdelse af en ny lov.  

 Anbefalingerne til regelfastsættelse skulle kunne skabe grundlag for  

 udarbejdelse af et konkret lovforslag.
 Udvalget offentliggjorde i oktober 2003 en rapport om  

 genmodificerede og klonede dyr, som blandt andet indeholder udvalgets  

 anbefalinger til fastsættelse af regler om genmodificerede og klonede dyr.
 Det fremgår af udvalgets rapport, at udvalget har vurderet,  

 at genmodificering af dyr må anses for en teknologi, der er tilknyttet  

 dyrekloning, og dermed er omfattet af udvalgets kommissorium.
3. Gældende ret 3.1. Dyreforsøgsloven Reglerne om dyreforsøg findes i dyreforsøgsloven, jf.  

 lovbekendtgørelse nr. 726 af 9. september 1993, som ændret ved lov nr. 1081  

 af  

 20. december 1995, lov nr. 433 af 31. maj 2000 og lov nr. 315 af 5. maj 2004  

 samt i bekendtgørelser udstedt i medfør af loven.
Reglerne i dyreforsøgsloven er i vidt omfang baseret på  

 Rådets direktiv 86/609/EØF af 24. november 1986, jf.
EF-Tidende nr.
L 358 af  

 18. december 1986, side 1-28, om beskyttelse af dyr, der anvendes til forsøg  

 og  

 andre videnskabelige formål samt den europæiske konvention af 18. marts 1986  

 om  

 beskyttelse af hvirveldyr, der anvendes til forsøg og andre videnskabelige  

 formål, jf.
Lovtidende C, 2004, side 93.
 Det fremgår af dyreforsøgslovens § 1, stk. 1, at  

 anvendelse af hvirveldyr til forsøg, der må formodes at være forbundet med  

 smerte, lidelse, angst eller varigt mén for dyrene (  

  

 dyreforsøg  

  

 ), kun må ske med tilladelse fra Dyreforsøgstilsynet.
Der skal således foretages en bedømmelse af den konkrete  

 behandling af dyrene.
Denne bedømmelse skal ske på grundlag af den situation,  

 der vil foreligge, hvis fornøden bedøvelse, smerteforebyggelse eller andre  

 lindrende foranstaltninger ikke anvendes.
Den smerte, lidelse eller angst,  

 som  

 forårsages af, at en kanyle indføres i dyrets krop, anses for at udgøre  

 grænsen  

 for, hvornår en aktivitet falder ind under reglerne om dyreforsøg (  

  

 kanylekriteriet  

  

 ). Forsøg, der medfører  

 smerte, lidelse eller angst på dette eller et højere niveau, betragtes som  

 dyreforsøg.
Selv om en aktivitet overstiger kanylekriteriet, er der dog  

 kun tale om et dyreforsøg, hvis den aktivitet, der foretages på dyret, har  

 karakter af et forsøg.
F.eks. falder rutineprocedurer, som foretages af  

 f.eks.  

 dyrlæger, uden for lovens anvendelsesområde, selv om indgrebet overstiger  

 kanylekriteriet.
I lovens § 1, stk. 2, er der givet en udtømmende  

 opregning af de formål, som vil kunne begrunde, at Dyreforsøgstilsynet  

 tillader  

 et forsøg.
Efter bestemmelsen kan der meddeles tilladelse til dyreforsøg med  

 følgende formål: 1) forebyggelse af sygdom, dårlig sundhedstilstand eller  

 anden  

 abnormitet og virkningerne heraf hos mennesker, dyr og planter, herunder  

 fremstilling af lægemidler, stoffer og produkter samt afprøvning af deres  

 kvalitet, effektivitet og sikkerhed, 2) diagnosticering og behandling af  

 sygdom, dårlig sundhedstilstand eller anden abnormitet og virkningerne heraf  

 hos mennesker, dyr og planter, 3) vurdering, påvisning, justering eller  

 forandring af fysiologiske tilstande hos mennesker, dyr og planter, 4)  

 beskyttelse af miljøet, 5) forskning, 6) undervisning og uddannelse på  

 universiteter og højere læreanstalter eller ved anden undervisning på  

 tilsvarende niveau og ved undervisning af personer, der skal beskæftige sig  

 med  

 dyreforsøg, eller 7) retsmedicinske undersøgelser.
Efter dyreforsøgslovens § 1, stk. 4, kan  

 Dyreforsøgstilsynet afslå at give tilladelse til dyreforsøg, såfremt forsøget  

 ikke skønnes at være til væsentlig gavn.
Det er forudsat, at den nærmere  

 afgrænsning af, hvad der anses for at være til væsentlig gavn, fastlægges i  

 Dyreforsøgstilsynets praksis.
Ved afvejningen heraf må der bl.a. lægges vægt  

 på  

 forsøgets karakter, herunder på, om dyret udsættes for smerte, og i hvilket  

 omfang smerten fjernes ved bedøvelse.
Jo større belastning dyret udsættes  

 for,  

 desto mere skærpes kravet til den gavn, som forsøget må antages at indebære.
 I forhold til Dyreforsøgstilsynets nuværende praksis må det  

 antages, at selve kloningen eller genmodificeringen af et dyr som hovedregel  

 vil udgøre et forsøg, der overskrider kanylekriteriet, jf. dyreforsøgslovens  

 § 1, stk. 1. Det kan dog ikke udelukkes, at nogle af de procedurer  

 som indebærer kloning eller genmodificering, inden for en kortere årrække  

 ikke  

 længere vil overskride kanylekriteriet eller vil blive betragtet som  

 rutineprocedurer, og derfor ikke vil være omfattet af dyreforsøgsloven.
Det er selve indgrebene på donordyret og rugemoderen, der  

 som udgangspunkt udgør et dyreforsøg, som kræver tilladelse.
Derimod  

 betragtes  

 isoleret set fødslen af et klonet eller genmodificeret dyr ikke som et  

 dyreforsøg.
Dog vil et betragteligt udsnit af levendefødt afkom være så  

 belastet af kloningen eller genmodificeringen, at selve det at lade afkommet  

 føde i sig selv må betragtes som et dyreforsøg.
Der henvises til pkt. 4.2.  

 nedenfor om udvalgets overvejelser vedrørende de dyrevelfærdsmæssige  

 konsekvenser af teknikkerne.
Der er intet til hinder for, at Dyreforsøgstilsynet efter  

 de gældende regler giver tilladelse til genteknologiske forsøg, herunder  

 forsøg  

 med kloning af dyr, såfremt forsøget opfylder et af de formål, der er  

 opregnet  

 i dyreforsøgslovens § 1, stk. 2. Dyreforsøgstilsynet har således i  

 flere tilfælde tilladt anvendelse af embryonal kloning, for så vidt angår  

 forsøg med transgene dyr.
Dyreforsøgstilsynet har endvidere i tre tilfælde  

 tilladt somatisk kloning af kvæg.
De forskellige former for kloning er  

 nærmere  

 beskrevet nedenfor under pkt. 4.1.
Dyreforsøgsloven har karakter af en speciallov i forhold  

 til dyreværnsloven.
Det indebærer blandt andet, at en behandling af dyr i  

 overensstemmelse med en forsøgstilladelse er lovlig, uanset at behandlingen  

 måtte overskride de grænser, der gælder for behandling af dyr i henhold til  

 dyreværnsloven.
Omvendt vil en behandling af dyr, som er i strid med  

 dyreforsøgslovens regler, tillige kunne indebære en overtrædelse af  

 dyreværnslovens  

 regler for eksempel om forsvarlig behandling af dyr.
Om dette er tilfældet,  

 afhænger af en konkret vurdering i hvert enkelt tilfælde.
Det følger af dyreforsøgslovens § 10, stk. 1, at  

 Dyreforsøgstilsynet ledes af Rådet for Dyreforsøg, der består af en formand,  

 der skal opfylde betingelserne for at kunne beskikkes som dommer, og 10 andre  

 medlemmer.
Det fremgår endvidere af § 10, stk. 2, at  

 justitsministeren udpeger rådets formand og de øvrige medlemmer.
Seks af  

 medlemmerne udpeges efter udtalelser fra Statens Sundhedsvidenskabelige  

 Forskningsråd, Statens Jordbrugs- og Veterinærvidenskabelige Forskningsråd,  

 Sundhedsstyrelsen, Dansk Industri, de store sygdomsbekæmpende foreninger, Det  

 Dyreetiske Råd og fire af medlemmerne udpeges efter udtalelse fra  

 dyrebeskyttelsesforeninger.
 Det fremgår endvidere af lovens § 10, stk. 3, at  

 justitsministeren ved sammensætningen af rådet så vidt muligt skal sikre, at  

 der blandt rådets medlemmer er personer med indsigt i de faglige discipliner,  

 der har særlig betydning for de opgaver, som er tillagt Dyreforsøgstilsynet.
 3.2. Bekendtgørelse om forsøgsdyrs pasning og  

 opstaldning og om anvendelse af udryddelsestruede og vildtlevende dyr til  

 forsøg mv.
 Justitsministeriet har med hjemmel i dyreforsøgslovens  

 § 18 udstedt bekendtgørelse nr. 687 af 25. juli 2003 om forsøgsdyrs  

 pasning og opstaldning og om anvendelse af udryddelsestruede og vildtlevende  

 dyr til forsøg mv.
I bekendtgørelsen er der bl.a. fastsat en række generelle  

 regler om forsøgsdyrs pasning og opstaldning.
Endvidere er der i et bilag til  

 bekendtgørelsen fastsat specifikke krav til opstaldning af en række  

 forskellige  

 arter af forsøgsdyr.
 Ifølge § 1, stk. 1, finder bekendtgørelsen  

 anvendelse på dyr, der er omfattet af lov om dyreforsøg eller af bestemmelser  

 udstedt i medfør af lovens § 1, stk. 6, samt hvirveldyr, der bliver  

 indfanget, opdrættet eller er opstaldet med henblik på at indgå i forsøg.  

 Dyr,  

 der opdrættes som led i landbrugsmæssig produktion, omfattes dog først af  

 bekendtgørelsen, når dyret flyttes til det sted, hvor forsøget skal foregå,  

 eller, hvis forsøget skal foregå i besætningen, fra det tidspunkt forsøget  

 starter, jf. bekendtgørelsens § 1, stk. 2.
 I forlængelse heraf fremgår det af bekendtgørelsens  

 § 2, nr. 1, at der ved »forsøgsdyr« i bekendtgørelsen forstås dyr, der  

 er  

 omfattet af lov om dyreforsøg eller af bestemmelser udstedt i medfør af  

 lovens  

 § 1, stk. 6, og hvirveldyr, der bliver indfanget, opdrættet eller  

 er  

 opstaldet med henblik på at indgå i forsøg.
3.3. Dyreværnsloven Dyreværnsloven, jf. lov nr. 386 af 6. juni 1991 med senere  

 ændringer, omfatter efter lovens § 1 alle dyr.
Loven regulerer således  

 også behandlingen af dyr, som frembringes ved hjælp af kloning.
Herudover  

 gælder de almindelige dyreværnsregler i loven som udgangspunkt i forbindelse  

 med enhver behandling af dyr, således at dyreværnslovens regler om dyreværn  

 også skal iagttages ved udførelse af genteknologiske tiltag på dyr, medmindre  

 forholdet er dækket af dyreforsøgsloven.
Den eneste regel i dyreværnsloven, som specifikt retter sig  

 mod genteknologi, er lovens § 12, stk. 2. Det fremgår heraf, at  

 justitsministeren kan fastsætte nærmere regler om - og herunder forbyde -  

 anvendelsen af bioteknologi, genteknologi og lignende på produktionsdyr i  

 landbruget.
Der henvises til Folketingstidende 1990-1991, tillæg B, sp. 1029,  

 1034 og 1038.
 Bemyndigelsesbestemmelsen i dyreværnslovens § 12,  

 stk. 2, er alene udnyttet til at forbyde kunstige avlsmetoder, der kan  

 påføre de berørte dyr smerte, skade, lidelse m.v., jf. § 17 i  

 bekendtgørelse  

 nr. 707 af 18. juli 2000 om mindstekrav til beskyttelse af landbrugsdyr.
Det må antages, at bestemmelsen i § 12, stk. 2,  

 giver justitsministeren bemyndigelse til blandt andet at fastsætte regler om  

 selve anvendelsen af de teknikker, som involverer genteknologi og lignende på  

 produktionsdyr.
Imidlertid indeholder § 12, stk. 2, kun hjemmel til  

 at fastsætte bestemmelser om produktionsdyr, mens der i nærværende lovforslag  

 fastsættes regler om anvendelsen af klonings- og genmodificeringsteknikker på  

 alle  

 typer af dyr.
3.4. Genteknologiloven Lovbekendtgørelse nr. 981 af 3. december 2002 om miljø og  

 genteknologi (genteknologiloven), indeholder regler for fremstilling og  

 anvendelse af genetisk modificerede organismer, herunder genetisk  

 modificerede  

 dyr.
Loven omfatter derimod ikke embryonal kloning og somatisk kloning.
De  

 forskellige former for kloning er nærmere beskrevet nedenfor under pkt. 4.1.
 Loven gennemfører  

  

 Europa-Parlamentets  

 og Rådets direktiv 2001/18/EF af 12. marts 2001 om udsætning i miljøet af  

 genetisk modificerede organismer, jf. nærmere nedenfor under pkt. 9.2., samt  

 Rådets direktiv 90/219/EØF af 23. april 1990 om indesluttet anvendelse af  

 genetisk modificerede mikroorganismer.
 Genteknologilovens anvendelsesområde er imidlertid udvidet  

 i forhold til anvendelsesområdet for direktivet om indesluttet anvendelse,  

 idet  

 loven også omfatter genetisk modificerede planter og dyr under indesluttede  

 forhold.
Af genteknologilovens § 1 fremgår det, at loven skal  

 medvirke til at værne miljø og natur, så samfundsudviklingen kan ske på et  

 bæredygtigt grundlag i overensstemmelse med etiske værdier og i respekt for  

 menneskers livsvilkår og for bevarelsen af dyre- og plantelivet.
Loven skal  

 desuden medvirke til at beskytte menneskets sundhed i forbindelse med  

 genteknologi.
Forskning, undersøgelse, udvikling og anvendelse af  

 genetisk modificerede enkeltceller, dyrecellekultur og hele dyr samt forsøg  

 på  

 dyr og behandling af dyr under indesluttede forhold er omfattet af § 7 i  

 genteknologiloven, hvoraf det fremgår, at forskning og storskalaforsøg m.v.,  

 hvor der fremstilles og/eller anvendes genetisk modificerede celler,  

 cellekulturer eller dyr, kun må foregå i laboratorier eller områder, der er  

 godkendt  

 til dette formål i henhold til regler udstedt efter arbejdsmiljøloven.  

 Forskningen med genteknologi skal ske under betingelser, som sikrer miljø,  

 natur og sundhed.
Arbejdstilsynet, som er den ansvarlige myndighed, foretager  

 i  

 hvert tilfælde en selvstændig vurdering af den konkrete aktivitet.
Reglerne  

 findes i Arbejdsministeriets bekendtgørelse nr. 642 af 28. juni 2001 om  

 genteknologi og arbejdsmiljø og de tilhørende At-vejledninger fra  

 Arbejdstilsynet.
 Endvidere fremgår det af lovens § 9, at genetisk  

 modificerede organismer ikke må udsættes uden godkendelse fra  

 miljøministeren.
Lovens § 8 indeholder regler om produktion under  

 indesluttede forhold.
Skov- og Naturstyrelsen godkender produktion med  

 genetisk  

 modificerede dyr efter bekendtgørelse nr. 829 af 3. oktober 2002 om  

 godkendelse  

 af produktion med genetisk modificerede planter og dyr.
3.5. Lov om hold af dyr Lov nr. 432 af 9. juni 2004 om hold af dyr indeholder  

 tillige regler om klonede og genmodificerede dyr.
Det fremgår af lovens  

 § 1, at formålet med loven er at sikre, at hold af dyr sker på ansvarlig  

 vis og på en sådan måde, at hensynet til fødevaresikkerheden og menneskers og  

 dyrs sundhed samt til produktionen tilgodeses.
Endvidere er det lovens formål  

 at sikre grundlaget for afstamning og kvalitet i dyreholdet.
 Det følger af lovens § 11, at ministeren for fødevarer,  

 landbrug og fiskeri kan træffe bestemmelse og fastsætte regler om anvendelse,  

 omsætning, indførsel og udførsel af genteknologisk fremstillede og klonede  

 dyr  

 samt om forudgående anmeldelse eller godkendelse.
 Formålet med bestemmelsen er at give mulighed for at  

 fastsætte regler om, at alle genteknologisk fremstillede dyr skal vurderes ud  

 fra de hensyn, som loven skal varetage, før dyrene kan anvendes, indføres  

 eller  

 udføres.
 Bemyndigelsen i lovens § 11 er endnu ikke udnyttet.
4.  

 Udvalgets  

 overvejelser 4.1. Definition af kloning og genmodificering Kloning af dyr betyder, at der dannes en genetisk set  

 næsten identisk  kopi af et andet dyr.
Kloning kan foretages ved hjælp  

 af to  

 metoder, som er meget forskellige såvel metodemæssigt som anvendelsesmæssigt.  

 Ved  



embryonal kloning  







  

 deles et  

 nyligt dannet fosteranlæg i flere fosteranlæg, der indsættes i en rugemor.  

 Rugemoderen føder herefter genetisk identiske dyr, men man kender i  

 princippet  

 ikke dyrenes fulde egenskaber og udseende, førend dyrene er født.  



Somatisk kloning  




,  

  

 ofte kaldet voksenkloning, sker ved,  

 at man tager kernen fra en dyrecelle og indsætter den i en ægcelle, hvis  

 kerne  

 er fjernet.
Nogen tid efter at celledelingen er påbegyndt, indsættes  

 fosteranlægget i en rugemor.
Det fødte dyr er genetisk set næsten identisk  

 (en  

 klon) med donordyret, der har leveret donorcellen.
Genmodificering  



  

 betyder, at dyr kunstigt får ændret  

 deres arveanlæg.
Hvis genmodificeringen foretages på somatiske celler - det  

 vil  

 sige kropsceller, som ikke er kønsceller - vil ændringen ikke videreføres til  

 eventuelt afkom, idet kun ændringer i kønscellernes arvemateriale nedarves.  

 Genmodificering på somatiske celler vil ikke have nogen betydning for  

 videreavl  

 af dyrene.
Udvalget har ved udarbejdelsen af rapporten set bort fra denne  

 type af  

 genmodificering.
Genmodificering, hvor dyr kunstigt får ændret deres  

 arveanlæg, kan enten ske ved  

  

 indsættelse  

 af genmateriale  

  

 (transgen), der normalt ikke er forekommende i den  

 pågældende dyreart, eller ved  

  

 ændringer  

 af det normalt forekommende genmateriale  

  

 , for eksempel ved at slette eller  

 kopiere gener eller dele heraf.
Indsættelse af nyt genmateriale kan foretages  

 på flere måder.
Hvis placeringen i arvematerialet ikke er vigtig, kan man ved  

 såkaldt mikroinjektion indsprøjte transgenet i et befrugtet æg, hvorefter  

 integrationen sker tilfældigt.
Hvis den præcise placering derimod er vigtig,  

 for eksempel ved inaktivering af eksisterende arveanlæg, så kan dette i mus -  

 og for tiden kun i mus - gøres ved at dyrke embryonale stamceller, det vil  

 sige  

 dyrke stamceller, som er udtaget fra blastocysten (det befrugtede æg).  

 Stamcellerne bliver herefter genetisk modificeret i et reagensglas og derpå  

 indsat i et fosteranlæg, der herefter indsættes i en rugemor.
Dette kaldes  

 embryonal stamcelletransfektion, og de dannede dyr kaldes knock-out dyr.
På  

 andre dyrearter end mus kan man indtil videre kun lave sådan målrettet  

 genmodificering og dermed knock-out dyr ved at genmodificere somatiske  

 celler,  

 for eksempel bindevævsceller, der herefter somatisk klones.
 Der henvises i øvrigt til kapitel 3.4 og 3.5 i udvalgets  

 rapport.
4.2. Dyrevelfærdsmæssige og etiske overvejelser Det er udvalgets opfattelse, at somatisk og i øvrigt også  

 embryonal kloning ikke er uproblematisk for de dyr, der fødes i første  

 generation.
Det vil sige de dyr, der er det direkte resultat af kloningen,  

 ligesom de dyr, der gennemfører drægtigheden med disse dyr, også kan  

 påvirkes.  

 For tiden er det kun omkring halvdelen af de somatisk klonede museembryoner,  

 der overlever de første 5 uger, og kun omkring 8 procent der fødes.
Det anses  

 ikke for at være et velfærdsproblem for de klonede dyr, at de ikke bliver  

 bragt  

 til verden.
Første generation af somatisk klonede dyr vokser ofte med  

 en vækstrate, som er sammenlignelig med ikke-klonede individer, men de kan  

 udvise  

 væsentlige ændringer i deres indhold af kroppens hormoner i op til 50 dage  

 efter fødslen.
Livslængden for klonede dyr synes i nogle studier at være  

 kortere, eksempelvis fordi de ofte udvikler dødelige sygdomme.
 Udvalget er på den baggrund af den opfattelse, at  

 belastninger som følge af somatisk kloning kan opstå både hos rugedyret, hos  

 fosteret  når det er udviklet tilstrækkeligt til at kunne opfatte  

 belastninger  

  og hos det fødte dyr.
De beskrevne påvirkninger føres formentlig ikke videre til  

 anden generation, når der avles på somatisk klonede individer.
Disse dyr er  

 derfor at betragte som helt almindelige dyr, forudsat at den oprindelige klon  

 ikke ved kloningen er genmodificeret, eller at tilblivelsen af dyret i anden  

 generation er sket ved en ny kloning.
For så vidt angår genmodificeringsteknikker, er udvalget af  

 den opfattelse, at de velfærdsproblemer, der måtte opleves, primært knytter  

 sig  

 til det transgen, der er sat ind, eller manglen på det gen, der er sat ud af  

 funktion.
Et betragteligt udsnit af de genmodificerede dyr oplever  

 velfærdsproblemer som følge heraf.
 Ifølge udvalget er den væsentligste velfærdstrussel ved  

 genmodificering, at man med de transgene teknikker har fået mulighed for at  

 lave ændringer, der er mere specifikke, end hvad man har kunnet opnå ved den  

 selektive avl.
Udvalget finder, at nogle ændringer frembragt ved  

 genmodificering kan være belastende på en måde, som ikke tidligere har kunnet  

 forekomme.
Man kan eksempelvis ophæve funktionen af gener, som styrer fostres  

 organudvikling, hvilket man ikke i lige så høj grad har kunnet avle sig til.  

 Nogle belastninger er helt forudsigelige og ønskede effekter af  

 genmodificeringen, som når man laver mus, der udvikler sygdomme som for  

 eksempel cystisk fibrose.
Det er her forholdsvis enkelt at foretage en  

 risikovurdering svarende til den, der bør udøves ved enhver anden form for  

 dyreforsøg.
Visse belastninger for genmodificerede dyr er dog bivirkninger af  

 genmodificeringen, forstået på den måde, at transgenet eller  

 genfunktionsophævelsen har en utilsigtet effekt, som ofte kan forstyrre  

 forskningen, for eksempel ved at øge variationen dyrene imellem og derved øge  

 antallet af dyr, der skal anvendes i et forsøg.
Det vil ikke altid være  

 muligt  

 at forudse sådanne bivirkninger.
Udvalget er ud over de dyrevelfærdsmæssige belastninger  

 opmærksom på, at der er andre etiske overvejelser, som er mindre klart  

 relateret til gængs videnskabelig tænkemåde.
Disse overvejelser sammenfatter  

 udvalget  

 under begrebet dyrs integritet.
Udvalget definerer dyrs integritet som noget mere end  

 dyrevelfærd.
Således kan integriteten blive krænket, uden at noget dyr føler  

 smerte, eller på anden måde oplever nedsat velfærd.
Når integriteten bliver  

 krænket, er der i en eller anden forstand tale om, at dyrene ud over det  

 velfærdsmæssige  

 bliver påvirket på en måde, som mange mennesker finder foruroligende.
Som eksempel, hvor mange vil mene, at dyrs integritet  

 bliver krænket, nævner udvalget fremavl af blinde høner med henblik på at  

 undgå  

 fjerpilning og kannibalisme.
Der kan argumenteres for, at hønerne ikke har  

 noget velfærdsproblem, men måske ligefrem har en forbedret velfærd.
Alligevel  

 vil mange givetvis mene, at dyrene lider skade  at deres liv er  

 reduceret   

 fordi mennesket har frataget dem synet.
4.3. Anbefalinger til regulering Udvalget finder, at man ikke uden nærmere begrundelse og  

 etisk overvejelse kan tillade sig at anvende bioteknologiske teknikker på  

 dyr.
Efter udvalgets opfattelse må enhver form for brug af  

 bioteknologi på dyr, herunder kloning og genmodificering, vurderes ud fra et  

 proportionalitetsprincip.
Udvalget finder således, at der bør foretages en  

 afvejning af teknologiens negative følger, for eksempel nedsat dyrevelfærd,  

 krænkelse af dyrets integritet eller øget risici for skader på miljøet, over  

 for de fordele anvendelsen af teknologien kan medføre, for eksempel nye  

 sygdomsbehandlinger af mennesker og dyr.
 Udvalget finder ikke, at der i lovgivningen skal skelnes  

 mellem embryonal og somatisk kloning uanset, at embryonal kloning på  

 nuværende  

 tidspunkt er teknisk mere udviklet end somatisk kloning.
Efter udvalgets opfattelse er det på nuværende tidspunkt  

 ikke etisk og samfundsmæssigt forsvarligt at anvende klonings- og  

 genmodificeringsteknikker til at frembringe dyr til produktion af fødevarer  

 og  

 andre landbrugsprodukter.
Udvalget lægger i den forbindelse navnlig vægt på,  

 at  

 brug af bioteknologi på dyr i denne situation kan ske på bekostning af  

 dyrenes  

 velfærd, integritet og sundhed, uden at der efter udvalgets opfattelse er  

 tale  

 om opfyldelse af et væsentligt behov.
Udvalget ser derimod muligheder i  og finder det  

 forsvarligt  at anvende de pågældende teknikker i forbindelse med  

 forskning,  

 der kan føre til vigtig viden om sygdomme hos mennesker og dyr.
Det skal i  

 den  

 forbindelse bemærkes, at biomedicinsk forskning med henblik på at udvikle nye  

 metoder til behandling af alvorlige sygdomme hos mennesker og dyr i høj grad  

 er  

 afhængig af disse og andre teknologiske muligheder.
 Udvalget anbefaler på den baggrund som supplement til den  

 gældende lovgivning, at der i dansk lovgivning fastsættes specifikke regler  

 for  

 kloning og genmodificering af dyr, og at det alene bliver tilladt at klone og  

 genmodificere dyr, herunder importere og fremavle sådanne dyr, såfremt det  

 tjener et væsentligt formål.
Ved væsentlige formål forstår et flertal, bestående af 10  

 ud af udvalgets 11 medlemmer, grundforskning, anvendt forskning  

 rettet mod at forbedre sundhed og miljø, fremstilling og avl  

 af dyr, der producerer stoffer af væsentlig gavn for sundhed og miljø, og undervisning på højere  

 læreanstalter og undervisning af personer, der skal udføre disse teknikker.
Ved væsentlige formål forstår et mindretal på 1 medlem, forskning vedrørende  

 forebyggelse og bekæmpelse af væsentlige specifikke sygdomme hos mennesker og  

 dyr, fremstilling og avl  

 af dyr, der producerer biomedicinske stoffer til forebyggelse og bekæmpelse  

 af  

 væsentlige specifikke sygdomme hos mennesker og dyr, og undervisning på  

 højere læreanstalter og undervisning af personer, der skal udføre disse  

 teknikker.
4.4. Administration af reglerne For så vidt angår administrationen af regelsættet anbefaler  

 et enigt udvalg blandt andet, at tilladelser til  

 brug af bioteknologi på dyr (kloning og genmodificering) i forbindelse med  

 projekter udstedes af et forvaltningsorgan, der besidder den fornødne faglige  

 ekspertise inden for videnskab og dyrevelfærd, at ansøgninger om  

 tilladelse til projekter, som ikke skønnes at ville være til væsentlig gavn,  

 kan nægtes.
I den forbindelse skal grundforskningsprojekter primært vurderes  

 ud  

 fra deres kvalitet, at der hersker  

 åbenhed omkring sagsbehandlingen i forvaltningsorganet, blandt andet ved at  

 alle tilladelser registreres i en offentligt tilgængelig database, og at det sikres, at  

 forvaltningsorganet til enhver tid har mulighed for anmeldt såvel som  

 uanmeldt  

 at inspicere dyr, der holdes og avles i medfør af de udstedte tilladelser.
5. Justitsministeriets overvejelser Justitsministeriet fremsætter lovforslaget for at opfylde  

 en del af de anbefalinger, som udvalget vedrørende genmodificerede og klonede  

 dyr er kommet med.
Der henvises til ministeren for videnskab, teknologi og  

 udviklings brev af 14. maj 2004 til Udvalget for Videnskab og Teknologi (Alm.  

 del  bilag 274), hvor der redegøres for, hvorfor dele af anbefalingerne  

 ikke  

 vil blive gennemført.
Brevet er medtaget som bilag 1 til lovforslaget.
5.1. Definition af kloning og genmodificering Som beskrevet i pkt. 4.1. har udvalget i sin rapport  

 redegjort for, hvad der skal forstås ved kloning og genmodificering af dyr  

 samt  

 de metoder, hvorved kloning og genmodificering foretages.
 Genmodificering foretaget på somatiske celler er ikke  

 omfattet af lovforslaget, idet denne form for genmodificering ikke kunstigt  

 ændrer dyrets arveanlæg, og der er derfor ikke de samme betænkeligheder  

 forbundet  

 med denne form for genmodificering, som ved andre former for genmodificering.  

 Der henvises til lovforslagets § 1, stk. 5. Genmodificering  

 foretaget  

 på somatiske celler er imidlertid fortsat omfattet af de almindelige  

 bestemmelser i dyreforsøgsloven i det omfang, der er tale om et dyreforsøg.
 Fastlæggelsen af, hvad der skal forstås ved kloning og  

 genmodificering af dyr, er ikke knyttet til de i dag kendte metoder på  

 området.  

 Også fremtidige metoder til kloning og genmodificering vil være omfattet af  

 lovforslagets anvendelsesområde, selv om disse metoder ikke er beskrevet i  

 udvalgets rapport.
5.2. Dyrevelfærdsmæssige og etiske overvejelser Som beskrevet i pkt. 4.2. har udvalget i sin rapport  

 fundet, at der kan være en række dyrevelfærdsmæssige betænkeligheder og  

 etiske  

 overvejelser forbundet med kloning og genmodificering af dyr.
 Justitsministeriet er enig med udvalget i, at der kan være  

 dyrevelfærdsmæssige betænkeligheder forbundet med kloning og genmodificering.  

 Justitsministeriet er endvidere opmærksom på, at der kan være etiske  

 overvejelser forbundet med kloning og genmodificering af dyr, navnlig fordi  

 anvendelsen af disse teknikker kan udgøre en krænkelse af dyrs integritet,  

 jf.  

 ovenfor pkt. 4.2.
 Justitsministeriet forudsætter, at der ved administrationen  

 af de foreslåede regler tages højde for de velfærdsmæssige betænkeligheder  

 samt  

 tages højde for det indgreb i dyrenes integritet, som kloningen eller  

 genmodificeringen medfører.
5.3. Kloning og genmodificering af dyr Justitsministeriet er enig med udvalget i, at det alene  

 skal være tilladt at klone og genmodificere dyr, hvis det tjener et  

 væsentligt  

 formål.
Justitsministeriet finder, at denne anbefaling bør  

 gennemføres ved en selvstændig lov om kloning og genmodificering af dyr og  

 ikke  

 ved en ændring af dyreforsøgsloven.
Baggrunden for dette er, at det ikke kan  

 udelukkes, at nogle af de procedurer som indebærer kloning eller  

 genmodifikation, inden for en kortere årrække vil blive betragtet som  

 rutineprocedurer, og derfor ikke vil være omfattet af dyreforsøgsloven.
Udgangspunktet i dag vil dog være, at kloning og  

 genmodificering af dyr udgør et dyreforsøg, da der både er tale om et forsøg,  

 og da dette forsøg overskrider det såkaldte kanylekriterie, jf. pkt. 3.1.  

 ovenfor.
Som nævnt kan det imidlertid ikke udelukkes, at man i fremtiden vil  

 kunne klone eller genmodificere et dyr, uden at dette udgør et dyreforsøg,  

 enten fordi der ikke længere er tale om et forsøg  fordi det er blevet  

 en  

 rutineprocedure  eller fordi forsøget ikke længere overskrider  

 kanylekriteriet.
For at sikre, at alle former for kloning og genmodificering  

 -  

 herunder teknikker, som er rutineprocedurer - bliver reguleret, er det  

 nødvendigt at lave en regulering, som er uafhængig af dyreforsøgsloven.
 På den baggrund foreslås anbefalingen gennemført således,  

 at kloning og genmodificering af hvirveldyr kræver tilladelse, og således at  

 der kun kan gives tilladelse, hvis det vurderes, at kloningen eller  

 genmodificeringen  

 sker med et af de formål, som er opregnet i lovforslagets § 1,  

 stk. 2.
Det følger endvidere af den foreslåede bestemmelse i  

 § 1, stk. 3, at der i forbindelse med behandlingen af disse sager  

 skal foretages en vurdering af, om kloningen eller genmodificeringen er til  

 væsentlig gavn.
Det er således ikke tilstrækkeligt, at kloningen eller  

 genmodificeringen  

 har et formål, som er omfattet af lovforslagets § 1, stk. 2. Hvis  

 kloningen eller genmodificeringen ikke er til væsentlig gavn, skal  

 ansøgningen  

 afslås.
Der henvises i øvrigt til bemærkningerne til lovforslagets § 1,  

 stk. 3, nedenfor.
5.4. Anvendelse af klonede og genmodificerede dyr  

 til dyreforsøg Udvalget har endvidere anbefalet, at det alene skal være  

 tilladt at importere klonede og genmodificerede dyr, hvis det tjener et  

 væsentligt formål.
Justitsministeriet foreslår i stedet, at der gennemføres en  

 regulering af  

  

 anvendelsen  

  

 af  

 genmodificerede og klonede dyr til dyreforsøg.
Der henvises til lovforslagets  

 § 1, stk. 1, 2. pkt., hvorefter anvendelse af klonede og  

 genmodificerede dyr til forsøg kræver tilladelse, og således at der kun kan  

 gives tilladelse, hvis det vurderes, at anvendelsen sker med et af de formål,  

 som er opregnet i lovforslagets § 1, stk. 2.
 Lovforslaget gennemfører således ikke udvalgets anbefaling  

 om regulering af import, ligesom den foreslåede regulering ikke omhandler  

 anvendelse af klonede og genmodificerede dyr til andre formål end dyreforsøg.  

 Om baggrunden herfor henvises til ministeren for videnskab, teknologi og  

 udviklings brev af 14. maj 2004 til Udvalget for Videnskab og Teknologi (Alm.  

 del  bilag 274), som er medtaget som bilag 1 til lovforslaget.
 En regulering af anvendelse af klonede og genmodificerede  

 dyr til dyreforsøg vil sikre, at alle klonede og genmodificerede dyr   

 uanset  

 om dyret er importeret eller om dyret er fremstillet eller avlet i Danmark  

   

 kun bliver brugt til dyreforsøg, hvis formålet med forsøget svarer til et af  

 de  

 væsentlige formål, som udvalget anbefaler i rapporten.
Det følger endvidere af den foreslåede bestemmelse i  

 § 1, stk. 3, at der i forbindelse med behandlingen af disse sager  

 skal foretages en vurdering af, om anvendelsen af klonede eller  

 genmodificerede  

 dyr er til væsentlig gavn.
Det er således ikke tilstrækkeligt, at anvendelsen  

 har et formål, som er omfattet af lovforslagets § 1, stk. 2. Hvis  

 anvendelsen ikke er til væsentlig gavn, skal ansøgningen afslås.
Der henvises  

 i  

 øvrigt til bemærkningerne til lovforslagets § 1, stk. 3, nedenfor.
5.5. Avl af klonede og genmodificerede forsøgsdyr Udvalget har endelig anbefalet, at det alene skal være  

 tilladt at fremavle klonede og genmodificerede dyr, hvis det tjener et  

 væsentligt formål.
For så vidt angår avl af klonede og genmodificerede dyr,  

 der ikke er forsøgsdyr, henvises der til ministeren for videnskab, teknologi  

 og  

 udviklings brev af 14. maj 2004 til Udvalget for Videnskab og Teknologi (Alm.  

 del  bilag 274), hvor der redegøres for, hvorfor denne del af  

 anbefalingen  

 ikke nu foreslås gennemført.
Brevet er medtaget som bilag 1 til lovforslaget.
 Justitsministeriet foreslår, at anbefalingen vedrørende avl  

 af klonede og genmodificerede forsøgsdyr gennemføres ved, at de ovenfor  

 foreslåede regler om kloning og genmodificering finder tilsvarende anvendelse  

 på avl af klonede og genmodificerede forsøgsdyr, jf. lovforslagets § 1,  

 stk. 4.
 Ved forsøgsdyr forstås dyr, der er omfattet af lov om  

 dyreforsøg eller af bestemmelser udstedt i medfør af dyreforsøgslovens  

 § 1, stk. 6, og hvirveldyr, der bliver indfanget, opdrættet eller  

 er  

 opstaldet med henblik på at indgå i forsøg, jf. § 2, nr. 1, i  

 bekendtgørelse om forsøgsdyrs pasning og opstaldning og om anvendelse af  

 udryddelsestruede og vildtlevende dyr til forsøg mv.
 Fødslen af et klonet eller genmodificeret dyr i første  

 generation betragtes ikke isoleret set som et dyreforsøg, men et betragteligt  

 udsnit af levendefødt afkom vil være så belastet af kloningen eller  

 genmodificeringen,  

 at selve det at lade afkommet føde i sig selv må betragtes som et dyreforsøg.  

 Der henvises til pkt. 4.2. ovenfor om udvalgets overvejelser vedrørende de  

 dyrevelfærdsmæssige konsekvenser af teknikkerne.
For så vidt angår avl af  

  

 klonede forsøgsdyr  

  

 forudsættes det, at der, som led i tilladelsen  

 til selve kloningen, tillige tages stilling til, om kloningen må resultere i  

 fødsel af færdigudviklede individer.
Hermed tages der også stilling til, om  

 avlen af klonen tjener et væsentligt formål.
Anden generation af klonede dyr  det vil sige afkom af den  

 oprindelige klon  er at betragte som helt almindelige dyr, forudsat at  

 den  

 oprindelige klon ikke samtidig er genmodificeret eller, at tilblivelsen af  

 dyret i anden generation er sket ved en ny kloning.
Ved anden generation er  

 der  

 således ikke tale om at fremavle et klonet dyr, hvorfor denne avl ikke er  

 omfattet af lovforslaget.
 For så vidt angår avl af  

  

 genmodificerede forsøgsdyr  

  

 forudsættes det, at der, som led i  

 tilladelsen til selve genmodificeringen, tillige tages stilling til, om  

 genmodificeringen må resultere i fødsel af færdigudviklede individer.  

 Endvidere  

 kan der, som led i tilladelsen til selve genmodificeringen, gives tilladelse  

 til, at der avles på den pågældende stamme af genmodificerede forsøgsdyr.
Det forudsættes, at opdrættere af genmodificerede  

 forsøgsdyr oftest  ud fra det genmodificerede dyrs egenskaber   

 vil kunne  

 sandsynliggøre, til hvilket formål dyret avles.
Fremavles der eksempelvis  

 genmodificerede dyr, som udvikler specifikke sygdomme, vil der være en  

 formodning for, at disse skal anvendes til forskning i de omhandlede  

 sygdomme.
Det følger endvidere af den foreslåede bestemmelse i  

 § 1, stk. 3, at der i forbindelse med behandlingen af disse sager  

 skal foretages en vurdering af, om avlen af klonede eller genmodificerede  

 forsøgsdyr er til væsentlig gavn.
Det er således ikke tilstrækkeligt, at  

 avlen  

 har et formål, som er omfattet af lovforslagets § 1, stk. 2, nr.  

 1-4.  

 Hvis avlen ikke er til væsentlig gavn, skal ansøgningen afslås.
Der henvises  

 i  

 øvrigt til bemærkningerne til lovforslagets § 1, stk. 3, nedenfor.
5.6. Administration af reglerne Udvalget har anbefalet, at reglerne administreres af et  

 forvaltningsorgan, som opfylder visse krav, herunder blandt andet krav om  

 faglig ekspertise, mulighed for at afslå at give tilladelse til projekter,  

 som  

 ikke skønnes at være til væsentlig gavn, åbenhed omkring sagsbehandlingen  

 samt  

 mulighed for at inspicere de pågældende dyr, jf. ovenfor pkt. 4.4.
 Justitsministeriet er enig med udvalget i, at  

 administrationen af reglerne skal foretages af et forvaltningsorgan, som  

 opfylder disse krav.
 Justitsministeriet foreslår, at Dyreforsøgstilsynet, som  

 allerede i dag administrerer reglerne om dyreforsøg, bliver det  

 forvaltningsorgan, som administrerer de foreslåede regler.
Det følger af dyreforsøgslovens § 10, stk. 3, at  

 justitsministeren ved sammensætningen af Rådet for Dyreforsøg  som  

 leder  

 Dyreforsøgstilsynet  så vidt muligt skal sikre, at der blandt rådets  

 medlemmer  

 er personer med indsigt i de faglige discipliner, der har særlig betydning  

 for  

 de opgaver, som er tillagt Dyreforsøgstilsynet.
Det er Justitsministeriets  

 opfattelse, at dette sikrer, at Dyreforsøgstilsynet besidder den fornødne  

 faglige ekspertise inden for videnskab og dyrevelfærd.
Efter dyreforsøgslovens § 1, stk. 4, kan  

 Dyreforsøgstilsynet afslå at give tilladelse til dyreforsøg, såfremt forsøget  

 ikke skønnes at være til væsentlig gavn.
En tilsvarende bestemmelse er  

 foreslået i lovforslagets § 1, stk. 3.
 Det foreslås i lovforslagets § 2, at  

 Dyreforsøgstilsynet får mulighed for såvel anmeldt som uanmeldt at inspicere  

 dyr, der holdes og avles i medfør af tilladelser udstedt af tilsynet, jf.  

 dyreforsøgslovens § 11.
Justitsministeriet er endvidere enig med udvalget i, at der  

 skal herske åbenhed omkring sagsbehandlingen i det forvaltningsorgan, der  

 administrerer regelsættet.
Alle Dyreforsøgstilsynets afgørelser  

 offentliggøres  

 på tilsynets hjemmeside sammen med ansøgerens beskrivelse af det forsøg, som  

 påtænkes udført.
Det forudsættes, at denne praksis tillige vil finde  

 anvendelse  

 for ansøgninger, som er omfattet af dette lovforslag.
Det er endvidere muligt ud fra de oplysninger, der er  

 tilgængelige på Dyreforsøgstilsynets hjemmeside, at søge om aktindsigt i  

 Dyreforsøgstilsynets dokumenter vedrørende en konkret sag.
Som udgangspunkt  

 behandles  

 en sådan ansøgning om aktindsigt efter de almindelige regler herom i  

 offentlighedsloven.
Retten til aktindsigt omfatter dog ikke adgang til at  

 blive  

 gjort bekendt med identiteten, herunder navne, adresser og telefonnumre, på  

 de  

 personer, der udfører forsøg eller passer dyr til sådanne formål, jf.  

 dyreforsøgslovens § 19.
6. Forslagets økonomiske og administrative  

 konsekvenser for det offentlige Lovforslaget har ikke økonomiske eller administrative  

 konsekvenser af betydning for det offentlige.
7. Økonomiske og administrative konsekvenser for  

 erhvervslivet Lovforslaget skønnes ikke at have økonomiske og  

 administrative konsekvenser af betydning for erhvervslivet.
8. Miljømæssige konsekvenser Lovforslaget skønnes ikke at have miljømæssige  

 konsekvenser.
 9. Forholdet til EU-retten m.v.
9.1. Rådets direktiv 86/609/EØF om beskyttelse af  

 dyr, der anvendes til forsøg og andre videnskabelige formål Der er i EU-regi fastsat fælles minimumsnormer for  

 beskyttelse af dyr, der anvendes til forsøg og andre videnskabelige formål i  

 Rådets direktiv 86/609/EØF af 24. november 1986 om indbyrdes tilnærmelse af  

 medlemsstaternes love og administrative bestemmelser om beskyttelse af dyr,  

 der  

 anvendes til forsøg og andre videnskabelige formål.
Direktivet nævner ikke specifikt dyreforsøg, som omfatter  

 kloning og genmodificering af dyr.
Da der er tale om minimumskrav, kan  

 medlemsstaterne fastsætte videregående krav i national lovgivning, hvis  

 kravene  

 i øvrigt er forenelige med EF-traktaten, herunder bestemmelserne om fri  

 bevægelighed for varer, tjenesteydelser og kapital.
 Lovforslaget findes at være foreneligt med direktivet.
9.2. Udsætningsdirektivet Udsætning og markedsføring af genetisk modificerede  

 organismer er reguleret i Europa-Parlamentets og Rådets direktiv (2001/18/EF)  

 af 12. marts 2001 om udsætning i miljøet af genetisk modificerede organismer  

 og  

 om ophævelse af Rådets direktiv 90/220/EØF, som ændret ved EP/Rfo 1829/2003  

 (udsætningsdirektivet). Direktivet hører under Miljøministeriets ressort.
 Formålet med direktivet er, i overensstemmelse med  

 forsigtighedsprincippet, at foretage en indbyrdes tilnærmelse af  

 medlemsstaternes love og administrative bestemmelser samt at beskytte  

 menneskers sundhed og miljøet i forbindelse med udsætning i miljøet og  

 markedsføring af genetisk modificerede organismer.
Det fremgår af direktivets artikel 2, nr. 1, at der ved  

 »organisme« forstås enhver biologisk enhed, der er i stand til at replikere  

 eller overføre genetisk materiale.
Det betyder, at også genetisk modificerede  

 dyr er omfattet af direktivet.
Derimod omfatter direktivet ikke klonede  

 organismer, medmindre disse også er genetisk modificerede.
Godkendelse efter direktivet kan opnås til  

 forsøgsudsætninger (udsætning i ethvert andet øjemed end markedsføring) og  

 til  

 markedsføring.
Den første godkendelse er en national afgørelse, mens  

 godkendelsen til markedsføring foretages efter en fælles EU-beslutning, som  

 medfører, at den godkendte organisme frit kan markedsføres overalt i  

 Fællesskabet.
 Det følger af direktivets artikel 2, at udsætning og  

 markedsføring ikke omfatter de situationer, hvor der anvendes specifikke  

 eller  

 tilpas strenge indeslutningsforanstaltninger for at begrænse genmodificerede  

 organismers kontakt med befolkningen og miljøet og dermed sikre et højt  

 sikkerhedsniveau.
 Genmodificerede forsøgsdyr under indesluttede forhold er  

 som følge heraf ikke omfattet af udsætningsdirektivet.
 Lovforslaget findes at være foreneligt med direktivet.
9.3. Europarådets dyreforsøgskonvention Danmark ratificerede den 8. september 2000 den europæiske  

 konvention om beskyttelse af hvirveldyr, der anvendes til forsøg og andre  

 videnskabelige formål (Europarådskonventionen).
 Europarådskonventionens formål er i videst muligt omfang at  

 begrænse anvendelsen af dyr til forsøg, at beskytte dyr, der anvendes i  

 forsøg,  

 der vil kunne forårsage smerte, lidelse, angst eller varigt mén, og at sikre,  

 at sådanne lidelser, hvis de er uundgåelige, reduceres mest muligt.
Konventionen indeholder i artikel 2 en opregning af de  

 formål, hvortil der må foretages forsøg med dyr.
Disse formål svarer til de  

 formål, som er opregnet i dyreforsøgslovens § 1, stk. 2, nr. 1-7.
 Endvidere indeholder konventionen bestemmelser om dyrenes  

 pasning og opstaldning, om forsøgenes udførelse, om kvalifikationskrav, om  

 virksomheder, som opdrætter, leverer eller bruger dyr til forsøg samt om  

 statistiske oplysninger om dyreforsøg.
 Det forudsættes, at de formål, som er opregnet i  

 lovforslagets § 1, stk. 2, ikke har et bredere anvendelsesområde  

 end  

 de formål, der er opregnet i konventionens artikel 2.
 Lovforslaget er efter Justitsministeriets opfattelse  

 foreneligt med Danmarks folkeretlige forpligtelser efter  

 Europarådskonventionen.
 10. Hørte myndigheder og organisationer m.v.
Lovforslaget har været sendt i høring hos Danmarks  

 Veterinærinstitut, NeuroSearch A/S, Løvens Kemiske Fabrik, Novo Nordisk A/S,  

 Dyrenes Beskyttelse, Statens Serum Institut, Det Dyreetiske Råd,  

 Dyreforsøgstilsynet,  

 Århus Universitet, Odense Universitet, Aalborg Sygehus Nord, Nordisk Samfund  

 til bekæmpelse af misbrug af dyr, Solweig Wagners initiativ til afskaffelse  

 af  

 dyreforsøg, Handelskammeret, Scantox A/S, Dyreforeningen Kattens Værn,  

 Taconic  

 M&B, Inges Kattehjem, Dyrefondet, H.
Lundbeck A/S, Københavns  

 Universitet,  

 Foreningen for Polio-, Trafik- og Ulykkeskadede, Danmarks Jordbrugsforskning,  

 Arbejdsgruppen »Dyrenes Stemme«, DakoCytomation Denmark A&S,  

 Gigtforeningen, Foreningen Hestens Værn, Dansk Industri, Hjerteforeningen,  

 Sundhedsstyrelsen, Foreningen til Værn for Værgeløse Dyr, Dyreværnsrådet,  

 Daniche, Scleroseforeningen, Landsforeningen til oplysning om og afskaffelse  

 af  

 vivisektion, Dyrenes Venner, Den Kgl.
Veterinær- og Landbohøjskole, Statens  

 Jordbrugs- og Veterinær- Videnskabelige Forskningsråd, Statens  

 Sundhedsvidenskabelige Forskningsråd, Den Danske Dyrlægeforening,  

 Landsforeningen for Husdyrenes Vel, Kræftens Bekæmpelse, Miljøstyrelsen,  

 Lægemiddel Industri Foreningen, Dansk Dyreværn Århus, Forbrugergruppen for  

 Dyrevelfærd, Dyreværnsforeningernes Fællesråd, Landsforeningen Forsøgsdyrenes  

 Værn,  

 Fonden til Sygdomsbekæmpelse uden Dyreforsøg, Landsforeningen Komitéen mod  

 Dyreforsøg,  

 Rektorkollegiet, Arbejdsmiljøinstituttet, Danmarks Miljøundersøgelser,  

 Landsforeningen LEV, Akademiet for de tekniske videnskaber, Dansk  

 Sygeplejeråd,  

 Den Centrale Videnskabsetiske Komité, Det Etiske Råd, Det Kongelige Danske  

 Videnskabernes Selskab, Det Veterinære Sundhedsråd, Landbrugsraadet, Rådet  

 for  

 Teknologi og Innovation, Statens Teknisk- Videnskabelige Forskningsråd,  

 Teknologirådet, Ministeriet for Fødevarer, Landbrug og Fiskeri, Ministeriet  

 for  

 Videnskab, Teknologi og Udvikling, Skov- og Naturstyrelsen, De Danske  

 Landboforeninger, Danske Slagterier, Landsudvalget for Svin,  

 Amtsrådsforeningen,  

 Miljøministeriet, Dyrenes Dags Komité, Landsorganisationen i Danmark,  

 Dyreværnsforeningen Freja, Specialarbejderforbundet i Danmark,  

 Landsforeningen  

 af Danske Svineproducenter, Slagteriernes Forskningsinstitut,  

 Fødevaredirektoratet, WSPA, Sammenslutningen af Landbrugets Arbejdsgivere,  

 Dansk Arbejdsgiverforening, Dansk Familielandbrug, Kødbranchens Fællesråd,  

 Kommunernes Landsforening, Økonomi- og Erhvervsministeriet og Center for Etik  

 og Ret.
Vurdering af konsekvenser af lovforslag Positive konsekvenser/mindreudgifter (hvis ja, angiv hvilke) Negative konsekvenser/merudgifter (hvis ja, angiv hvilke) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten m.v.
Der henvises til bemærkningerne ovenfor under pkt. 9 Bemærkninger til lovforslagets enkelte bestemmelser Til § 1 Det følger af bestemmelsens  

  

 stk. 1, 1. pkt.  

  

 , at kloning og genmodificering af hvirveldyr  

 kun må ske med tilladelse fra Dyreforsøgstilsynet.
Kloning af dyr indebærer, at der dannes en næsten genetisk  

 identisk »kopi« af et andet dyr.
Genmodificering betyder, at dyr kunstigt får  

 ændret deres arveanlæg.
De forskellige former for kloning og genmodificering  

 er  

 nærmere beskrevet ovenfor under pkt. 4.1.
Bestemmelsen omfatter kun hvirveldyr, hvilket svarer til  

 anvendelsesområdet for lov om dyreforsøg.
Hvirveldyr adskiller sig fra de  

 hvirvelløse dyr ved at have et skelet og et centralnervesystem.
Hvirveldyr  

 kan  

 underopdeles i fisk, padder, krybdyr, fugle og pattedyr.
De hvirvelløse dyr  

 omfatter blandt andet insekter, orme, gopler m.v.
 Bestemmelsen omfatter selve kloningen eller  

 genmodificeringen af et dyr, altså det indgreb der foretages på et dyr, når  

 det  

 klones eller genmodificeres.
Det følger endvidere af bestemmelsens  

  

 stk. 1, 2. pkt.  

  

 , at anvendelse af klonede og genmodificerede  

 hvirveldyr til dyreforsøg kun må ske med tilladelse fra Dyreforsøgstilsynet.  

 Denne del af bestemmelsen omfatter anvendelsen af allerede klonede eller  

 genmodificerede dyr til dyreforsøg, uanset om det pågældende dyreforsøg  

 indebærer kloning eller genmodificering.
Alle klonede og genmodificerede dyr,  

 der anvendes til dyreforsøg, er omfattet af denne del af bestemmelsen, uanset  

 om dyrene oprindeligt er avlet eller importeret med henblik på dyreforsøg.
Dyreforsøg skal forstås i overensstemmelse med § 1,  

 stk. 1, i lov om dyreforsøg, hvilket vil sige anvendelse af hvirveldyr  

 til  

 forsøg, der må formodes at være forbundet med smerte, lidelse, angst eller  

 varigt mén for dyrene.
Definitionen af dyreforsøg er nærmere beskrevet  

 ovenfor  

 under pkt. 3.1.
Reglerne om godkendelse til genteknologiske forsøg i  

 genteknologiloven samt i administrative forskrifter udstedt i medfør heraf  

 finder anvendelse ved siden af reglerne i dette lovforslag.
Der henvises i  

 øvrigt til beskrivelsen af genteknologiloven ovenfor under pkt. 3.4.
 Der henvises i øvrigt til Justitsministeriets overvejelser  

 omkring kloning og genmodificering samt anvendelse af klonede og  

 genmodificerede dyr til forsøg ovenfor under pkt. 5.3. og 5.4.
Tilladelse efter stk. 1 meddeles af  

 Dyreforsøgstilsynet.
Dyreforsøgstilsynet træffer afgørelse i disse sager  

 efter  

 det regelsæt, som i øvrigt gælder for Dyreforsøgstilsynet.
Der henvises i  

 øvrigt til bemærkningerne om Dyreforsøgstilsynet ovenfor under pkt. 5.6.
 Det følger af bestemmelsen i  

  

 stk. 2  

  

 , at Dyreforsøgstilsynet kun kan meddele tilladelse til  

 at klone og genmodificere hvirveldyr samt til at anvende klonede og  

 genmodificerede hvirveldyr til dyreforsøg, hvis det opfylder et af de i  

 stk. 2, nr. 1-4, nævnte formål.
Bestemmelsen i stk. 2 angiver de formål, til hvilke  

 der kan meddeles tilladelse.
Tilladelser kan ikke meddeles til andre formål.  

 Afgrænsningen  

 af formålene svarer til de formål, som udvalget vedrørende genmodificerede og  

 klonede dyr anbefaler i deres rapport.
 Bestemmelsen i  

  

 stk. 2,  

 nr. 1  

  

 , angår grundforskning, hvorved forstås studier af mekanismer, uden at  

 man nødvendigvis søger en direkte klinisk eller industriel anvendelse.
 Formålet i  

  

 stk. 2,  

 nr. 2  

  

 , angår anvendt forskning rettet mod at forbedre sundhed og miljø. Ved  

 sundhed forstås forbedring af sundheden for mennesker og dyr, men ikke for  

 planter.
For så vidt angår fremstilling og avl af dyr, der  

 producerer stoffer af væsentlig gavn for sundhed og miljø i  

  

 stk. 2, nr. 3  

  

 , er det i nogle  

 tilfælde lykkedes forskere at klone og genmodificere dyr, som producerer  

 stoffer, som kan være til gavn for sundheden, som f.eks. humane proteiner og  

 antistoffer.
F.eks. er der fremstillet geder, der udskiller humane proteiner,  

 eksempelvis blodkoagulationsfaktorer i deres mælk.
På samme måde vil det  

 kunne  

 lade sig gøre at fremstille dyr, som producerer stoffer af væsentlig gavn for  

 miljøet.
Derimod vil dyreforsøg, som indebærer fremstilling af produktionsdyr  

 med særlige egenskaber til brug for produktionen, f.eks. fremstilling af mælk  

 med en særlig proteinsammensætning eller kød beregnet på et bestemt marked,  

 ikke falde inden for dette formål.
 I medfør af bestemmelsen i  

  

 stk. 2, nr. 4  

  

 , kan der meddeles tilladelse efter stk. 1,  

 hvis formålet er undervisning og uddannelse på universiteter og højere  

 læreanstalter eller ved anden undervisning på tilsvarende niveau og ved  

 undervisning af personer, der skal beskæftige sig med kloning og  

 genmodificering.
 Der kan ikke med hjemmel i de formål, der er angivet i  

 stk. 2, gives tilladelse til kloning eller genmodificering af et dyr med  

 det formål at genskabe uddøde dyrearter eller bevare truede dyrearter.  

 Endvidere kan der ikke gives tilladelse til kloning eller genmodificering af  

 kæledyr og hobbydyr.
 Det forudsættes i øvrigt, at den nærmere afgrænsning af  

 formålene fastlægges gennem Dyreforsøgstilsynets praksis.
Bestemmelsen i  

  

 stk. 3  

  

 medfører, at Dyreforsøgstilsynet ved afgørelsen af sager om tilladelser efter  

 lovforslaget foretager en proportionalitetsafvejning, som svarer til den  

 proportionalitetsafvejning, som foretages efter dyreforsøgslovens § 1,  

 stk. 4. Dyreforsøgstilsynet skal som led i denne  

 proportionalitetsafvejning  

 foretage en afvejning af klonings- og genmodificeringsteknikkens negative  

 følger, for eksempel nedsat dyrevelfærd, herunder velfærden for eventuelt  

 levende født afkom, krænkelse af dyrets integritet eller øget risici for  

 skader  

 på miljøet, over for de fordele anvendelsen af teknologien kan medføre.
Hvis  

 Dyreforsøgstilsynet skønner, at de negative følger overstiger de fordele,  

 anvendelsen af teknologien i det konkrete tilfælde vil medføre, skal  

 ansøgningen afslås.
 I det omfang Dyreforsøgstilsynet ikke er i besiddelse af  

 det fornødne grundlag til at foretage denne afvejning, forudsættes det, at  

 Dyreforsøgstilsynet indhenter en udtalelse fra en kompetent myndighed,  

 institution eller lignende, inden der træffes afgørelse.
 Efter den foreslåede bestemmelse i  

  

 stk. 4  

  

 finder § 1, stk. 1-3, tillige anvendelse på  

 avl af klonede og genmodificerede forsøgsdyr.
 Det medfører, at avl af klonede og genmodificerede  

 forsøgsdyr kun må ske med tilladelse fra Dyreforsøgstilsynet, samt at  

 Dyreforsøgstilsynet kun kan meddele tilladelse til avl af klonede og  

 genmodificerede forsøgsdyr, hvis avlen opfylder et af de i stk. 2 nævnte  

 formål.
 Ved forsøgsdyr forstås dyr, der er omfattet af lov om  

 dyreforsøg eller af bestemmelser udstedt i medfør af dyreforsøgslovens  

 § 1, stk. 6, og hvirveldyr, der bliver indfanget, opdrættet eller  

 er  

 opstaldet med henblik på at indgå i forsøg, jf. § 2, nr. 1, i  

 bekendtgørelse om forsøgsdyrs pasning og opstaldning og om anvendelse af  

 udryddelsestruede og vildtlevende dyr til forsøg mv.
 Heraf følger, at forsøgsdyr er hvirveldyr, medmindre andet  

 er bestemt i medfør af dyreforsøgslovens § 1, stk. 6.
 Vedrørende avl af klonede og genmodificerede forsøgsdyr  

 henvises der i øvrigt til de almindelige bemærkninger ovenfor under pkt. 5.5.
 Det fremgår af lovforslagets  

  

 stk. 5  

  

 , at loven ikke omfatter genmodificering på hvirveldyr,  

 der udelukkende er genmodificerede i deres somatiske celler.
Ved genmodificering på somatiske celler foretages  

 genmodificeringen på dyrets kropsceller og ikke på kønscellerne.
Ved denne  

 form  

 for genmodificering vil ændringen ikke videreføres til eventuelt afkom.
Undtagelsesbestemmelsen i stk. 5 omfatter selve det  

 indgreb, der foretages ved somatisk genmodificering.
Endvidere omfatter  

 undtagelsesbestemmelsen de dyr, der udelukkende er genmodificerede i deres  

 somatiske celler.
 Dyr, som både er genmodificeret i de somatiske celler samt  

 i deres kønsceller, er ikke omfattet af undtagelsesbestemmelsen.
 For så vidt angår genmodificering på somatiske celler,  

 henvises der i øvrigt de almindelige bemærkninger ovenfor under pkt. 4.1. og  

 5.1.
Til § 2 Efter bestemmelsen i  

  

 stk. 1  

  

 finder reglerne om dyreforsøg i lov om dyreforsøg § 1, stk. 3, 5 og  

 6, §§ 2-9, §§ 11-15 og §§ 17-19 og i forskrifter udstedt i  

 medfør heraf tilsvarende anvendelse på kloning og genmodificering af  

 hvirveldyr  

 og ved anvendelse af klonede og genmodificerede hvirveldyr til dyreforsøg.
Dyreforsøgslovens § 1, stk. 3, omhandler  

 tilladelser til dyreforsøg med færdige kosmetiske midler, mens § 1,  

 stk. 5, omhandler demonstration af påtænkte forsøg.
Dyreforsøgslovens  

 § 1, stk. 6, indeholder en bemyndigelse for justitsministeren til  

 at  

 fastsætte regler om, at anvendelsen af andre dyr end hvirveldyr helt eller  

 delvist skal være omfattet af loven.
 Dyreforsøgslovens § 2 omhandler krav til forsøgsudøveren  

 m.v., mens det følger af § 3, at Dyreforsøgstilsynet kan fastsætte  

 nærmere  

 begrænsninger og vilkår for tilladelsen.
Dyreforsøgslovens §§ 4-9 omhandler reglerne for  

 dyreforsøg, herunder regler om, hvem der kan udføre forsøg, og hvor der kan  

 udføres forsøg, regler om valg af dyreart, herunder anvendelsen af  

 alternative  

 metoder, hvor sådanne må antages at være lige så velegnede.
Endvidere er der  

 regler om bedøvelse af dyret, herunder at dyret ikke må opleve stærk smerte,  

 anden intens lidelse eller intens angst.
Endelig er der regler om  

 indberetning  

 til Dyreforsøgstilsynet.
§§ 11-15 i dyreforsøgsloven indeholder bestemmelser om  

 Dyreforsøgstilsynet og Rådet for Dyreforsøg, herunder bestemmelser om, at  

 Rådet  

 for Dyreforsøg og personer, som rådet har bemyndiget hertil, til enhver tid  

 uden retskendelse mod behørig legitimation har adgang til forsøgslokaler m.v.  

 med henblik på at tilvejebringe oplysninger til brug for tilsynet.
Endvidere  

 er  

 der bestemmelser om, at Rådet kan give påbud samt om, at Dyreforsøgstilsynets  

 bestemmelser ikke kan indbringes for anden administrativ myndighed.
Endelig  

 er  

 der bestemmelser om afgivelse af årsberetning og gebyr for tilladelser til  

 dyreforsøg.
Dyreforsøgslovens § 17 indeholder en bestemmelse om  

 tilbagekaldelse af tilladelser, mens der i medfør af § 18 er givet  

 justitsministeren bemyndigelse til at fastsætte administrative regler  

 vedrørende en række forhold på dyreforsøgsområdet.
Det følger endelig af  

 § 19, at retten til aktindsigt efter offentlighedsloven ikke omfatter  

 adgang til at blive gjort bekendt med identiteten m.v. på de personer, der  

 udfører forsøg eller passer dyr til sådanne formål.
 Efter bestemmelsen i  

  

 stk. 2  

  

 finder reglerne om dyreforsøg i lov om dyreforsøg § 1, stk. 5 og 6,  

 §§ 2-3, §§ 11-15 og §§ 17-19 tilsvarende anvendelse på avl af  

 klonede og genmodificerede forsøgsdyr.
 Uanset, at der ikke i forslaget er henvist til regler, der  

 er udfærdiget med hjemmel i lov om dyreforsøg, forudsættes det, at de  

 generelle  

 regler om forsøgsdyr, der er udstedt i medfør af dyreforsøgsloven   

 f.eks. om  

 forsøgsdyrs pasning og opstaldning  også gælder for genmodificerede og  

 klonede  

 forsøgsdyr, selv om de pågældende dyr er avlet efter en tilladelse i medfør  

 af  

 lov om kloning og genmodificering af dyr m.v.
 Der henvises i øvrigt til bemærkningerne vedrørende  

 stk. 1 for så vidt angår en beskrivelse af de relevante bestemmelser i  

 dyreforsøgsloven.
Til § 3 Efter bestemmelsen i  

  

 stk. 1  

  

 straffes overtrædelse af § 1, stk. 1 og 4, eller overtrædelse af de  

 strafbelagte bestemmelser i dyreforsøgsloven, som der er henvist til i  

 lovforslagets § 2, stk. 1 og 2, med bøde eller fængsel indtil 4  

 måneder, medmindre højere straf er forskyldt efter anden lovgivning.
 Endvidere straffes tilsidesættelse af vilkår for en  

 tilladelse, jf. § 2, jf. lov om dyreforsøg § 3 samt tilsidesættelse  

 af et påbud efter § 2, jf. lov om dyreforsøg § 12.
 Bestemmelsen i  

  

 stk. 2  

  

 vedrører strafansvaret for juridiske personer.
Til § 4 Det foreslås, at loven træder i kraft den 1. april 2005.
 Det forudsættes, at tilladelser, som Dyreforsøgstilsynet  

 efter dyreforsøgsloven har meddelt inden lovens ikrafttræden, og som giver  

 tilladelse til kloning eller genmodificering af hvirveldyr eller til  

 anvendelse  

 af klonede eller genmodificerede hvirveldyr til forsøg, forbliver i kraft,  

 indtil de udløber.
Til § 5 Bestemmelsen ændrer dyreforsøgsloven, således at det af  

 dyreforsøgslovens § 1, stk. 7, kommer til at fremgå, at lov om  

 kloning og genmodificering af dyr m.v. finder anvendelse ved kloning og  

 genmodificering af hvirveldyr og ved anvendelse af klonede og genmodificerede  

 hvirveldyr til dyreforsøg.
Det betyder, at lov om kloning og genmodificering af dyr  

 m.v. får karakter af speciallov i forhold til dyreforsøgsloven på de nævnte  

 områder.
Heraf følger, at dyreforsøgslovens bestemmelser ikke finder  

 anvendelse  

 på disse områder, uanset at der er tale om dyreforsøg.
Dog følger det af den foreslåede § 2, at en lang række  

 af dyreforsøgslovens bestemmelser om dyreforsøg finder tilsvarende anvendelse  

 på kloning og genmodificering af hvirveldyr samt på anvendelse af klonede og  

 genmodificerede hvirveldyr til dyreforsøg.
Der henvises til bemærkningerne  

 til  

 lovforslagets § 2 ovenfor.
Til § 6 Bestemmelsen vedrører lovens territoriale  

 anvendelsesområde.
Bilag 1 Udvalget for Videnskab og Teknologi Folketinget Christiansborg 1240 København K 14. maj 2004 Orientering om implementering af anbefalinger fra  

 udvalget vedr. genmodificerede og klonede dyr.
 Udvalget vedr. genmodificerede og klonede dyr  

 offentliggjorde rapporten om genmodificerede og klonede dyr den 23. oktober  

 2003. Udvalget havde på baggrund af en Folketingsbeslutning fra december 2002  

 fået til opgave at følge op på den motiverede dagsorden fra 1997, med henblik  

 på at fastsætte regler for forskning i dyrekloning og tilknyttede  

 teknologier.  

 Det fremgår af Folketingsbeslutningen, at et lovforslag skal fremsættes i  

 folketingssamlingen 2003/2004.
Udvalget anbefalede,   

 	  

 at der i dansk  

 lovgivning fastsættes specifikke regler for kloning og genmodificering af  

 dyr,  

 og   

 	  

 at det alene bliver  

 tilladt at klone og genmodificere dyr, herunder importere og fremavle sådanne  

 dyr, såfremt det tjener et væsentligt formål.
Ved væsentlige formål forstår et flertal af udvalgets  

 medlemmer (10 ud af 11)   

 	  

 grundforskning,   

 	  

 anvendt forskning  

 rettet mod at forbedre sundhed og miljø,   

 	  

 fremstilling og avl af  

 dyr, der producerer stoffer af væsentlig gavn for sundhed og miljø, og   

 	  

 undervisning på højere  

 læreanstalter og undervisning af personer, der skal udføre disse teknikker.
 Justitsministeriet, Fødevareministeriet, Miljøministeriet  

 og Videnskabsministeriet har efterfølgende drøftet, hvorledes udvalgets  

 anbefalinger kan implementeres i dansk ret.
 Arbejdet med at implementere udvalgets anbefalinger kan  

 groft deles op i to punkter:
 1.  

 	  

 Import og avl af  

 genmodificerede og klonede dyr, som ikke vedrører dyreforsøg.
 2.  

 	  

 Anvendelsen af  

 genmodificerede og klonede dyr i forbindelse med dyreforsøg.
Dele af punkt 1 vil kunne implementeres i  

 Fødevareministeriets kommende lov om hold af dyr, men to omstændigheder gør,  

 at  

 implementeringen ikke vil ske for nuværende.
Først og fremmest eksisterer der  

 allerede en EU-retlig regulering af genmodificerede dyr.
Konkret drejer det  

 sig  

 om udsætningsdirektivet (2001/18/EF), som administreres af Skov- og  

 Naturstyrelsen.
Direktivet foreskriver en central EU-retlig  

 godkendelsesordning  

 ved markedsføring og import af genmodificerede organismer, herunder dyr.  

 Problemet i forhold til implementering af anbefalingerne er, at der ikke  

  

 kan laves regler eller stilles  

 yderligere krav til markedsføring og import af genmodificerede dyr,  

  

 når sådanne regler er i strid med direktivet.
Omkring import af klonede dyr  

 er  

 Fødevareministeriet af den opfattelse, at det ikke vil være rigtigt at  

 regulere  

 indførsel og avl af rent klonede dyr, når det som følge af EU-reglerne ikke  

 vil  

 være muligt at regulere  


  

 godkendte genmodificerede dyr, herunder  

 genmodificerede og senere klonede dyr.
Derudover er det ikke umiddelbart  

 presserende at iværksætte regler om import og avl af klonede dyr, idet  

 problemstillingen ikke er aktuel og ikke forventes at blive det i en nær  

 fremtid.
 Omkring punkt 2 kan jeg oplyse, at Justitsministeriet i  

 øjeblikket arbejder på at implementere den del af udvalgets anbefalinger, der  

 vedrører genmodificering og kloning af dyr i forbindelse med dyreforsøg.  

 Implementeringen vil ske ved ændring af dyreforsøgsloven, som ressortmæssigt  

 hører under Justitsministeriet.
Jeg kan samtidig oplyse, at bl.a. overvejelserne omkring de  

 EU-retlige problemstillinger, som er beskrevet under punkt 1, har forsinket  

 arbejdet med implementeringen af udvalgets anbefalinger og dermed også  

 udarbejdelsen af Justitsministeriets lovforslag.
Det vil således ikke vil  

 være  

 muligt at fremsætte lovforslaget i denne samling.
Justitsministeriet har  

 imidlertid oplyst, at det er hensigten at fremsætte lovforslaget i  

 begyndelsen  

 af næste folketingssamling.
 Retsudvalget vil modtage en kopi af dette brev fra  

 Justitsministeriet.
