(Praktikpladser for mellemlange  

 sundhedsuddannelser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 296 af 26. juni 1975 om sygehusvæsenets deltagelse i uddannelse  

 inden for kliniske fag ved det lægevidenskabelige studium m.v. foretages  

 følgende ændringer:
 1. I § 1 og § 2, stk. 3, ændres  

 »indenrigsministeren« til: »sundhedsministeren«.
 2. Efter § 2 indsættes:
»§ 2 a.  Undervisningsministeren fastsætter efter  

 forhandling med sundhedsministeren, hvor i amtskommunerne og kommunerne  

 praktikuddannelsen for jordemoderelever og fysio- og ergoterapeutelever skal  

 foregå.
Kommunerne og amtskommunerne er forpligtede til at stille egnede  

 praktikpladser til rådighed til det fastsatte antal uddannelsespladser.
 Stk. 2.  Staten kan yde amtskommuner og kommuner  

 refusion for merudgifter, der er forbundet med praktikundervisningen.
Stk. 3.  De nærmere regler om ydelse af refusion efter  

 stk. 2 fastsættes af undervisningsministeren.« § 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
