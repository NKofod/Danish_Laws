§ 48 E-beskat./Forsker/orlov -  

 	  

    

 § 48 E-beskatning,  

 forsker, orlov Reference: KSL § 48 E, Lov om orlov jf. lovbk.  

 nr. 1201 af 27. dec. 1993 og LV 1993 D.B.5 Told- og Skattestyrelsen blev af et universitet  

 spurgt om konsekvenserne af, at en forsker under sin ansættelse med  

 beskatning  

 efter KSL § 48 E afholder forældreorlov efter lov om orlov.
 Som følge af orloven bliver det samlede ophold i  

 Danmark incl. orlovsperioden 2 år og 6 måneder.
Eftersom ansættelsesforholdet ikke ophører, men  

 stilles i bero i den tid orloven varer, skal der ikke på grund af orloven ske  

 efterbeskatning m.v. jf.
KSL § 48 E, stk. 5 og 6 om ophør af  

 ansættelsesforhold.
Det fremgår derudover af KSL § 48 E, stk. 7, at  

 en kontrakt kan forlænges i op til 24 måneder med beskatning efter de  

 sædvanlige regler, men kun i forlængelse af den samlede periode på 36 måneder  

 med 25 pct. beskatning.
Derudover fremgår det af § 48 E, stk. 8, at man ikke  

 i  

 samme ansættelsesforhold kan vælge beskatning efter de sædvanlige regler og  

 derefter påny 25 pct. beskatning.
 I konsekvens af disse regler vil forskeren  

 fortsat være omfattet af 25 pct. beskatning under orloven, idet 25 pct.  

 beskatning ønskes anvendt også efter orlovens udløb, og orlovsperioden skal  

 medregnes ved opgørelsen af de 36 måneder, som er tidsgrænsen for anvendelsen  

 af 25 pct. beskatning.
