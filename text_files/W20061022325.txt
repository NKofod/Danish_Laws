 kurser, skulle først indtægtsføres af virksomheden,  

 når kurserne var gennemført.
Landsskatteretskendelse vedr.
Periodisering af indtægter Klagen vedrører periodisering af indtægter  

 fra kursusvirksomhed.
Landsskatterettens afgørelse Skattepligtig indkomst Forudbetalinger beskattet på  

 faktureringstidspunktet med 1.191.779 kr.
 Landsskatteretten nedsætter  

 indkomsten med 1.191.779 kr.
Sagens oplysninger A A/S er en konsulent- og  

 undervisningsvirksomhed, hvis aktiviteter består i udvikling af kurser inden  

 for salg og marketing samt gennemførelsen heraf, fortrinsvis i udlandet.  

 Selskabet er indirekte ejet af B, der er direktør i selskabet.
Selskabet, der  

 har 6 ansatte, har regnskabsår 1. juli - 30. juni.
Selskabet har 1 kunde, C.  

 Samarbejdet, som blev etableret i 1988, hviler på gensidig tillid og fortrolighed, idet der har  

 udviklet sig en fast praksis herfor, herunder også for honoreringsforløbet.
I  

 1988 blev udarbejdet en samarbejdskontrakt.
Det har ikke været muligt at  

 fremvise denne.
Parterne aftaler en  

 kursusplan for et halvt år ad gangen, hvorefter der udarbejdes en projektplan  

 og et budget.
Den ene halvdel af kursernes pris faktureres umiddelbart efter  

 aftalens indgåelse, og den anden halvdel tillagt de faktiske omkostninger  

 faktureres umiddelbart efter afholdelsen af de enkelte kurser.
I enkelte  

 situationer kan det forekomme, at prisen for et kursus faktureres fuldt ud  

 inden  

 afholdelsen.
Kurser, der ikke bliver til noget, men som er betalt, overgår  

 til  

 nyt projekt/kursus.
Vedrørende 2003 blev for 1.  

 halvår aftalt 15 kurser.
Af forskellige grunde, herunder kontroverser i  

 forbindelse med en ledende medarbejders fratræden, blev 5 af kurserne ikke  

 afholdt.
Kurserne blev i stedet afholdt i 2. halvår, idet 1 af kurserne blev  

 aflyst, men erstattet af 2 andre kurser.
Forudbetalingerne vedrørende de 5  

 kurser (2 af kurserne var betalt fuldt ud), i alt 1.191.779 kr., blev  

 passiveret  

 på statustidspunktet.
Skattecentrets afgørelse Skattecentret har anset  

 forudbetalingerne på 1.191.779 kr., for skattepligtige på  

 faktureringstidspunktet.
Skattecentret har henvist til  

 den manglende aftale, samt til at forudbetalinger ikke tilbagebetales ved  

 aflysning, men reguleres over efterfølgende faktureringer.
Det er efter  

 selskabets regnskabspraksis ikke sædvanligt med passivering af  

 forudbetalinger.  

 Ifølge centret kan der ikke sammenlignes til regnskaber for tidligere år med  

 posteret forudbetalinger på grund af eventuelt ændrede regnskabsprincipper  

 mv.
 Skattecentret har bemærket,  

 at anerkendes passivering af forudbetalingerne, skal de udgifter, der kan  

 henregnes dertil også aktiveres og først fratrækkes sammen med de tilhørende  

 indtægter.
Selskabets påstand og argumenter Selskabets repræsentant har  

 fremsat påstand om, at forudbetalingerne først kan anses for retserhvervet, efter at de  

 pågældende kurser er afholdt.
 Repræsentanten har henvist  

 til selskabets regnskabspraksis, hvorefter der er sket passivering siden 1996  

 således: 1996 med 2.321.215 kr., 1999 med 462.500 kr., og 2000 med 155.795  

 kr.
 Han har endvidere henvist  

 til, at selskabet, hvis det var blevet likvideret den 30. juni 2003, ville  

 være  

 blevet stillet over for et krav enten om faktisk afholdelse af kurserne eller  

 om tilbagebetaling af et beløb svarende til forudbetalingerne.
 Han har endelig bemærket, at  

 skatteforvaltningen trods adskillige ligningsmæssige gennemgange gennem årene  

 ikke har anfægtet periodiseringen.
Landsskatterettens bemærkninger og begrundelse Indtægter beskattes som  

 udgangspunkt i det indkomstår, hvori der er erhvervet endelig ret til  

 indtægten,  

 jf. statsskattelovens § 4, stk. 1, litra a.
I gensidigt bebyrdende  

 aftaleforhold er vederlag skattepligtigt for en part på det tidspunkt, hvor  

 parten har ydet det, han ifølge aftalen er forpligtet til, idet han derved  

 har  

 erhvervet et endeligt krav på modydelsen.
 Landsskatteretten finder i  

 overensstemmelse hermed, at selskabet først kan anses for at have erhvervet  

 endelig ret til vederlag, når kurserne er gennemført, uanset om der er sket  

 forudbetaling i tidligere år.
 Virksomhedens afholdelse af  

 omkostninger som led i kursusvirksomheden anses som almindelige  

 driftsomkostninger i henhold til statsskattelovens § 6, stk. 1, litra a, for  

 hvilke der er løbende fradragsret.
 Idet det lægges til grund, at  

 der er sket forudbetalinger med 1.191.779 kr., nedsættes selskabets indkomst  

 hermed.
