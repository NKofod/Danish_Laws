Cirkulære om aftale om udligningstillæg i forbindelse med regeringens udspil Bedre balance (Til samtlige ministerier mv.) Finansministeriet, Moderniseringsstyrelsen og centralorganisationerne har indgået vedlagte aftale af 12. januar 2016 om udligningstillæg i forbindelse med regeringens udspil Bedre Balance.
Moderniseringsstyrelsen, den 13. januar 2016 Carsten Holm Aftale om udligningstillæg ved flytning i forbindelse med regeringens udspil "Bedre balance" § 1. Til ansatte, hvis løn inden for samme overenskomst, organisations- eller lønaftale er geografisk bestemt, og som ved institutionens hele eller delvise flytning til et sted, hvor den geografiske bestemte løn er lavere end lønnen inden flytningen, ydes et tillæg til udligning af forskellen.
 § 2. Tillægget er pensionsgivende i samme omfang, som løndelen var pensionsgivende inden flytningen.
 § 3. Udligningstillægget ydes som et personligt ureguleret tillæg, der aftrappes med enhver fremtidig lønstigning.
 § 4. Udligningstillægget justeres forholdsmæssigt ved ændring af beskæftigelsesgraden og bortfalder helt ved fratræden fra institutionen eller ved ydelse af tjenestefrihed uden løn.
§ 5. Aftalen gælder alene i forbindelse med hel eller delvis flytning af en institution som led i regeringens udspil Bedre Balance § 6. Aftalen har virkning fra 1. januar 2016.
 Stk. 2. Allerede indgåede lokale aftaler på statslige institutioner om udligningstillæg i forbindelse med regeringens udspil Bedre Balance fortsætter uændret, indtil de opsiges til bortfald efter reglerne i den enkelte aftale.
