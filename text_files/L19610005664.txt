 Under 26. juni 1958 er der mellem regeringen for Amerikas Forenede Stater  

 og Kongeriget Danmarks regering afsluttet følgende tillægsoverenskomst til  

 overenskomst af 25. juli 1955 om samarbejde vedrørende udnyttelse af  

 atomenergi til fredelige formål:
Ændring i overenskomsten om samarbejde mellem Kongeriget Danmarks regering  

 og regeringen for Amerikas Forenede Stater vedrørende udnyttelse af  

 atomenergi til civile formål.
Kongeriget Danmarks regering og regeringen for Amerikas Forenede Stater, som ønsker at ændre overenskomsten om samarbejde mellem Kongeriget  

 Danmarks regering og regeringen for Amerikas Forenede Stater, vedrørende  

 udnyttelse af atomenergi til fredelige formål, undertegnet i Washington den  

 25. juli 1955 (i det følgende betegnet som  

 »samarbejdsoverenskomsten«), således som denne er ændret ved den i  

 Washington den 27. juni 1956 undertegnede overenskomst, er blevet enige om følgende:
 Artikel I.
 Samarbejdsoverenskomstens reviderede artikel II ændres herved til følgende  

 ordlyd:
»A.
Kommissionen vil til Kongeriget Danmarks regering efter aftale  

 sælge eller udleje uran beriget op til tyve procent (20 pct.) med isotop  

 U-235, bortset fra de særlige bestemmelser i denne artikels stk.
C, i sådanne  

 mængder, som der opnås enighed om i overensstemmelse med de betingelser,  

 vilkår og leveringsterminer, der indeholdes i kontrakter om levering af  

 brændstof til bestemte forsøgs- og materialeprøvningsreaktorer, som  

 Kongeriget Danmarks regering i samråd med Kommissionen beslutter at fremstille eller bemyndige private organisationer til at fremstille i  

 Danmark og i sådanne mængder, som er nødvendige i forsøg, der har forbindelse hermed.
Dog må nettomængden af uran, som sælges eller  

 udlejes i medfør af denne overenskomst i dennes gyldighedsperiode, ikke  

 overstige 50 kg indeholdt U-235. Denne nettomængde skal være bruttomængden af  

 indeholdt U-235 i Uran, der sælges eller udlejes til Kongeriget Danmarks regering under denne overenskomsts gyldighedsperiode med fradrag  

 af den mængde indeholdt U-235 i genindvindeligt uran, som er tilbagesolgt  

 eller på anden måde tilbageleveret til regeringen for Amerikas Forenede  

 Stater under denne overenskomsts gyldighedsperiode eller overdraget til et  

 andet land eller en international organisation med samtykke af regeringen for  

 Amerikas Forenede Stater.
B.
Indenfor de begrænsninger, som er fastsat ved denne artikels stk.
A, må  

 den mængde uran beriget med isotop U-235, som overdrages af Kommissionen i  

 henhold til denne artikel, og som er i Kongeriget Danmarks regerings  

 varetægt, ikke på noget tidspunkt overstige den mængde, der er nødvendig til  

 fuld ladning af hver nærmere betegnet reaktor, som Kongeriget Danmarks  

 regering eller personer under dennes retsmyndighed beslutter sig til at  

 fremstille og drive med amerikansk reaktorbrændsel, tilvejebragt i medfør af  

 denne overenskomst med tillæg af en så stor yderligere mængde, som efter  

 Kommissionens opfattelse er nødvendig for at muliggøre en effektiv og  

 uafbrudt drift af en sådan reaktor eller sådanne reaktorer, medens udskiftede  

 brændselselementer henstår for at tabe i radioaktivitet, er under forsendelse  

 eller, med forbehold af bestemmelserne i denne artikels stk.
E, er under  

 behandling i Danmark, idet det er Kommissionens hensigt at muliggøre, at det  

 således leverede materiale udnyttes i det videst mulige omfang.
C.
Kommissionen kan efter anmodning og efter eget skøn stille en del af  

 det i det foregående nævnte specielt fissile materiale til rådighed i form af  

 materiale beriget op til halvfems procent (90 pct.) til brug i forsøgs- og  

 materialeprøvningsreaktorer, der hver for sig er i stand til at virke med en  

 brændstofladning, som ikke overstiger otte (8) kg indeholdt U-235.
D.
Der er enighed om, at Kongeriget Danmarks regering, selvom den kan  

 fordele uran beriget med isotop U-235 til autoriserede forbrugere i Danmark,  

 vil bevare sin adkomst til uran beriget med isotop U-235 som er indkøbt hos  

 Kommissionen, i det mindste indtil det tidspunkt da private forbrugere i  

 Amerikas Forenede Stater har opnået tilladelse til i Amerikas Forenede Stater  

 at erhverve adkomst til uran beriget med isotop U-235.
E.
Der er enighed om, at alt kildemateriale eller specielt fissilt  

 materiale modtaget fra Amerikas Forenede Stater, når det trænger til behandling, efter Kommissionens eget skøn skal behandles i anlæg, som tilhører Kommissionen eller kan godkendes af denne, på betingelser og vilkår som  

 skal aftales senere.
Med mindre anden aftale træffes, er der enighed om, at  

 bestrålede brændselselementers form og indhold ikke ændres, efter at de er  

 udtaget af reaktoren, og indtil de leveres til behandling til Kommissionen  

 eller til de anlæg, som kan godkendes af Kommissionen.
F.
Med hensyn til specielt fissilt materiale, som ikke ejes af regeringen  

 for Amerikas Forenede Stater, som fremstilles i reaktorer, der anvender  

 brændstof leveret fra Amerikas Forenede Stater, og som overstiger Kongeriget  

 Danmarks regerings behov for sådant materiale under dets program for den  

 fredelige udnyttelse af atomenergi, skal regeringen for Amerikas Forenede  

 Stater have og erholder herved a) forkøbsret til sådant materiale til de i  

 Amerikas Forenede Stater til den tid gældende priser for specielt fissilt  

 materiale, som er fremstillet i reaktorer, der er forsynet med brændstof i  

 henhold til betingelserne i en samarbejdsoverenskomst med regeringen for  

 Amerikas Forenede Stater, og b) ret til at godkende overdragelse af sådant  

 materiale til et andet land eller til en international organisation, såfremt  

 forkøbsretten ikke udnyttes.
G.
Specielt fissilt materiale, som er fremstillet af brændstof udlejet i  

 henhold til denne overenskomst som resultat af bestrålingsprocesser, skal godskrives  

 Kongeriget Danmarks regering og skal efter den ved denne artikels stk.
E hjemlede behandling, leveres tilbage til Kongeriget Danmarks regering, på hvilket tidspunkt adkomsten til sådant materiale skal overdrages til denne  

 regering, med mindre regeringen for Amerikas Forenede Stater udnytter den ret, der  

 herved gives den, til mod passende betaling til Kongeriget Danmarks regering, at beholde sådant specielt fissilt materiale, som overstiger Kongeriget Danmarks  

 regerings behov for sådant materiale til dens program for den fredelige  

 udnyttelse af atomenergi.
H.
Visse atomenergimaterialer, som regeringen for Kongeriget Danmark måtte  

 anmode Kommissionen om at fremskaffe i henhold til denne aftale, er skadelige  

 for personer og ejendom, med mindre de behandles og anvendes med omhu.
Efter  

 at sådanne stoffer er overleveret til regeringen for Kongeriget Danmark,  

 bærer denne i forholdet til De Forenede Staters regering alt ansvar for  

 sådanne materialers forsvarlige behandling og anvendelse.
Med hensyn til  

 specielt fissilt materiale eller brændselselementer, som Kommissionen i  

 medfør af denne overenskomst måtte udleje til Kongeriget Danmarks regering  

 eller til private personer eller organisationer under dennes retsmyndighed,  

 skal Kongeriget Danmarks regering holde De Forenede Staters regering  

 skadesløs og fri for et hvilket som helst ansvar (herunder ansvar over for  

 trediemand), der af nogen som helst årsag måtte opstå som følge af  

 produktion, fabrikation, ejerforhold, udlejning samt besiddelse og anvendelse  

 af sådant specielt fissilt materiale eller brændselselementer, efter  

 overlevering heraf fra Kommissionen til Kongeriget Danmarks regering eller  

 til nogen dertil bemyndiget privat person eller organisation, der henhører  

 under dens retsmyndighed.« Artikel II.
 Samarbejdsoverenskomstens reviderede artikel III ændres herved til  

 følgende ordlyd:
»Artikel III a« »Materialer som har interesse i forbindelse med nærmere betegnede  

 forsøg vedrørende kedelig udnyttelse af atomenergi, som iværksættes af  

 regeringen for Kongeriget Danmark, herunder kildematerialer, specielt fissilt  

 materiale, biprodukter, andre radioisotoper og stabile isotoper, vil blive  

 udvekslet til forsøgsformål i sådanne mængder og på sådanne vilkår og betingelser, som måtte blive aftalt, når sådanne  

 stoffer ikke kan købes i handelen,» Artikel III.
 Følgende nye artikel indsættes umiddelbart efter samarbejdsaftalens  

 artikel V:
»Artikel V a Kongeriget Danmarks regering og regeringen for Amerikas Forenede Stater  

 bekræfter deres fælles interesse i Den internationale Atomenergiorganisation  

 og bekræfter i dette øjemed følgende:
A.
De to parter vil efter anmodning af en af parterne rådføre sig med  

 hinanden med henblik på at afgøre, i hvilke henseender de måtte ønske at  

 ændre bestemmelserne i denne samarbejdsoverenskomst.
Parterne vil navnlig  

 rådføre sig med hinanden for at afgøre, i hvilke henseender og i hvilket  

 omfang de ønsker at overlade administrationen til Den internationale  

 Atomenergiorganisation for så vidt angår de betingelser, kontrol- og  

 sikkerhedsforanstaltninger, herunder sundheds- og sikkerhedsnormer, der er  

 fastsat af organisationen i forbindelse med lignende bistand til et  

 samarbejdende land under organisationens ressort.
B.
Såfremt parterne ikke når frem til en gensidigt tilfredsstillende  

 aftale efter de ved denne artikels stk.
A hjemlede konsultationer, kan enhver  

 af parterne opsige overenskomsten ved meddelelse herom.
Såfremt denne  

 overenskomst opsiges, skal Kongeriget Danmarks regering til Kommissionen  

 tilbagelevere alt kildemateriale og specielt fissilt materiale, som er  

 modtaget i henhold til denne overenskomst, og som er i dens besiddelse, eller  

 som besiddes af personer under dens retsmyndighed.« Artikel IV.
 Samarbejdsaftalens reviderede artikel VI ændres til følgende ordlyd:
»A.
Kongeriget Danmarks regering og regeringen for Amerikas Forenede  

 Stater fremhæver deres fælles interesse i at sikre, at alt materiale og  

 udstyr samt alle anordninger, som stilles til rådighed for Kongeriget  

 Danmarks regering i henhold til denne overenskomst, udelukkende anvendes til civile formål.
B.
Bortset fra det omfang, i hvilket de sikkerhedsforanstaltninger, der  

 hjemles ved denne overenskomst, efter indbyrdes aftale mellem parterne i  

 henhold til artikel V a erstattes af den internationale  

 Atomenergiorganisations sikkerhedsforanstaltninger, skal regeringen for  

 Amerikas Forenede Stater uanset alle andre bestemmelser i denne overenskomst  

 have følgende rettigheder:
1. For at sikre, at konstruktion og drift finder sted  

 til civile formål samt for at muliggøre en effektiv anvendelse af  

 sikkerhedsforanstaltninger, at kunne undersøge konstruktionen af enhver som af regeringen for Amerikas Forenede Stater eller personer under dennes  

 retsmyndighed skal stilles til rådighed for Kongeriget Danmarks regering  

 eller personer under dennes retsmyndighed, eller som skal anvende, fremstille  

 eller behandle et hvilket som helst af følgende materialer, der således er  

 stillet til rådighed: kildematerialer, specielt fissilt materiale,  

 moderatormateriale eller andet materiale efter Kommissionens angivelse.
 2. Med hensyn til alt kildemateriale eller specielt  

 fissilt materiale, som af regeringen for Amerikas Forenede Stater eller  

 personer under dennes retsmyndighed skal stilles til rådighed for Kongeriget  

 Danmarks regering eller personer under dennes retsmyndighed samt med hensyn  

 til et hvilket som helst kildemateriale eller specielt fissilt materiale, der  

 anvendes i, udvindes fra eller fremstilles af følgende materialer, udstyr  

 eller anordninger, som således er stillet til rådighed:
3. At kunne fordre, at det i denne artikels stk.
B 2  

 omhandlede specielt fissilt materiale, som ikke løbende anvendes til civile  

 formål i Kongeriget Danmark og ikke indkøbes eller tilbageholdes af  

 regeringen for Amerikas Forenede Stater i medfør af denne overenskomsts  

 artikel II, eller som der ikke på anden måde disponeres over i henhold til en  

 for begge parter antagelig aftale, skal deponeres i lageranlæg, som er  

 angivet af Kommissionen.
4. Efter samråd med Kongeriget Danmarks regering at  

 kunne udpege personer, som på begæring af en af parterne skal være ledsaget  

 af personer udpeget af Kongeriget Danmarks regering, og som skal have adgang  

 til alle steder og oplysninger, der er nødvendige for at føre regnskab med de  

 kildematerialer og specielle fissile materialer, som er underkastet  

 bestemmelserne i denne artikels stk.
B 2 med henblik på at fastslå, om denne  

 overenskomst er overholdt, samt at foretage sådanne selvstændige målinger,  

 som måtte skønnes nødvendige.
5. Såfremt bestemmelserne i denne artikel eller  

 garantierne i artikel VII ikke overholdes, og Kongeriget Danmarks regering  

 undlader at gennemføre bestemmelserne i denne artikel inden for en rimelig  

 tid, at kunne suspendere denne overenskomst eller bringe den til ophør og  

 fordre samtlige de i denne artikels stk.
B 2 omhandlede materialer samt  

 udstyr og anordninger tilbageleveret.
 6. At rådføre sig med Kongeriget Danmarks regering i  

 spørgsmål vedrørende sundhed og sikkerhed.
