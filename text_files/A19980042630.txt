 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret bl.a. ved lov nr.  

 119 af 20. februar 1998 og senest ved § 1 i lov nr. 133 af 25. februar 1998,  

 foretages følgende ændringer:
 1. § 12 A, stk. 1, affattes således:
»I tilfælde, hvor en bolig, som ville være omfattet af  

 ejendomsværdiskatteloven, såfremt ejeren selv benyttede boligen, stilles til  

 rådighed for ejerens eller dennes ægtefælles forældre, stedforældre eller  

 bedsteforældre, betales der ejendomsværdiskat svarende til, hvad der skulle  

 være betalt i ejendomsværdiskat, såfremt ejeren selv beboede boligen.
Til den  

 skattepligtige indkomst medregnes kun den del af en eventuel lejebetaling,  

 der overstiger 250 pct. af ejendomsværdiskatten.
Det er en betingelse, at  

 boligen, der stilles til rådighed, findes i tilknytning til en bolig, som den  

 skattepligtige eller dennes ægtefælle bebor.
Det er endvidere en betingelse,  

 at en af forældrene, stedforældrene eller bedsteforældrene er  

 førtidspensionist, efterlønsmodtager eller fyldt 67 år inden udgangen af  

 indkomståret.« 2. I § 14, stk. 1, indsættes efter »skatter og  

 afgifter«: », bortset fra ejendomsværdiskatter,».
 3. § 14, stk. 2, 4. pkt., affattes således:
»Fradrag indrømmes tilsvarende ikke for ejendomme omfattet af  

 ejendomsværdiskattelovens § 4, stk. 1, nr. 6-8, jf. nr. 9.« 4. § 15 A affattes således:
»§ 15 A.  Ved opgørelsen af den skattepligtige  

 indkomst medregnes lejeværdien af bolig i egen ejendom efter  

 statsskattelovens § 4, litra b, 2. pkt., jf. dog lov om en kommunal og  

 amtskommunal ejendomsværdiskat.« 5. §§ 15 B-15 C, §§ 15 E-15 I og § 15 N ophæves.
 6. §§ 15 J og 15 K affattes således:
 »§ 15 J.  Ved opgørelse af den skattepligtige  

 indkomst kan ejere af ejendomme som nævnt i ejendomsværdiskattelovens § 4,  

 stk. 1, nr. 1-5, jf. nr. 9, der tjener til bolig for ejeren, alene foretage  

 fradrag for renter af indestående prioriteter samt reservefonds- og  

 administrationsbidrag til realkreditinstitutter. Øvrige udgifter vedrørende  

 ejendommen kan ikke fradrages, jf. dog § 15 K.
 Stk. 2.  Stk. 1 gælder, uanset om den skattepligtige har  

 udlejet sin bolig i ejendommen en del af indkomståret.
Stk. 3.  Ved opgørelsen af den skattepligtige indkomst  

 kan ejere af en udlejningsejendom omfattet af ejendomsværdiskattelovens § 4,  

 stk. 1, nr. 6 og 7, jf. nr. 9, bortset fra renter af indestående prioriteter  

 samt reservefonds- og administrationsbidrag til realkreditinstitutter, ikke  

 fradrage den efter 2. pkt. beregnede del af de til ejendommen knyttede  

 udgifter, herunder afskrivninger på særlige installationer.
Denne del  

 beregnes som summen af de ved vurderingen fremkomne værdier af de af ejerne  

 beboede lejligheder i ejendommen divideret med summen af samme værdi og den  

 ved vurderingen fremkomne værdi af den øvrige del af ejendommen.
Stk. 4.  Deltagere i et fællesskab som nævnt i  

 ejendomsværdiskattelovens § 4, stk. 1, nr. 8, jf. nr. 9, kan bortset fra  

 renter af indestående prioriteter samt reservefonds- og administrationsbidrag  

 til realkreditinstitutter ikke fradrage ejendommens udgifter, herunder  

 afskrivninger på særlige installationer, hvis denne udelukkende tjener til  

 bolig for deltagerne.
Er en del af ejendommen udlejet, kan deltagerne ikke  

 fradrage den efter 3. pkt. beregnede del af ejendommens udgifter, herunder  

 afskrivninger på særlige installationer.
Denne del beregnes som summen af de  

 ved vurderingen fremkomne værdier af de af deltagerne beboede lejligheder i  

 ejendommen divideret med summen af samme værdi og den ved vurderingen  

 fremkomne værdi af den øvrige del af ejendommen.
§ 15 K.  For bygninger, der er undergivet fredning i  

 henhold til bygningsfredningsloven, kan der foretages fradrag for de faktiske  

 driftsudgifter vedrørende ejendommen. 1. pkt. gælder ikke for fredede  

 ejerlejligheder.
For ejere af en udlejningsejendom omfattet af  

 ejendomsværdiskattelovens § 4, stk. 1, nr. 6-8, jf. nr. 9, gælder dog § 15 J,  

 stk. 3 og 4.
Stk. 2.  For ejendomme som nævnt i  

 ejendomsværdiskattelovens § 4, stk. 1, nr. 5, foretages fradrag for de  

 faktiske driftsudgifter, der kan henføres til den del af ejendommen, der  

 benyttes erhvervsmæssigt.« 7. §§ 15 O og 15 P affattes således:
»§ 15 O.  Ejere af en fritidsbolig bortset fra  

 sommerhus, der efter tilladelse anvendes som helårsbolig, og som udlejes en  

 del af året, kan fradrage 7.000 kr. i bruttolejeindtægten pr. fritidsbolig  

 ved indkomstopgørelsen.
Bundfradraget kan dog ikke overstige  

 bruttolejeindtægten.
Af den reducerede lejeindtægt kan endvidere fradrages 40  

 pct., som dækker samtlige udgifter m.v., der er forbundet med udlejningen,  

 jf. stk. 2. Vælger ejeren at foretage fradrag efter 1.-3. pkt., medregnes  

 ejendomsværdiskat efter ejendomsværdiskatteloven for hele indkomståret.
Stk. 2 .  Ejere, der ikke anvender stk. 1, kan fradrage  

 faktiske udgifter afholdt til vedligeholdelse af indbo og inventar, foretage  

 skattemæssige afskrivninger efter reglerne om delvis erhvervsmæssigt  

 benyttede driftsmidler som nævnt i afskrivningslovens kapitel 2 samt fradrage  

 ejendomsskatter efter § 14, stk. 3. Fradrag kan foretages med så stor en del  

 af henholdsvis den afholdte vedligeholdelsesudgift, det beregnede  

 afskrivningsbeløb og de betalte ejendomsskatter, som svarer til den del af  

 året, hvor udlejning har fundet sted.
Herudover kan der foretages fradrag for  

 udgifter, der er direkte forbundet med udlejningen.
Det samlede fradragsbeløb  

 efter dette stykke kan ikke overstige bruttolejeindtægten.
Foretages fradrag  

 efter 1.-4. pkt., kan ejeren ikke senere overgå til fradrag efter stk. 1.
§ 15 P.  Lejere, der fremlejer en del af værelserne i  

 egen lejet lejlighed til beboelse, kan ved indkomstopgørelsen vælge kun at  

 medregne den del af bruttolejeindtægten, der overstiger et bundfradrag på 2/3  

 af fremlejers egen årlige leje for hele lejligheden.
Andelshavere i private  

 andelsboligforeninger anses i denne forbindelse som lejere, og andelshaveres  

 boligafgift anses som leje.
Ejere, der udlejer en del af værelserne i en  

 lejlighed i egen ejendom omfattet af ejendomsværdiskattelovens § 4, stk. 1,  

 nr. 1-5, jf. nr. 9, til beboelse, kan ved indkomstopgørelsen vælge kun at  

 medregne den del af bruttolejeindtægten, der overstiger et bundfradrag på  

 11/3 pct. af ejendomsværdien, jf. § 4, stk. 2, i ejendomsværdiskatteloven.  

 For ejendomme beliggende i udlandet m.v. udgør bundfradraget 11/3 pct. af  

 handelsværdien, jf. § 4, stk. 3, i ejendomsværdiskatteloven.
For fremlejere,  

 andelshavere og ejere, der kun har lejet eller ejet lejligheden en del af  

 indkomståret, beregnes der kun bundfradrag af denne del af den årlige leje  

 eller ejendomsværdiskat.
Bundfradraget dækker samtlige udgifter og  

 afskrivninger, der ellers ville være fradragsberettigede i forbindelse med  

 fremlejningen eller udlejningen.
For ejere beregnes ejendomsværdiskat efter  

 ejendomsværdiskatteloven for den udlejede del af boligen.
Stk. 2.  Lejere, der fremlejer lejligheden en del af  

 indkomståret til beboelse, kan ved indkomstopgørelsen vælge kun at medregne  

 den del af bruttolejeindtægten, der overstiger et bundfradrag på 2/3 af  

 fremlejers egen årlige leje.
Andelshavere i private andelsboligforeninger  

 anses i denne forbindelse som lejere, og andelshaveres boligafgift anses som  

 leje.
Ejere af en helårsbolig, som er omfattet af ejendomsværdiskattelovens §  

 4, stk. 1, nr. 1-5, jf. nr. 9, der udlejer boligen en del af indkomståret til  

 beboelse, kan ved indkomstopgørelsen vælge kun at medregne den del af  

 bruttolejeindtægten, der overstiger et bundfradrag på 11/3 pct. af  

 ejendomsværdien, jf. § 4, stk. 2, i ejendomsværdiskatteloven.
Stk. 1, 4.  

 pkt., finder dog tilsvarende anvendelse.
For fremlejere, andelshavere og  

 ejere, der kun har lejet eller ejet lejligheden eller ejendommen en del af  

 indkomståret, beregnes der kun bundfradrag af denne del af den årlige leje  

 eller ejendomsværdiskat.
Bundfradraget dækker samtlige udgifter og  

 afskrivninger, der ellers ville være fradragsberettigede i forbindelse med  

 fremlejningen eller udlejningen.
For ejere beregnes ejendomsværdiskat efter  

 ejendomsværdiskatteloven i udlejningsperioden.
Stk. 3.  Lejere og ejere som nævnt i stk. 1-3, der ikke  

 anvender bundfradragsreglen i stk. 1 eller 2, kan ved indkomstopgørelsen  

 foretage fradrag for udgifter m.v. som nævnt i stk. 1, 6. pkt., og stk. 2, 6.  

 pkt.
Det samlede fradragsbeløb kan dog ikke overstige bruttolejeindtægten.  

 Foretages fradraget efter 1. pkt., kan den pågældende lejer eller ejer ikke  

 senere overgå til bundfradrag efter stk. 1 eller 2.« § 2 I lov om opkrævning af indkomstskat for personer m.v. (kildeskat) jf.  

 lovbekendtgørelse nr. 614 af 10. juli 1997, som ændret ved § 2 i lov nr. 888  

 af 3. december 1997, § 1 i lov nr. 976 af 17. december 1997, § 1 i lov nr.  

 977 af 17. december 1997, § 17 i lov nr. 1098 af 29. december 1997, § 3 i lov  

 nr. 1104 af 29. december 1997 og § 1 i lov nr. 277 af 13. maj 1998, foretages  

 følgende ændringer:
 1. Lovens titel affattes således:
 »Lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat)».
 2. I § 40 og § 41, stk. 1, 1. pkt., indsættes efter  

 »kommunal og amtskommunal indkomstskat«: », kommunal og  

 amtskommunal ejendomsværdiskat«.
 3 . I § 48, stk. 4, 2. pkt., indsættes efter  

 »forventede indkomstforhold«: »og under hensyn til forventet  

 skat efter lov om en kommunal og amtskommunal ejendomsværdiskat«.
 4. I § 52, stk. 1, 1. pkt., indsættes efter  

 »forventede indkomstforhold«: »og forventet skat efter lov om  

 en kommunal og amtskommunal ejendomsværdiskat«.
 5. I § 52, stk. 1, indsættes som 2. og 3.  

 pkt.:
»Må det antages, at den skattepligtige skal svare skat efter lov om  

 en kommunal og amtskommunal ejendomsværdiskat, fastsættes denne under hensyn  

 til den forventede ejendomsværdiskat.
Skatteministeren kan fastsætte nærmere  

 regler herom.« 6. I § 52, stk. 2, 1. pkt., § 53, stk. 1, 1. pkt. og §  

 53, stk. 2, 1. pkt., indsættes efter »forventede  

 indkomstforhold«: »m.v.«.
 7. I § 54 indsættes efter »indkomstgrundlaget«:  

 »m.v.«.
 8. I § 61 indsættes som stk. 9:
»Stk. 9.  Af de skattebeløb, der opkræves eller  

 inddrives for et indkomstår, dækkes indkomstskat forud for kommunal og  

 amtskommunal ejendomsværdiskat.« 9 . I § 64, stk. 1, ændres »og amtskommunal  

 indkomstskat« til: », amtskommunal indkomstskat samt kommunal og  

 amtskommunal ejendomsværdiskat.« 10. I § 73, stk. 1, 1. pkt., ændres »eller kirkelige  

 afgifter« til: », kommunal og amtskommunal ejendomsværdiskat eller  

 kirkelige afgifter«.
 11 . I § 73 C ændres »samt kirkelige afgifter«  

 til: », kommunal og amtskommunal ejendomsværdiskat samt kirkelige  

 afgifter«.
§ 3 I lov om beskatning ved dødsfald (dødsboskatteloven), jf. lov nr. 1221 af  

 27. december 1996, som ændret ved § 6 i lov nr. 440 af 10. juni 1997,  

 foretages følgende ændringer:
 1. § 40, stk. 4, affattes således:
»Stk. 4.  I tilfælde omfattet af  

 ejendomsværdiskattelovens § 1, stk. 3, kan modtageren i den skattepligtige  

 indkomst fradrage den del af en eventuel faktisk betalt leje, der ikke  

 overstiger 250 pct. af ejendomsværdiskatten.
Hvis modtageren under skiftet  

 bebor en ejendom, for hvilken afdøde er beskattet af lejeværdi efter reglen i  

 statsskattelovens § 4, litra b, 2. pkt., skal modtageren medregne lejeværdi  

 af ejendommen i sin skattepligtige indkomst, idet modtageren stilles som en  

 ejer.« 2. § 41, stk. 2, affattes således:
»Stk. 2 .  Anvendelsen af § 50 forudsætter tillige,  

 at ægtefællen levede sammen med afdøde ved dødsfaldet.« 3. § 43, stk. 3, ophæves.
 Stk. 4  og 5 bliver herefter til stk. 3 og 4.
 4. § 61, stk. 1, ophæves.
 Stk. 2  bliver herefter stk. 1.
 5. I § 87, stk. 4 , og § 88, stk. 4, ændres: »§  

 43, stk. 4« til: »§ 43, stk. 3«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, § 5 i lov nr. 1081 af 29. december 1997, § 4 i  

 lov nr. 1104 af 27. december 1997 og § 3 i lov nr. 133 af 25. februar 1998,  

 foretages følgende ændring:
 1. § 4, stk. 1, nr. 6, affattes således:
§ 5 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 som ændret ved § 4 i lov nr. 888 af 3. december 1997 og § 2 i lov nr. 976 af  

 17. december 1997, foretages følgende ændring:
 1. § 1, stk. 3, 3. pkt., affattes således:
»Ejendomme som nævnt i ejendomsværdiskattelovens § 4, stk. 1, nr.  

 6-8, indgår i virksomheden med den del af ejendommen, der ikke tjener til  

 bolig for ejere.« § 6 I konkursskatteloven, jf. lovbekendtgørelse nr. 745 af 21. september 1997,  

 som ændret ved § 5 i lov nr. 440 af 10. juni 1997 og § 3 i lov nr. 976 af 17.  

 december 1997, foretages følgende ændringer:
 1. I § 8 indsættes som nyt 3. pkt.:
»Tilsvarende gælder, hvis skyldneren får adgang til at benytte en  

 bolig i en ejendom omfattet af ejendomsværdiskatteloven.« 2. § 11, stk. 4, 2. pkt., og § 13 E, stk. 4, 2.  

 pkt., affattes således:
»Det gælder dog ikke lejeværdi af fast ejendom samt kommunal og  

 amtskommunal ejendomsværdiskat.« § 7 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændringer:
 1. I § 2 indsættes som nr. 4:
 2. I § 12, stk. 1, og § 16, stk. 1, indsættes efter  

 »indkomst«: »og ejendomsværdi«.
 3. I § 22, stk. 1, ændres »om ansættelse af  

 indkomst« til: », der er påkendt eller afvist af  

 skatteankenævnet«.
 4. I § 23, stk. 1, indsættes som nr. 4:
 Nr. 4-6 bliver herefter nr. 5-7.
 5. I § 24 indsættes som stk. 2:
»Stk. 2.  Tilsvarende gælder skatteansættelse efter  

 lov om en kommunal og amtskommunal ejendomsværdiskat.« 6. I § 31, stk. 1, 1. pkt., ændres »når der foreligger  

 en endelig administrativ afgørelse eller den endelige administrative instans  

 har afvist at behandle sagen« til: »når afgørelsen er blevet prøvet  

 eller afvist af den øverste administrative klageinstans på området«.
 7. § 31, stk. 1, 2. pkt., affattes således:
»Retten kan dog tillade, at et nyt spørgsmål inddrages under  

 retssagen, hvis det har en klar sammenhæng med det spørgsmål, som har givet  

 grundlag for retssagen, og det må anses for undskyldeligt, at spørgsmålet  

 ikke har været inddraget tidligere, eller der er grund til at antage, at en  

 nægtelse af tilladelse vil medføre et uforholdsmæssigt retstab for  

 parten.« 8. I § 31, stk. 3, 2. pkt., ændres »kan sagen«  

 til: »kan afvisningen«.
§ 8 I skattekontrolloven, jf. lovbekendtgørelse nr. 142 af 18. februar 1997,  

 som senest ændret ved § 4 i lov nr. 133 af 25. februar 1998, foretages  

 følgende ændringer:
 1. I § 1, stk. 1, 1. pkt., indsættes efter  

 »negativ«: », og værdien af sin ejerbolig pr. 1. januar i  

 indkomståret«.
 2. Efter § 12 indsættes:
» § 12 A.  Anvendelsen i denne lov af udtrykket  

 »skatteligning« dækker tillige ligning efter lov om en kommunal og  

 amtskommunal ejendomsværdiskat.' § 9 I lov om vurdering af landets faste ejendomme (vurderingsloven), jf.  

 lovbekendtgørelse nr. 810 af 10. september 1996, som ændret ved lov nr. 1098  

 af 29. december 1997, foretages følgende ændringer:
 1. I § 33 A, stk. 1, ændres »ligningslovens § 15 C,  

 stk. 1« til: »ejendomsværdiskattelovens § 4, stk. 1, nr. 6«.
 2. I § 33 A, stk. 2, ændres »ligningslovens § 15 C,  

 stk. 2 eller 4« til: »ejendomsværdiskattelovens § 4, stk.1, nr. 7  

 og 8«.
§ 10 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Lovens §§ 1-6, § 7, nr. 1-5, samt §§ 8 og 9 har  

 virkning fra og med indkomståret 2000. § 7, nr. 6-8 har virkning for  

 sagsanlæg, der foretages den 2. juni 1998 eller senere.
 Stk. 3.  Ophævelsen af ligningslovens § 15 N, jf. § 1,  

 nr. 5, har virkning fra og med indkomståret 1998.
 Stk. 4.  Ved anvendelsen af ligningslovens § 15 O, som  

 affattet ved denne lovs § 1, nr. 7, finder de hidtil gældende regler i  

 ligningslovens § 15 O, stk. 4, jf. lovbekendtgørelse nr. 819 af 3. november  

 1997, fortsat anvendelse.
 Stk. 5.  Ved anvendelsen af ligningslovens § 15 P, som  

 affattet ved denne lovs § 1, nr. 7, finder de hidtil gældende regler i  

 ligningslovens § 15 P, stk. 4, som affattet ved lovbekendtgørelse nr. 819 af  

 3. november 1997, fortsat anvendelse.
 Stk. 6.  For indkomståret 1999 skal udbytteindkomst,  

 hvori der er indeholdt endelig udbytteskat, selvangives, hvis årets indkomst  

 af denne art overstiger 5.000 kr., samt hvis indkomsten sammenlagt med en  

 eventuel ægtefælles aktieindkomst er over 10.000 kr.
Givet på Amalienborg, den 26. juni 1998 Under Vor Kongelige Hånd og Segl Margrethe R.
