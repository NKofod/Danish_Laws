Landsskatteretskendelse vedr. godtgørelse af olie- og  

 CO2-afgift.
Rensning og læsning af kartofler med særskilt  

 læsse/rensemateriel.
 Klagen  

 skyldes, at klageren ikke er anset for berettiget til  

 godtgørelse af olie- og CO2-afgift af olie forbrugt som motorbrændstof i  

 særskilt læsse/rensemateriel i forbindelse med transport af kartofler.  

 Regionen  

 har derfor ikke imødekommet klagerens anmodning om tilbagebetaling for  

 perioden  

 1991/92  2002/03.
 Landsskatteretten  

 ændrer regionens afgørelse.
Den  

 klagende virksomhed er en vognmandsforretning, som gennem en årrække har  

 forestået håndtering samt transport af store mængder kartofler fra en række  

 landmænd til en kartoffelmelsfabrik og chipsproducenter.
Virksomheden har  

 tillige anvendt brændstof til rensning og læsning forud for transport af  

 afgrøder til kartoffelmelsfabrikken samt transport af hhv. læggekartofler og  

 majs til forskellige slutadresser.
Virksomheden  

 anvendte oprindeligt traktorer kombineret med en rensetromle.
I de senere år  

 har man anvendt større materiel i form af forskellige former for  

 entreprenørmateriel (bl.a. gummiged) påmonteret specielle renseskovle, der  

 sikrer,  

 at jord, sten mv. i nødvendigt omfang frasorteres hos den enkelte landmand  

 forud for transporten.
Til beskrivelse af det anvendte materiel er fremlagt  

 brochurer.
Virksomheden  

 har oplyst, at kartoffelmelsfabrikker, i lighed med sukkerfabrikker, opererer  

 med maksimalt tilladte smudsprocenter, hvorfor det  afhængig af  

 dyrkningsområde i landet  er nødvendigt med forskellige former for  

 materiel  

 til sikring af fornøden rensning i forbindelse med håndtering af kartofler  

 mv.  

 fra den enkelte ejendom til videre forarbejdning.
Landmanden får afregning  

 fra  

 fabrikkerne afhængig af smudsprocenten i de enkelte læs, jf. en af  

 virksomheden  

 fremlagt vejledning.
Modtageren af kartoflerne stiller krav om, at der skal  

 ske  

 anvendelse af den af klageren benyttede specielle skovl, idet renheden af  

 kartoflerne er væsentlig.
Virksomheden  

 har videre oplyst, at kartoflerne tages op med en kartoffeloptager.  

 Kartoflerne  

 kører på et transportbånd, hvor der sker en rensning og sortering.
De fleste  

 kartofler bliver herefter lagt på marken, indtil vognmanden henter dem.
Når  

 kartoflerne ligger på marken vil der ske en udtørring, hvorefter der kan  

 rystes  

 eventuelt yderligere overskydende jord af, ud over den overfladejord, der  

 naturligt medtages ved læsning med den specielle skovl.
Om den  

 omhandlede læsseskovl er det oplyst, at denne er indkøbt til at servicere  

 landmænd  

 med kartoffellæsning.
Læsseskovlen ryster jorden af og anvendes alene på  

 uindregistrerede  

 køretøjer.
Processen  

 ved optagning og levering af kartofler og roer er identisk, og i begge  

 tilfælde  

 betinget af aftagerens produktionskapacitet.
For kartofler sker optagningen i  

 august/september,  

 mens de seneste leverancer fra landmanden til fabrikken sker omkring  

 årsskiftet.
Der er således i begge tilfælde behov for opbevaring hos  

 landmanden.
Sådanne forhold ses også hos eksempelvis større kornproducenter,  

 hvor der sker oplagring af kornet, og i hvilket tilfælde læssefunktionen er  

 godtgørelsesberettiget.
 Regionen  

 har ikke anset virksomheden for berettiget til tilbagebetaling af olie- og  

 CO2-afgift af olie anvendt i særskilt læsse/rensemateriel, bestående af en  

 gummiged påmonteret en speciel skovl, i forbindelse med transport af  

 kartofler,  

 jf. olieafgiftslovens § 11, stk. 3, og CO2-afgiftslovens § 9, stk. 1, og stk.  

 4. Virksomhedens anmodning om tilbagebetaling for perioden 1991/92   

 2002/03 er  

 derfor ikke imødekommet.
Ifølge  

 TSS-cirkulære nr. 2003-10 om ændring af praksis og genoptagelse af sager om  

 godtgørelse af olie- og CO2-afgift, er det selve aktiviteten, der er  

 afgørende  

 for, om afgiften kan godtgøres.
Der skal ikke længere sondres mellem, hvem  

 der  

 udfører aktiviteten.
Det er dog en betingelse, at virksomheden foretager  

 aktiviteten med særskilt materiel og opgør aktiviteten særskilt i forbindelse  

 med afregning.
Det er ligeledes en betingelse, at virksomheden kan  

 dokumentere,  

 at den har været afskåret fra at overvælte afgiften på sine kunder, således  

 at  

 den har lidt et tab.
Den  

 af virksomheden udøvede aktivitet har bestået i læsning af kartofler med en  

 speciel  

 skovl, forsynet med afrundede kanter og riller, dels for ikke at beskadige  

 kartoflerne, dels for at ryste bl.a. medtaget overfladejord ved fyldning af  

 skovlen fra.
Denne aktivitet er af regionen ikke anset for rensning af  

 kartofler med særskilt materiel.
Afgiften på det til gummigeden anvendte  

 motorbrændstof er derfor ikke anset for godtgørelsesberettiget efter  

 olieafgiftslovens § 11, stk. 3, jf.  

 SKM2003.45.LSR /TfS 2003.189.
 Da  

 regionen ikke har anset nogen del af det omhandlede forbrug for  

 godtgørelsesberettiget  

 er der ikke taget stilling til størrelsen af det af virksomheden opgjorte  

 afgiftskrav, ligesom der ikke er taget stilling til spørgsmål om forældelse,  

 forrentning samt overvæltning af afgiften.
 Virksomhedens  

 repræsentant har fremsat påstand om, at virksomheden er berettiget til  

 godtgørelse  

 af olie- og CO2-afgift med 847.927 kr. vedrørende forbrug af dieselolie til  

 særskilt materiel anvendt i forbindelse med opsamling og rensning af  

 kartofler  

 mv.
Det  

 omhandlede forbrug er godtgørelsesberettiget i medfør af olieafgiftslovens §  

 11, stk. 3, henholdsvis CO2-afgiftslovens § 9, stk. 1, og stk. 4, nr. 1, samt  

 praksis, jf.
Landsskatterettens kendelse af 6. december 2002 offentliggjort i  

 SKM2003.45.LSR /TfS 2003.189 vedrørende roerensning.
Den  

 proces, kartofler gennemløber fra optagning til levering, er teknisk set  

 fuldstændig identisk med den proces, som roer gennemløber, idet begge  

 afgrøder  

 processes i forbindelse med såvel optagning samt umiddelbart  

 forud for den  

 egentlige transport.
Der er således ikke tale om, at roer blot optages for  

 senere at blive renset i forbindelse med læsningen.
Roeoptagere er   

 helt  

 tilsvarende kartoffeloptagere  forsynet med renseudstyr såsom  

 rensebånd, sideriste,  

 afpudsere eller børster i forskellige og til dels valgfri kombinationer.
Roer  

 bliver i lighed med kartofler rengjort ved optagningen, inden de oplægges  

 midlertidigt, for siden at blive slutrenset forud for transporten bort fra  

 det  

 enkelte landbrug.
En procesbetinget differentiering vil derfor være  

 ulovhjemlet.
Rense- og læsseprocessen for såvel roer som kartofler sker såvel  

 aktuelt, som over tid, med en lang række forskellige såvel samlede som  

 adskilte  

 maskinkombinationer afhængig af jordbundsforhold, udstyrets alder, tekniske  

 landvindinger  

 mv., hvilket grundlæggende ikke ændrer karakteren af de aktiviteter, der  

 berettiger til refusion.
Da  

 den nærmere håndtering kan variere, kan det være vanskeligt og  

 uhensigtsmæssigt  

 at foretage en nærmere afgrænsning af, hvorvidt der hovedsageligt er tale om  

 en  

 læsse- eller rensefunktion.
Ved afgrænsningen af, hvorvidt der er tale om  

 landbrugsvirksomhed eller bortkørsel fra ejendommen, synes det eneste  

 håndterbare kriterium derfor at være ved skellet af ejendommen.
 Der  

 kan ikke som betingelse for godtgørelse stilles krav om en specifik  

 særskilt  

 afregning af det arbejde, der udføres for de enkelte landmænd, når det er  

 uomtvistet, at landmænd, der benytter sig af et samlet tilbud om opsamling,  

 rensning og transport ubetinget betaler for det udførte arbejde via en  

 direkte  

 clearing i afregningen for de solgte afgrøder.
 Styrelsen  

 har tidligere søgt at udvide transportbegrebet til at omfatte arbejde udført  

 med ikke-registrerede motorredskaber hos den enkelte landmand, hvilket  

 imidlertid er i direkte modstrid med den afgrænsning af landbrugsområdet, og  

 herunder rækkevidden af, hvilke tjenesteydelser der normalt indgår som led i  

 landbrugsproduktion, som søges praktiseret fra EUs side.
Af  

 bilag B til 6. momsdirektiv fremgår, at såvel markarbejde, høstning,  

 tærskning,  

 presning, opsamling og indkørsel, herunder tilsåning og tilpasning generelt  

 har  

 status som sædvanlige tjenesteydelser inden for landbrugsproduktion.
Videre  

 og  

 helt uafhængigt af en eventuel opsamling nævnes behandling af afgrøder, såsom  

 bl.a. rensning.
Enhver form for opsamling og rensning af landbrugsafgrøder  

 hos  

 den enkelte landmand, uanset om nævnte sker adskilt og uanset  

 materielanvendelse (bortset fra registrerede køretøjer) har status som en  

 godtgørelsesberettiget tjenesteydelse indenfor rammerne af sædvanlig  

 landbrugsvirksomhed.
Der  

 blev allerede i forbindelse med reglernes tilblivelse søgt en ligebehandling  

 for aktiviteter inden for landbrugsområdet, der sædvanligvis udøves i  

 konkurrence mellem landmanden selv, maskinstationer samt øvrige udbydere,  

 herunder vognmænd.
Der skal således ved fortolkningen af bestemmelsen sikres  

 lige konkurrencevilkår ved udførelsen af aktiviteterne, som tager højde for  

 den  

 maskintekniske udvikling.
Såfremt den i sagen omhandlede aktivitet ikke kan  

 anses  

 for godtgørelsesberettiget vil dette indebære, at landbruget vil skulle  

 nægtes  

 godtgørelse for forbrug til traktorer, gummigeder, teleskoplæssere mv., der  

 bruges i forbindelse med den afsluttende håndtering af afgrøder inden  

 maskinstationer,  

 vognmænd mv. transporterer disse bort fra den enkelte ejendom.
Den  

 aktivitetsbestemte godtgørelsesadgang bør ikke være styret af et eller flere  

 subjektive forhold, men alene af hvorvidt afgrødehåndteringen for det primære  

 landbrug har status som almindelige forekommende landbrugs- og markarbejde.  

 Dette bør gælde, uanset om arbejdet udføres med traktor, gummiged,  

 teleskoplæssere, bobcat m.v., og uanset kombinationerne af udstyr, herunder  

 om  

 der sker rensning eller blot håndtering/læsning, idet der er tale om  

 sædvanligt  

 forekommende landbrugsarbejde med tidens maskiner.
Det kan således ikke være  

 afgørende  

 hvorvidt aktiviteten med håndtering af den enkelte afgrøde i tilstrækkelig  

 grad  

 opfylder en rensefunktion.
Det  

 er vigtigt, at der sikres en afbalanceret godtgørelsesadgang, der lever op  

 til  

 bestemmelsens mål om at være neutral i forhold til, hvem der udfører en given  

 aktivitet.
Kun en fortolkning, der generelt sikrer godtgørelse for enhver  

 form  

 for arbejde med afgrøder, der foregår hos den enkelte landmand med  

 ikke-registrerede  

 køretøjer, kan sikre dette hensyn.
Som kriterium for godtgørelsesberettiget  

 landbrugsarbejde bør sikres:
·  

  

 	  

 at arbejdet ikke foregår eksternt, efter  

 at afgrøderne har forladt den enkelte landbrugsejendom, ·  

  

 	  

 at arbejdet ikke ligefrem har karakter af  

 entreprenørarbejde samt ·  

  

 	  

 at registrerede køretøjer generelt ikke  

 omfattes af bestemmelsen.
Henset  

 til, at selskabet som følge af den årelange antagelse om manglende  

 godtgørelsesadgang ikke har været hverken pligtig til eller haft anledning  

 til  

 at registrere eller på anden måde fordele forbruget af brændstof, har  

 repræsentanten videre redegjort nærmere for grundlaget for, hvorledes det  

 godtgørelsesberettiget beløb er opgjort.  

 Det er i forbindelse hermed fremhævet, at virksomhedens anmodning om  

 godtgørelse alene har karakter af en simpel opfyldelse af et direkte  

 lovhjemlet  

 krav på godtgørelse, som det ikke har været muligt at opfylde løbende,  

 grundet  

 en mangeårig forkert myndighedspraksis.
Da kravet hverken er af erstatnings-  

 eller kompensationslignende karakter, men er et simpelt krav på opfyldelse i  

 henhold til gældende lovgivning, er betragtninger om eventuel overvæltning,  

 konkurrenceforhold mv. derfor uden relevans.
Endvidere er godtgørelseskravet  

 omfattet  

 af den almindelige 20-årige forældelsesregel i Danske Lov, da kravet  

 ubetinget  

 ikke er omfattet af den særlige 5-årige forældelsesregel i 1908-loven, uanset  

 det af Told- og Skattestyrelsen i meddelelse af 14. februar 2003 anførte.
Et  

 simpelt lovhjemlet refusionskrav har i forhold til 1908-loven ikke karakter  

 af  

 tilbagebetaling af beløb erlagt i urigtig formening om skyld, jf. dennes § 1,  

 stk. 1, nr. 6, idet virksomheden på intet tidspunkt har været hverken  

 registreret efter afgiftslovgivningen eller indbetalt de nævnte afgiftsbeløb  

 til ToldSkat.
Told- og Skattestyrelsens betalingsbetragtninger  baseret  

 på et  

 synspunkt om, at virksomheden pligtmæssigt skulle have modregnet kravet i et  

 eventuelt momstilsvar  kan derfor ikke tiltrædes.
For det første  

 anføres det  

 positivt på momsangivelsen, hvor stort et beløb i energiafgifter, der faktisk  

 modregnes med.
For det andet kan en manglende udnyttelse af en  

 modregningsadgang ikke betegnes som betaling i urigtig formening om skyld,  

 hvilket blev fastslået ved UfR1982.1047Ø.
 I  

 henhold til mineralolieafgiftslovens § 11, stk. 2, kan afgiften for varer,  

 der  

 anvendes som motorbrændstof, ikke tilbagebetales, medmindre motorbrændstoffet  

 anvendes som nævnt i lovens § 11, stk. 3. Endvidere kan der i henhold til  

 kuldioxidafgiftslovens § 9, stk. 1, jf. stk. 4, nr. 1, ske tilbagebetaling af  

 afgiften for det forbrug, der er fuldt ud tilbagebetalingsberettiget efter §  

 11, i mineralolieafgiftsloven.
 Der  

 kan således alene ske tilbagebetaling, såfremt motorbrændstoffet udelukkende  

 anvendes til afgiftspligtig virksomhed efter merværdiafgiftsloven med  

 jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 jf. den nugældende bestemmelse i lovens § 11, stk. 3. Videre fremgår, at der  

 ligeledes ydes afgiftsgodtgørelse for transport fra ejendommens område af  

 egne  

 produkter hidrørende fra nævnte virksomhed, samt at brændstof anvendt i  

 registrerede motorkøretøjer ikke bliver refunderet.
Bestemmelsen  

 blev oprindeligt og med en anden formulering indsat ved lov nr. 1029 af 19.  

 december 1992. Af bemærkningerne til § 11, stk. 3, fremgår bl.a., at der  

 herved  

 er foretaget en præcisering af, at fritagelsen for landbrug, gartneri mv.  

 også  

 gælder for maskinstationer mv., der udfører markarbejder.
Endvidere fremgår  

 af  

 betænkning afgivet af Skatteudvalget den 11. december 1992, at den foreslåede  

 ændring vedrørende afgiftsgodtgørelse for transport hovedsageligt har til  

 formål at præcisere, at landmænd afgiftsfrit kan transportere egne varer, der  

 er produceret i landbruget, bort fra ejendommen ved hjælp af virksomhedens  

 traktorer.
Videre fremgår, at hvis andre end landmanden selv udfører  

 transporten, skal der betales afgift.
Ved  

 § 3 i lov nr. 435 af 26. juni 1998 blev bestemmelsen i lovens § 11, stk. 3,  

 indsat med den nugældende formulering med virkning fra den 1. januar 1999. Af  

 bemærkningerne  

 fremgår bl.a., at som en  

 konsekvens af ophævelsen af bestemmelserne om det særlige momsregister for  

 landbrug og fiskeri mv. foreslås det at omformulere bestemmelsen, således at  

 de  

 aktiviteter, der giver mulighed for godtgørelse, nævnes direkte i  

 lovbestemmelsen.
Det er ikke hensigten at ændre praksis vedrørende  

 afgrænsningen af de godtgørelsesberettigede aktiviteter.
 Af  

 bilag B i 6. momsdirektiv fremgår følgende:
 Liste  

 over tjenesteydelser på landbrugsområdet.
 Ved  

 tjenesteydelser på landbrugsområdet forstås de tjenesteydelser, der normalt  

 indgår som led i landbrugsproduktionen, især:
·  

  

 	  

 markarbejde, høstning, tærskning, presning,  

 opsamling og indkørsel, herunder tilsåning og tilpasning; ·  

  

 	  

 emballering og behandling såsom tørring,  

 rensning, knusning, desinficering og ensilering af landbrugsprodukter; ( ) Landsskatteretten  

 bemærker, at den afgiftspligtige periode vedrører såvel den tidligere  

 formulering  

 af mineralolieafgiftslovens § 11, stk. 3, samt den nugældende formulering,  

 der  

 blev indsat ved lov nr. nr. 435 af 26. juni 1998. Retten finder, at der ikke  

 ved vurderingen af det her omhandlede forbrug skal ske en adskilt bedømmelse  

 af  

 forbruget før og efter lovændringen, idet der ikke med den nævnte lovændring  

 har været tilsigtet nogen materiel ændring af bestemmelsen.
Landsskatteretten  

 har ved kendelse af 6. december 2002, offentliggjort i SKM2003.34.LSR,  

 fundet,  

 at roerensning, som i den pågældende sag omhandlede, måtte anses for omfattet  

 af § 11, stk. 3, 1. pkt., vedrørende såkaldte primæraktiviteter, samt at der  

 ikke forelå hjemmel til at foretage en sondring afhængig af, hvem der udfører  

 en given aktivitet, der i øvrigt kan henregnes til bestemmelsens 1. pkt.
Da  

 virksomheden havde forestået roerensningen med særskilt materiel samt aftalt  

 særskilt afregning herfor, fandt retten, at det omhandlede forbrug var  

 godtgørelsesberettiget.
Som  

 følge af kendelsen har Told- og Skattestyrelsen den 7. maj 2003 udstedt  

 cirkulære om ændring af praksis og genoptagelse af sager om godtgørelse af  

 olie- og CO2-afgift af olie forbrugt som motorbrændstof i forbindelse med  

 rensning af roer mv., jf.
TSS-cirk. 2003-10 samt TSS-cirk. 2003-37 med  

 rettelser til førstnævnte.
Nærværende  

 sag omhandler motorbrændstof forbrugt i forbindelse med læsning af kartofler  

 forinden  

 bortkørsel fra  

 landbrugsejendommen.
Det bemærkes, at kartoflerne forinden er optaget med en  

 kartoffeloptager, på et transportbånd har gennemgået en rensnings- og  

 sorteringsproces,  

 og derefter været udlagt på jorden i en kortere eller længere periode.
Videre  

 bemærkes,  

 at læsseskovlen ryster den overskydende jord af.
Det  

 omhandlede forbrug er medgået til en aktivitet, hvorved der både foregår  

 rensning og læsning.
Henset til at læsseskovlen ryster jorden af, kan det  

 ikke  

 lægges til grund, at rensningen er sekundær i forhold til læsningen, idet der  

 herved foregår en yderligere, nødvendig rensning af kartoflerne.
Under disse  

 omstændigheder finder retten, at klageren i overensstemmelse med  

 SKM2003.34LSR  

 er berettiget til godtgørelse vedrørende det omhandlede forbrug, jf.  

 olieafgiftslovens § 11, stk. 3, 1. pkt.
 Herefter  

 bemærkes, at Landsskatteretten, ikke har kompetence til at tage stilling til,  

 hvorvidt et eventuelt tilbagebetalingskrav er forældet, ligesom retten i  

 øvrigt  

 ikke kan tage stilling til, om selskabets anmodning om tilbagebetaling vil  

 være  

 omfattet af TSS-cirkulære nr. 2003-10. Retten har således alene kompetence  

 til  

 at påkende regionens afgørelse for så vidt angår den del, der vedrører selve  

 afgiftsgrundlaget, herunder i hvilket omfang der kan ske ekstraordinær  

 fastsættelse af afgiftstilsvar og godtgørelse af afgift i henhold til  

 skattestyrelseslovens § 35 C.
 Klagerens  

 anmodning om godtgørelse er indgivet efter den 12. marts 2003, hvorfor denne  

 er  

 omfattet af genoptagelsesreglerne i skattestyrelseslovens § 35 C, jf. herved  

 ikrafttrædelsesbestemmelsen i § 6 i lov nr. 410 af 2. juni 2003. I henhold  

 til  

 skattestyrelseslovens § 35 C, stk. 1, nr. 1, er klageren herefter berettiget  

 til godtgørelse fra perioden fra 1. april 1996 til 30. juni 1996, hvilket var  

 den første godtgørelsesperiode, der var til påkendelse i SKM2003.34LSR.
 Den  

 påklagede afgørelse vil være at ændre i overensstemmelse hermed, idet det  

 overlades told- og skatteregionen at foretage den talmæssige opgørelse.
