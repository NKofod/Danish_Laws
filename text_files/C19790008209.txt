(For lønningsåret 1979) Som anført i punkt 3 i skattedepartementets cirkulære af 24. januar 1979  

 om ændringer i sømandsskatteloven beregnes sømandsskatten med virkning fra og  

 med lønningsåret 1979 på grundlag af den månedlige indtægt om bord - afrundet  

 nedad til nærmeste kronebeløb, der kan deles med 20 - efter følgende satser:
 Af de første 7.100 kr. svares 38 pct.
 af de næste 5.680 kr. svares 57 pct.
 af resten svares 64 pct.
 Disse beløb reguleres i medfør af udskrivningslovens § 4, 1.-4. pkt.,  

 efter reguleringspristallet, der har januar 1975 = 100.
 Herefter beregnes sømandsskatten i 1979 efter følgende satser:
 For her i landet hjemmehørende og dermed ligestillede sømænd:
 Af de første 7.740 kr. svares 38 pct.
 af de næste 6.200 kr. svares 57 pct.
 af resten svares 64 pct.
 For andre sømænd:
 Af de første 7.740 svares 35 pct.
 af de næste 6.200 kr. svares 54 pct.
 af resten svares 61 pct.
 Som ligeledes anført i punkt 4 i skattedepartementets cirkulære af 24.  

 januar 1979 er personfradragenes grundbeløb efter sømandsskattelovens § 7,  

 stk. 4 og stk. 5, med virkning fra og med lønningsåret 1979 forhøjet til  

 henholdsvis 1.280 kr. månedlig og 2.420 kr. månedlig, ligesom det der er  

 anført, at de i § 7, stk. 4 og stk. 5, omhandlede personfradrag, efter  

 regulering i medfør af udskrivningslovens § 4, for lønningsåret 1979 forhøjes  

 med 50 kr. månedlig.
I 1979 udgør det almindelige personfradrag, jfr. sømandsskattelovens § 7, stk. 4, efter  

 regulering i medfør af udskrivningslovens § 4, 1.-4. pkt., 1.450 kr. pr.  

 måned og det særlige personfradrag for enlige pensionister, jfr.  

 sømandsskattelovens § 7, stk. 5, efter regulering i medfør af  

 udskrivningslovens § 4, 1.-4. pkt., 2.690 kr. pr. måned.
