Baggrund Med virkning fra 1. januar 1991 oprettede Sundhedsstyrelsen et  

 eksportregister for lægemidler m.v., jf.
Sundhedsministeriets cirkulære af  

 13. december 1993 om regulativ for Sundhedsstyrelsens eksportregister for  

 lægemidler m.v.
 I eksportregistret kan optages lægemidler beregnet til eksport, som  

 fremstilles og frigives af en dansk virksomhed, der har tilladelse til  

 håndtering af lægemidler i medfør af § 8, stk. 1, i lægemiddelloven.  

 Ordningen omfatter også farmaceutiske specialiteter, som er optaget i  

 Sundhedsstyrelsens specialitetsregister.
 Endvidere kan optages præparater, som efter dansk lovgivning ikke er  

 lægemidler, men som i modtagerlandet anses for lægemidler (f.eks. svage  

 vitaminpræparater, midler til huddesinfektion og kontaktlinsevæsker).  

 Optagelse forudsætter frivillig inspektion af virksomheden til sikring af, at  

 præparaterne fremstilles i henhold til gældende GMP-regler.
Anmeldelse af lægemidler til eksportregistret Anmeldelse af lægemidler, der søges optaget i Sundhedsstyrelsens  

 eksportregister, skal ske på vedlagte anmeldelsesskema (5250-4-04/96-1) med  

 tilhørende kompositionsskema (5250-4-04/96-2).
 Desuden skal der ved anmeldelsen indsendes en færdigvarespecifikation.
 Et anmeldelsesskema omfatter en lægemiddelform i en styrke.
Det fremgår af skemaerne, hvilke oplysninger der skal anmeldes.
Der kan  

 ikke anmeldes andre oplysninger.
 Anmeldelsesskema, kompositionsskema og færdigvarespecifikation indsendes  

 til Sundhedsstyrelsen, Lægemiddelafdelingen, Frederikssundsvej 378, 2700  

 Brønshøj.
Ved optagelse tildeles et produktnummer, der skal benyttes ved fremtidige  

 henvendelser til Sundhedsstyrelsen.
Anmeldelserne forudsættes ajourført af  

 anmelderne ved fremsendelse af nye skemaer i forbindelse med ændringer.
Afgifter for lægemidler der anmeldes til/er optaget i  

 eksportregistret Ved anmeldelsen af lægemidler til eksportregistret betales en afgift på  

 1.500 kr.
Afgiften omfatter en lægemiddelform i en styrke.
 Samtidig med anmeldelsens indsendelse indbetales den ovennævnte afgift på  

 Girobankkt.: 918 4295, mærket »Anmeldelse eksportregister«,  

 Sundhedsstyrelsen, Lægemiddelafdelingen, Frederikssundsvej 378, 2700  

 Brønshøj.
 For lægemidler, der er optaget i eksportregistret, betales en årlig afgift  

 på 1.500 kr. for hver lægemiddelform og styrke, der er optaget.
For lægemidler, der optages i eksportregistret i løbet af årets første 9  

 måneder, betales årsafgift.
For lægemidler, der optages i eksportregistret i  

 årets sidste 3 måneder, betales ingen afgift for det pågældende år.
Kontrol af lægemidler der er optaget i eksportregistret Virksomheder, der har præparater optaget i eksportregistret, kontrolleres  

 af Sundhedsstyrelsen.
Kontrollen består af såvel inspektion som  

 laboratorieundersøgelser af stikprøver af de enkelte præparater og vil foregå  

 på samme niveau som for registrerede farmaceutiske specialiteter.
 Udtagning af præparater til laboratoriekontrol vil foregå enten i  

 forbindelse med inspektion eller ved direkte rekvirering fra virksomheden.  

 Det er derfor vigtigt, at de af virksomheden opbevarede referenceprøver er af  

 tilstrækkelig størrelse.
 I forbindelse med laboratoriekontrollen vil der blive anmodet om  

 fremsendelse af analysecertifikat for den aktuelle batch samt gældende  

 specifikationer, indeholdende analysemetoder med tilhørende grænser for såvel  

 præparater som for de indgående lægemiddelstoffer.
 Der kan endvidere blive rekvireret prøver af relevante referencestoffer  

 samt dokumentation for den anmeldte opbevaringstid.
Der vil ved kontrollen blive anvendt samme kvalitetskriterier som de, der  

 gælder for registrerede farmaceutiske specialiteter.
Manglende efterlevelse  

 af kravene kan føre til slettelse af eksportregistret.
 Vejledning om Sundhedsstyrelsens eksportregister af 3. januar 1994  

 ophæves.
ANMELDELSESSKEMA FOR LÆGEMIDDEL TIL EKSPORT ANMELDELSESSKEMA FOR LÆGEMIDDEL TIL EKSPORT Vejledning:
 Anmeldelsesskemaet udfyldes for lægemidler m.v. som søges optaget i  

 Sundhedsstyrelsens eksportregister.
 Anmeldelsesordningen omfatter alle lægemidler m.v. beregnet til eksport,  

 d.v.s, også lægemidler, som er optaget i Sundhedsstyrelsens  

 specialitetsregister.
 Anmeldelsesskemaet må kun omfatte en lægemiddelform i en styrke.
Eksporteres samme lægemiddelform/styrke under flere navne, udfyldes  

 anmeldelsesblanketten med det af præparatetnavnene, hvorunder præparatet  

 ønskes katalogiseret i Sundhedsstyrelsen, idet de øvrige navne for lægemidlet  

 anføres i den hertil beregnede rubrik på skemaet.
Enhver henvendelse til  

 Sundhedsstyrelsen om præparatet skal herefter ske under henvisning til det af  

 præparatnavnene, hvorunder præparatet er katalogiseret.
Samtlige rubrikker i anmeldelsesskemaet skal udfyldes fuldstændigt af  

 anmelderen.
Anmeldelsesskema, kompositionsskema og færdigvarespecifikation  

 indsendes til Sundhedsstyrelsen, Lægemiddelafdelingen, Frederikssundsvej 378,  

 2700 Brønshøj.
Samtidig med anmeldelsens indsendelse indbetales det fastsatte  

 anmeldelsesgebyr, jf.
Sundhedsministeriets cirkulære nr. 203 om regulativ for  

 Sundhedsstyrelsens eksportregister for lægemidler m.v. af den 13. december  

 1993, på Girobankkt.: 918 4295, mærket »Anmeldelse  

 eksportregister«, Sundhedsstyrelsen, Lægemiddelafdelingen,  

 Frederikssundsvej 378, 2700 Brønshøj.
 Kopi af anmeldelsesskemaet vil blive returneret i forbindelse med  

 Sundhedsstyrelsens optagelse af lægemidlet i eksportregistret.
 Formularer kan rekvireres på telefon 44 88 93 12 kl. 10 -15.
KOMPOSITIONSSKEMA FOR LÆGEMIDDEL TIL EKSPORT KOMPOSITIONSSKEMA FOR LÆGEMIDDEL TIL EKSPORT Vejledning:
 Det skal af afkrydsningen på skemaet fremgå, om det drejer sig om  

 oplysninger om komposition fremsendt i forbindelse med en anmeldelse eller i  

 forbindelse med ændring af et i forvejen optaget præparat.
 Rubrik 1: Produktnummer.
 Udfyldes af Sundhedsstyrelsen i forbindelse med præparatets optagelse i  

 eksportregisteret.
 For allerede optagne præparater anføres det tidligere givne nummer.
 Rubrik 2: Præparatets navn.
 For præparater med flere alternative navne anføres det navn, der er  

 anvendt som primært navn.
 Rubrik 3: Lægemiddelform/styrke.
 Kun en lægemiddelform/styrke på hvert skema.
 Rubrik 4: Anmelderens firmanavn eller mærke.
 Rubrik 5: EDB-nr.: Udfyldes af Sundhedsstyrelsen.
Rubrik 6: Stofnavn: Det aktuelt anvendte indholdsstof:  ikke et  

 eventuelt deklareret indholdsstof. (f.eks.
Hydrocortisonacetat og ikke  

 hydrocortison (som acetat)).
Indholdstofferne betegnes med de i »Danske Lægemiddelstandarder«  

 (DLS) fastsatte  danske navne.
Hvis der ikke findes et sådant,  

 anvendes (i prioriteret rækkefølge) INN-, NFN-, BAN- eller USAN-navn.
Hvis  

 ingen af disse navne er fastsat, anføres handelsnavn eller kemisk navn For  

 farvestoffer angives tillige EF-nummer eller Colour index nummer.
 Rubrik 7: Her angives mængden af hvert enkelt af de aktuelt anvendte  

 indholdstoffer i mg eller g.
 Dog skal et eventuelt overskud af lægemiddelstof, der er tilsat af  

 holdsbarhedsmæssige årsager, anføres separat som % i en parentes efter  

 mængdenangivelsen.
Mængderne angives pr. enhed (ml, g, tablet o.s.v.), og den anvendte enhed  

 anføres øverst i rubrikken.
Hvis en mængde ikke kan angives nøjagtigt,  

 tilføjes ca. foran mængdeangivelsen.
 Rubrik 8: Her anføres standard (specifikation) for de enkelte  

 indholdsstoffer i form af henvisning til farmakope eller lignende.  

 Ph.Eur./DLS-standarder skal såvidt muligt anvendes frem for BP-, USP-, eller  

 andre farmakopestandarder.
 Hvis stoffet ikke er optaget i en farmakope, henvises til et vedlagt bilag  

 eller bilag i indsendt materiale.
 Rubrik 9: Efter hvert stof anføres et bogstav til identificering af  

 stoftype.
 Følgende bogstaver anvendes:
 A: Lægemiddelstoffer.
 F: Farvestoffer.
 K: Konserveringsstoffer.
 X: Aroma- og smagsstoffer.
 C: Øvrige hjælpestoffer.
 Formularer kan rekvireres fra:
 Sundhedsstyrelsen, Lægemiddelafdelingen, Frederikssundsvej 378, 2700  

 Brønshøj.
 Telefon 44 88 93 12, kl. 10.00 - 15.00.
