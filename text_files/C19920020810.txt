 Skov- og Naturstyrelsen skal herved meddele, at den indre grænsekontrol i  

 EF forsåvidt angår CITES ophører.
 Det skal fremhæves, at der ikke herved sker ændringer i reglerne for  

 indførsel af CITES enheder fra tredielande - heller ikke for sådanne  

 sendinger, der har været i transit gennem andre EF-lande.
 Ophævelsen af den indre grænsekontrol i EF træder i kraft den 1. januar  

 1993.
A.
Dyr samt dele og produkter heraf 1. Ophævelse af grænsekontrollen Dyr samt dele og produkter heraf omfattet af CITES, og som har T-2 status,  

 dvs. enheder der er i fri omsætning i EF-området, kan således fremover  

 transporteres over grænserne til og fra andre EF-lande uden forelæggelse af  

 CITES certifikater for toldvæsenet ved grænsen.
 Det bemærkes, at Told- og Skattestyrelsen samtidig pr. 1. januar 1993 har  

 ophævet de regler i varereglementet, der kræver forelæggelse af CITES  

 dokumentation ved Danmarks grænse til andre EF lande, når det drejer sig om  

 varer, som er i fri omsætning i EF.
2. Hidtidige regler gælder fortsat Det bemærkes, at bortset fra ovennævnte, er de hidtidige regler fortsat  

 gældende.
Det drejer sig om:
 - Rådets forordning (EØF) Nr. 3626/82 af 3. december 1982 om gennemførelse  

 i Fællesskabet af konventionen om international handel med udryddelsestruede  

 vilde dyr og planter.
 - Kommissionens forordning (EØF) nr. 3418/83 af 28. november 1983 om  

 bestemmelser for ensartet udstedelse og anvendelse af dokumenter,  

 nødvendiggjort af gennemførelsen i Fællesskabet af konventionen om  

 international handel med udryddelsestruede vilde dyr og planter.
 - Miljøministeriets bekendtgørelse nr. 23 af 25. januar 1984 om anvendelse  

 af konventionen om international handel med udryddelsestruede vilde dyr og  

 planter (Washington-konventionen/CITES).
 Herudover vil veterinærlovgivning fortsat være gældende, ligesom politiets  

 tilladelse til hold af en række arter fortsat kræves.
3. Forbud mod visse transaktioner med varer omfattet  

 CITES For arter, der er omfattet af liste I og bilag C del 1, er der således  

 fortsat i henhold til Rådsforordningens artikel 6 et forbud mod udstilling i  

 kommercielt øjemed samt alle former for salg og opbevaring samt transport med  

 henblik på salg.
Der kan dispenseres fra dette forbud, hvis de i  

 bestemmelserne anførte betingelser er opfyldt.
Dispensation foregår ved  

 udstedelse af et CITES certifikat.
 Forbudet i artikel 6 stk. 1 gælder endvidere for liste II og III enheder,  

 som er indført til EF-området i strid med de gældende regler.
4. Dokumentation for CITES-vares lovlighed Endvidere gælder fortsat for alle liste I, II og III arter, at Skov- og  

 Naturstyrelsen til brug for enhedernes bevægelighed i Fællesskabet og til  

 opfyldelse af Rådsforordningens artikel 6 kan stille krav om, at indehaveren  

 dokumenterer, at dyrene eller dele og produkter heraf befinder sig her i  

 landet i overensstemmelse med reglerne vedrørende CITES.
Dokumentation kan  

 ske ved forelæggelse af en genpart af en importtilladelse, et CITES  

 certifikat eller ved forelæggelse af dokumentation for, at betingelserne for  

 at opnå et certifikat er opfyldt.
Der henvises til artikel 29 i Kommissionens  

 forordning (EØF) nr. 3418/83 af 28. november 1983 om bestemmelser for  

 ensartet udstedelse og anvendelse af dokumenter, nødvendiggjort af  

 gennemførelsen i Fællesskabet af konventionen om international handel med  

 udryddelsestruede vilde dyr og planter.
 Ved besiddelse af varer, som er omfattet af CITES, vil bevisbyrden for  

 disses legalitet i almindelighed påhvile den, der ejer eller besidder disse.
 I den forbindelse henledes, forsåvidt angår liste I og bilag C del 1,  

 specielt opmærksomheden på forbudet i artikel 6, jf. det ovenfor nævnte.
 Skov- og Naturstyrelsen vil imidlertid med hensyn til dokumentation  

 tilråde, at man også i forbindelse med køb eller anden form for erhvervelse  

 af liste II og III CITES enheder i andre EF lande ligeledes såvidt muligt  

 kræver et egentligt CITES certifikat.
 Dette samme gælder principielt for CITES liste II og III enheder, der  

 transporteres herfra til andre EF lande.
 Baggrunden herfor er, at det, når erhvervelsen sker i andre EF lande end  

 det land, man er bosiddende i, ofte vil være vanskeligt at skaffe eventuel  

 fornøden dokumentation efterfølgende.
5. Varer, der stammer fra før konventionen trådte i  

 kraft Det bemærkes i den forbindelse, at Danmark ikke som visse andre EF lande  

 automatisk anerkender undtagelser med hensyn til omsætning af enheder, der  

 stammer fra før konventionen trådte i kraft.
6. Skov- og Naturstyrelsens tilsyn Skov- og Naturstyrelsen fører som hidtil tilsyn med overholdelse af  

 reglerne vedrørende CITES.
Kontrollen vil fremover ske i form af  

 stikprøvekontrol i forbindelse med handlen med dyr eller dele og produkter  

 heraf.
Det gælder både kommerciel omsætning og handel mellem private.
B.
Tømmer og lignende dele og produkter af træarter omfattet af  

 CITES Administrationen af CITES bestemmelserne i relation hertil forestås af  

 Skov- og Naturstyrelsen og samme regler, som angivet under afsnit A, vil være  

 gældende.
C.
Planter For planter og levende træer omfattet af CITES foregår der ikke nogen  

 selvstændig grænsekontrol i forhold til de andre EF lande.
 Nærmere oplysninger forsåvidt angår reglerne i relation hertil fås ved  

 henvendelse til Landbrugsministeriets Plantedirektorat, Skovbrynet 20, 2800  

 Lyngby, tlf. 42 88 33 66, fax 45 93 33 66.
