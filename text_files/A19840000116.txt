Tekstanmærkning nr. 50-52 til § 1 i Finansloven for 1984 Til § 1. Skatter og afgifter.
 Andre bestemmelser.
 Nr. 50. ad 1.01.44.01.
 Ministeren for skatter og afgifter bemyndiges til at fritage stipendiater  

 fra udviklingslandene for ved opgørelsen af deres skattepligtige indkomst at  

 medregne modtagne stipendier.
 Nr. 51. ad 1.01.44.01.
 Ministeren for skatter og afgifter bemyndiges til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslande - arbejder i disse lande, for ved opgørelsen af den  

 skattepligtige indkomst at medregne det for nævnte arbejde oppebårne  

 vederlag.
 Tilsvarende skattefritagelse vil efter indstilling fra udenrigsministeren  

 kunne gives personer udsendt til udviklingslande af private internationale  

 organisationer, der yder faglig bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
 Nr. 51 A. ad 1.01.44.01.
 Ministeren for skatter og afgifter bemyndiges til at yde fritagelse for  

 betaling af indkomstskat for statsstøtte ydet som rente- og afdragsfrie lån  

 over 15 år til fremme af beskæftigelsen i forbindelse med renovering af  

 feriecentrene Skallerup Klit og Middelfart feriecenter.
 Nr. 51 B. ad 1.01.44.01.
 Ministeren for skatter og afgifter bemyndiges til at fritage Dansk  

 Folkeferie for betaling af indkomstskat for statsstøtte ydet som et rente- og  

 afdragsfrit lån over 15 år til fremme af beskæftigelsen i forbindelse med  

 etablering af feriecentrene ved Karlslunde, Sandvig og Karrebæksminde.
 Nr. 51 C. ad 1.01.44.01.
 Ministeren for skatter og afgifter bemyndiges til at fritage Dansk  

 Folkeferie for betaling af indkomstskat for statsstøtte ydet som et rente- og  

 afdragsfrit lån over 15 år til fremme af beskæftigelsen i forbindelse med  

 udvidelsen af feriecentret Rødhus Klit.
 Nr. 51 D. ad 1.01.44.01.
 Ministeren for skatter og afgifter bemyndiges til, når en fast ejendom,  

 overtaget som led i en skatteinddrivelse, er afhændet, og der herved er  

 fremkommet et overskud, at afstå dette til vedkommende skyldner, efter at der  

 yderligere er foretaget modregning i statens andre tilgodehavender hos  

 skyldneren.
 Nr. 52. ad 1.01.44.01. og 1.01.44.05.
 Ministeren for skatter og afgifter bemyndiges til at tillade  

 forskudsafskrivning efter reglerne i afskrivningslovens afsnit IV A, hvor  

 levering eller færdigfremstilling af driftsmidler og fuldførelse af  

 bygningerne og installationerne som nævnt i lovens § 29 E, stk. 2, nr. 2,  

 ifølge aftalen eller planerne senest skal ske i det femte eller sjette  

 indkomstår.
 Hvor levering, færdigfremstilling eller fuldførelse senest skal ske i det  

 femte indkomstår efter bestillings- eller planlægningsåret, kan der ikke  

 forskudsafskrives i det første indkomstår, og hvor levering,  

 færdigfremstilling eller fuldførelse senest skal ske i det sjette indkomstår,  

 kan der heller ikke forskudsafskrives i det andet indkomstår efter  

 bestillings- eller planlægningsåret.
 Tilladelsen kan kun gives, hvor den samlede kontantværdi af den aftalte  

 anskaffelsessum eller, hvis aktiverne skal fremstilles i egen virksomhed, den  

 beregnede anskaffelsessum er over 300 mill. kr.
 Såfremt levering, færdigfremstilling eller fuldførelse ikke senest finder  

 sted i indkomståret umiddelbart efter det sidste indkomstår, hvori  

 forskudsafskrivning efter tilladelsen kan ske, finder bestemmelserne i  

 afskrivningslovens §§ 29P og 29Q tilsvarende anvendelse.
Tekstanmærkning nr. 51E og 51F til § 1 i tillægsbevillingsloven til  

 Finansloven for 1984 Skatter og afgifter.
 Andre bestemmelser.
 Som ny tekstanmærkning indsættes: Nr. 51 E ad 1.01.44.01.
 Ministeren for skatter og afgifter bemyndiges til at tillade, at den  

 fortjeneste, som er fremkommet ved udbetaling af erstatning for nedslagne  

 besætninger som følge af mund- og klovsygen i 1982 i henhold til lov nr. 156  

 af 14. april 1920 om smitsomme sygdomme hos husdyrene, fordeles mellem  

 indkomsårene 1982 og 1983.
 Fordeling finder sted efter den skattepligtiges valg.
 Fortjenester ved erstatningsudbetalingen opgøres som forskellen mellem den  

 udbetalte erstatning og den værdi, hvortil de husdyr, for hvilke det er ydet  

 erstatning, er opgjort ved begyndelsen af indkomståret 1982.
 Som ny tekstanmærkning indsættes:
 Nr. 51 F ad 1.01.44.01.
Ministeren for skatter og afgifter bemyndiges til at give henstand med  

 genopkrævning af for meget udbetalt negativ indkomstskat for indkomstårene  

 1981 og 1982 jf. lov nr. 63 af 10. marts 1982 om udbetaling af den  

 skattemæssige værdi af visse renteudgifter, i det omfang udbetaling af for  

 stort beløb skyldes, at der ved opgørelsen af den regulerede indkomst, jfr.  

 lovens § 3, som ikke udnyttet underskud fra tidligere indkomstår er medregnet  

 et beløb, som helt eller delvis er reduceret med et ved en akkort eftergivet  

 beløb.
Henstand med genopkrævning af for meget udbetalt negativ indkomstskat  

 ydes indtil det tidspunkt, hvor der foreligger en endelig upåanket dom i den  

 af gårdejer Torben Strandhave anlagte sag vedrørende adgangen til af fremføre  

 ikke-udnyttet underskud i forbindelse med en generel akkord.
 Til § 1. Skatter og afgifter.
 Andre bestemmelser.
 Som ny tekstanmærkning indsættes:
 Nr. 51E 1.01.44.01.
 Ministeren for skatter og afgifter bemyndiges til at tillade, at den  

 fortjeneste, som er fremkommet ved udbetaling af erstatning til gårdejer  

 Svend Robert Pedersen, Krogslundvej 31, Faugde, 5220 Odense SØ, for hans  

 nedslagne besætning som følge af mund- og klovesyge i henhold til lov nr. 156  

 af 14. april 1920 om smitsomme sygdomme hos husdyrene, fordeles mellem  

 indkomstårene 1983 og 1984.
 Fordeling finder sted efter den skattepligtiges valg.
 Fortjenesten ved erstatningsudbetalingen opgøres som forskellen mellem den  

 udbetalte erstatning og den værdi, hvortil de husdyr, for hvilke der er ydet  

 erstatning, er opgjort ved begyndelsen af indkomståret 1983.
