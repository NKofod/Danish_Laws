 Vejledning om efterløns- og  

 medlemsbidragsregistrering m.v.
A-kasserne skal pr. 1. oktober 2001 iværksætte en ændret  

 procedure vedrørende registrering og opsamling af oplysninger om  

 medlems- og efterlønsbidragsregistrering m.v.
Projektet skal  

 være gennemført den 30. september 2002.
Til brug herfor har direktoratet udarbejdet retningslinier  

 for projektet.
Direktoratet har endvidere udarbejdet følgende regler  

 og blanketter:
 1)	Bekendtgørelse om dokumentation for medlemsanciennitet og  

 indbetaling af efterlønsbidrag m.v.
 2)	Elektronisk blanket AR 260 ("Vandreblanketten") med  

 tilhørende vejledning.
 4)	Elektroniske rekvisitionsblanketter, AR 287R og AR 260R, med  

 tilhørende vejledning.
 De elektroniske blanketter med tilhørende  

 vejledning kan findes på direktoratets hjemmeside (www@adir.dk).
 Oversigt over vejledningens indhold:
1.	Overordnet beskrivelse af projektet 2.	Bagudrettet undersøgelsesperiode a.
Persongrupper i den bagudrettede undersøgelsesperiode.
b.
Hvilke perioder skal oplyses.
c.
Hvilken a-kasse skal stå for indsamling af de historiske  

 oplysninger i den bagudrettede undersøgelsesperiode.
d.
Tidsfrister for besvarelser af forespørgsler (AR 287).
e.
Information af medlemmerne om resultatet af indsamlingen.
3.	Løbende registrering a.
Hvilke persongrupper.
b.
Fra hvilken dato skal registreringen ske.
c.
Hvor længe skal de fremadrettede oplysninger registreres og  

 hvor længe skal oplysningerne opbevares.
4.	Den praktiske håndtering af projektet om opsamling af  

 bagudrettede perioder, jf. § 3, stk. 1 og 2 a.
Faser.
b.
Indrapportering.
c.
Krav til elektronisk håndtering pr. 1. oktober 2001.
d.
Revisorgodkendelse senest fra den 1. januar 2002.
 5.	EØS-perioder m.v.
6.	Håndtering af korrektioner 1. Overordnet beskrivelse af projektet Projektet indeholder dels en bagudrettet opsamling  

 af oplysninger om tidligere medlemsperioder m.v., og dels en  

 løbende registrering af medlemsoplysninger.
Samlingen af oplysningerne betegnes for nemheds skyld  

 "vandreblanket" (AR 260). Vandreblanketten skal følge  

 medlemmet ved overflytninger.
De bagudrettede oplysninger indsamles via en  

 justeret blanket AR 287.
 Projektet indebærer således også, at  

 a-kasserne efter projektets afslutning ikke længere skal indhente  

 historiske oplysninger i forbindelse med f.eks. medlemmets ansøgning  

 om efterløn, men at oplysningerne løbende registreres i  

 vandreblanketten, som følger medlemmet til hver en tid.
På baggrund af de indhentede oplysninger skal  

 a-kassen bl.a. undersøge, om medlemmet vil kunne opnå ret til  

 efterløn på 60 års dagen eller på et senere  

 tidspunkt.
I visse tilfælde skal a-kassen træffe afgørelse  

 over for medlemmet om eventuel manglende ret til efterløn.
Derudover indebærer projektet, at der  

 fastsættes regler for registrering og udveksling af oplysninger  

 elektronisk, således at udvekslingen af AR 287 og AR 260 skal  

 foregå elektronisk.
Der vil blive udarbejdet en bekendtgørelse,  

 der regulerer a-kassernes elektroniske udveksling.
2. Bagudrettet undersøgelsesperiode a.
Persongrupper i den bagudrettede undersøgelsesperiode 1. Personer omfattet af § 3, stk. 1 Den persongruppe, som er direkte omfattet af projektet  

 vedrørende den bagudrettede undersøgelsesperiode, er defineret  

 i § 3, stk. 1, i bekendtgørelse om dokumentation for  

 medlemsanciennitet og indbetaling af efterlønsbidrag m.v.
Det drejer  

 sig således om personer, som 1) er medlem af en a-kasse den 1. oktober  

 2001, og 2) som den 1. oktober 2001 betaler efterlønsbidrag eller som  

har betalt efterlønsbidrag uden at få beløbet  

 tilbagebetalt pr. den 1. oktober 2001.
 Der skal dog ikke ske opsamling og registrering af  

 oplysninger for personer, som pr. den 1. oktober 2001 a) er overgået  

 til efterløn, b) har fået udstedt efterlønsbevis eller c)  

 som er overgået til fleksydelse, jf. § 1, stk. 2. Det  

 skyldes, at der for disse personer allerede er taget stilling til, at de  

 opfyldte anciennitetskravene m.v. for ret til efterløn.
 Det bemærkes, at der ikke skal ske opsamling af  

 historiske oplysninger for personer, som ikke er fyldt 30 år den 1.  

 oktober 2001.
Personer, som har betalt efterlønsbidrag på  

 grund af de dagældende regler om seniorydelse, jf. den dagældende  

 § 77, stk. 5, i loven, er efter definitionen i § 3,  

 stk. 1, omfattet af projektet, såfremt de er medlem af a-kassen  

 den 1. oktober 2001. Hvis personen aldrig har betalt efterlønsbidrag,  

 eller har fået det indbetalte beløb tilbagebetalt, er personen  

 ikke omfattet af projektet.
I dette tilfælde skal en evt. manuel  

 klarlægning af medlemmets forhold først ske, hvis  

 Socialministeriet anmoder a-kassen herom for den enkelte person.
De  

 nærmere retningslinier for medregning af perioder med  

 fleksydelsesbidrag vil blive fastsat senere.
2. Personer omfattet af § 3, stk. 2 Som følge af de nye regler om betaling af  

 efterlønsbidrag i lovens § 77, stk. 5, L 446, skal a-kassen  

 også indsamle oplysninger bagudrettet pr. 1. oktober 2001 på  

 personer, der 1) har meldt sig ud af a-kassen i perioden 1. juli 2001 til og  

 med den 30. september 2001, og 2) som har betalt efterlønsbidrag uden  

 at have fået beløbet tilbagebetalt, og 3) som ikke er blevet  

 meldt ind igen i en a-kasse inden 1. oktober 2001.
Reglen omfatter alle udmeldelser i perioden uanset  

 årsagen til udmeldelsen.
Det vil sige både personer som (har  

 betalt efterlønsbidrag uden at have fået beløbet  

 tilbagebetalt, og som ikke er blevet meldt ind igen i en a-kasse inden 1.  

 oktober 2001) som selv har meldt sig ud af a-kassen, personer som er blevet  

 slettet på grund af kontingentrestance, og personer som er blevet  

 slettet på grund af svig.
 Opsamlingen af oplysninger for denne persongruppe skal ske  

 fra skæringsdatoen den 1. oktober 2001. Det gælder således  

 også, selv om medlemmet ikke længere er medlem af en a-kasse pr.  

 denne dato.
 Det er den a-kasse, som medlemmet senest har været  

 medlem af, som skal opsamle de bagudrettede oplysninger pr. 1. oktober 2001.  

 Der kan i disse tilfælde kun registreres oplysninger frem til  

 udmeldelsesdatoen.
 Melder en person omfattet af § 3, stk. 2, sig  

 ind i en a-kasse igen efter den 1. oktober 2001, må medlemmets nye  

 a-kasse rekvirere AR 260 fra medlemmets tidligere a-kasse.
3. Personer omfattet af § 3, stk. 3 Der skal også ske opsamling af oplysninger  

 bagudrettet for personer, som ikke er omfattet af § 3, stk. 1, men  

 som er fyldt 30 år før den 1. oktober 2001, og som ikke pr. den  

 1. oktober 2001 er fyldt 40 år.
Det er f.eks. personer, som er medlem  

 af en a-kasse pr. 1. oktober 2001, men som ikke før 1. oktober 2001  

 har betalt efterlønsbidrag, fordi bidraget er fravalgt, men hvor  

 medlemmet efter den 1. oktober 2001 begynder at betale  

 efterlønsbidrag.
 Opsamlingen af oplysninger bagudrettet for denne  

 persongruppe skal først ske fra den dato medlemmet rejser sagen.
4. Personer omfattet af § 3, stk. 4 Der skal derudover ske opsamling af oplysninger  

 bagudrettet for personer, som 1) udtræder af overgangsydelsesordningen  

 og begynder at betale efterlønsbidrag, 2) efterbetaler  

 efterlønsbidrag efter en forsikringsperiode i et andet EØS-land  

 eller Færøerne, 3) ønsker at betale  

 efterlønsbidrag efter en periode med bruttorevalideringsydelse, jf.  

 § 6 i lov nr. 276 af 12. maj 1999 om ændring af lov om  

 arbejdsløshedsforsikring m.v., lov om seniorydelse og lov om en aktiv  

 arbejdsmarkedspolitik, 4) ønsker at begynde at betale  

 efterlønsbidrag efter at have været i fleksjob og 5) får  

 en dispensation for afbrydelse af ancienniteten efter lovens § 74 a,  

 stk. 4.
 Opsamlingen af oplysninger for denne persongruppe skal  

 først ske fra den dato, fra hvilken medlemmet rejser sagen.
b.
Hvilke perioder skal oplyses 1. Personer omfattet af § 3, stk. 1 og stk. 2 For de personer, som er direkte omfattet af projektet, jf.  

 § 3, stk. 1 og 2, skal der ske en indsamling og registrering af  

 historiske medlemsoplysninger vedrørende nødvendige perioder  

før 1. oktober 2001. Skæringsdatoen for disse personer er  

 således 1. oktober 2001. Skæringsdatoen ændres ikke,  

 heller ikke hvis medlemmet efterfølgende melder sig ud af en a-kasse  

 og på et senere tidspunkt melder sig ind igen.
For personer  

 omfattet af § 3, stk. 2, kan registreringen dog kun ske indtil  

 udmeldelsesdatoen.
 Kun de nødvendige perioder skal indhentes.
 Eks.: Hvis et medlem aldersmæssigt er omfattet af  

 anciennitetsreglen 10/15 år, og derfor skal have været medlem  

 uafbrudt siden 31. marts 1992, er det ikke nødvendigt at gå  

 længere tilbage tidsmæssigt, medmindre medlemmet alligevel ikke  

 kan opfylde denne regel, men skal opfylde 20/25 år.
Oplysningerne skal indhentes via AR 287. Hvis en a-kasse  

 forud for den 1. oktober 2001 har indhentet oplysninger om medlemsanciennitet  

 m.v. via den dagældende AR 287 eller edb-udskrift, jf. reglerne i  

 dagældende bekendtgørelse nr. 424 af 4. juni 1999 om  

 dokumentation for medlemsanciennitet m.v. ved udstedelse af  

 efterlønsbevis og ved overgang til efterløn, kan disse  

 blanketter/udskrifter dog fortsat anvendes som dokumentation.
Indholdet af  

 blanketterne/udskrifterne skal dog kunne sendes i elektronisk form pr. den 1.  

 oktober 2001.
 Herudover skal der ske en løbende (fremadrettet)  

 registrering af oplysninger.
2. Personer omfattet af § 3, stk. 3 og 4 For de personer, som indirekte er omfattet af projektet,  

 jf. § 3, stk. 3 og stk. 4, skal opsamlingen af historiske  

 oplysninger vedrøre de nødvendige perioder frem til den dato  

 sagen rejses.
Fra samme dato skal der ske løbende registrering, jf.  

 nedenfor.
Skæringsdatoen for disse personer er individuel, men skal  

 ligge efter den 1. oktober 2001. Skæringsdatoen er den dato sagen  

 rejses.
Skæringsdato ændres ikke, heller ikke på grund af  

 f.eks. ændrede efterfølgende forhold.
 Eks.: Et medlem ønsker den 1. december 2001 at  

 efterbetale efterlønsbidrag for en EØS-periode i tidsrummet 1.  

 juli 1999 til 30. november 2001. Skæringstidspunktet er den 1. december  

 2001. Bidragsperioden fra den 1. juli 1999 til den 30. november 2001 skal  

 således betragtes som bagudrettet.
c.
Hvilken a-kasse skal stå for indsamlingen af de historiske  

 oplysninger i den bagudrettede undersøgelsesperiode 1. Personer omfattet af § 3, stk. 1 Den a-kasse, medlemmet, jf. § 3, stk. 1, er medlem af den 1.  

 oktober 2001, er ansvarlig for opsamlingen og registreringen af de historiske  

 oplysninger.
 Verserer der en overflytningssag på skæringsdatoen, er det  

 afgørende, hvor medlemmet er medlem den 1. oktober 2001.
 De nærmere regler for håndtering af overflytningssager  

 generelt fremgår af bekendtgørelse om overflytning mellem  

 a-kasser.
 Et medlem, der er omfattet af § 3, stk. 1, forbliver omfattet af  

 denne bestemmelse, selv om medlemmet efter skæringsdatoen, men inden  

 opsamlingen er tilendebragt, ønsker at betale efterlønsbidrag i  

 de situationer, der er nævnt i stk. 3.
Eks.: Et medlem, som er omfattet af § 3, stk. 1, bliver  

 forsikret i et andet EØS-land i perioden 15. oktober 2001 til den 1.  

 december 2001. Da medlemmet vender tilbage til den danske a-kasse den 2.  

 december 2001 har a-kassen ikke færdiggjort opsamlingen af de  

 bagudrettede perioder.
Før a-kassen kan opkræve  

 efterlønsbidrag for EØS-perioden, skal a-kassen afklare, om  

 medlemmet vil kunne få ret til efterløn.
Skæringsdatoen er  

 fortsat den 1. oktober 2001. Det er derfor fortsat den a-kasse, medlemmet var  

 medlem af pr. 1. oktober 2001, der skal varetage indsamlingen af  

 oplysninger.
2. Personer omfattet af § 3, stk. 2 Den a-kasse, medlemmet, jf. § 3, stk. 2, sidst  

 er medlem af i perioden fra den 1. juli 2001 til og med den 30. september  

 2001, er ansvarlig for opsamlingen og registreringen af de historiske  

 oplysninger.
A-kassen skal opsamle og registrere historiske oplysninger frem  

 til og med den dato medlemmet er meldt ud af a-kassen.
3. Personer omfattet af § 3, stk. 3 og 4 Rejses ønsket om betaling af efterlønsbidrag i forbindelse  

 med optagelse i en a-kasse, skal a-kassen på grundlag af medlemmets  

 oplysning på ansøgningen om optagelse se, om medlemmet tidligere  

 har været medlem af en a-kasse.
Har medlemmet været medlem af en  

 a-kasse den 1. juli 2001 eller senere, skal medlemmets nye a-kasse rekvirere  

 AR 260 fra den a-kasse, medlemmet tidligere har været medlem af.
Hvis  

 en AR 260 ikke findes, fordi medlemmet ikke har været medlem af en  

 a-kasse siden den 1. juli 2001, skal den nye a-kasse selv forestå  

 indsamlingen af de fornødne historiske oplysninger frem til den nye  

 optagelsesdato/skæringsdato.
 Hvis et medlem ikke tidligere har betalt efterlønsbidrag, skal den  

 a-kasse, medlemmet er medlem af, stå for indsamlingen af de  

 fornødne historiske oplysninger frem til skæringsdatoen.
d.
Tidsfrister for besvarelser af forespørgsler (AR 287) Indsamlingen af bagudrettede perioder skal ske  

 således, at den indsamlende a-kasse i elektronisk form beder den  

 tidligere a-kasse om oplysningerne for det pågældende medlem.
Det  

 skal fremgå af forespørgslen om forespørgslen er i  

 forbindelse med medlemmets ansøgning om efterlønsbevis/overgang  

 til efterløn, overflytning, ønske om at betale  

 efterlønsbidrag, eller i forbindelse med projektet om  

 efterlønsbidragsregistrering.
Den tidligere a-kasse skal afgive  

 oplysninger om de bagudrettede perioder på AR 287.
 A-kasserne kan fra 1. oktober 2001 rekvirere  

 oplysninger fra den tidligere a-kasse.
 A-kasserne skal senest pr. 1. februar 2002 begynde  

 at besvare henvendelser efter § 3, stk. 1   4.
 Svarfrister for forespørgsler  

 vedrørende projektet er :
 1. juni 2002 er svarfristen for henvendelser modtaget  

 senest 1. februar 2002.
 1. august 2002 er svarfristen for forespørgsler  

 modtaget senest 1. juni 2002.
 For alle forespørgsler afsendt efter 1. juni 2002  

 er svarfristen 4 uger.
 Hvis forespørgslen skyldes, at medlemmet aktuelt  

 søger om efterløn/efterlønsbevis, eller har søgt  

 overflytning eller vil begynde at betale efterlønsbidrag, eller hvis  

 forespørgslen er af vejledningsmæssige grunde, er svarfristen i  

 hele perioden 14 dage.
 Fristen på 14 dage gælder også for et  

 medlem, der er omfattet af § 3, stk. 1 eller 2, men som efter  

 skæringsdatoen og forinden opsamlingen er tilendebragt, ønsker  

 at betale efterlønsbidrag i de situationer, der er nævnt i  

 stk. 4.
Eks.: Et medlem, som er omfattet af § 3, stk. 1,  

 bliver forsikret i et andet EØS-land i perioden 15. oktober 2001 til  

 den 1. december 2001. Da medlemmet vender tilbage til den danske a-kasse den  

 2. december 2001 har a-kassen ikke færdiggjort opsamlingen af de  

 bagudrettede perioder.
Førend a-kassen kan opkræve  

 efterlønsbidrag for EØS-perioden, skal a-kassen afklare, om  

 medlemmet vil kunne få ret til efterløn.
Fristen for at afgive  

 AR 287 er 14 dage.
e.
Information af medlemmerne om resultatet af indsamlingen Et af formålene med indsamlingen er at  

 fastslå, om de personer, som betaler efterlønsbidrag, også  

 vil kunne opnå ret til efterløn.
Indsamlingen skal derfor  

 resultere i, at a-kassen tager stilling til, om medlemmet vil kunne opfylde  

 anciennitetskravene for ret til efterløn.
A-kasserne skal informere sine medlemmer om selve arbejdet  

 med indsamlingen af historiske oplysninger.
Dette kan f.eks. ske via  

 orientering i kassebladet.
 Resulterer indsamlingen af historiske oplysninger i, at  

 medlemmet ikke vil have ret til efterløn på 60 års  

 dagen, skal a-kassen i visse tilfælde træffe særskilt  

 afgørelse herom over for medlemmet, jf. nedenfor.
1. Personer omfattet af § 3, stk. 1 Hvis et medlem, som er omfattet af § 3,  

 stk. 1, og som betaler efterlønsbidrag, ikke vil kunne  

 opfylde anciennitetskravene for ret til efterløn på 60 års  

 dagen, skal a-kassen træffe afgørelse over for medlemmet.
Det  

 skal fremgå af afgørelsen, om medlemmet vil kunne opnå ret  

 til efterløn inden det fyldte 65. år, og i givet fald på  

 hvilken dato.
Det fremgår af § 4.
A-kassen skal derimod ikke træffe afgørelse  

 over for et medlem, som er omfattet af § 3, stk. 1, men som ikke  

 betaler efterlønsbidrag, og som ikke vil kunne opfylde  

 anciennitetskravene for ret til efterløn på 60 års dagen.  

 Det følger af § 4 modsætningsvis.
I stedet skal a-kassen  

 vejlede medlemmet om den begrænsede ret til efterløn, når  

 medlemmet på ny ønsker at betale efterlønsbidrag.
Der  

 henvises til reglerne i bekendtgørelse om betaling af medlems- og  

 efterlønsbidrag til en a-kasse.
Hvis medlemmet efter  

 skæringsdatoen er begyndt at betale efterlønsbidrag igen, skal  

 a-kassen dog træffe afgørelse over for medlemmet, og det skal  

 fremgå af afgørelsen, om medlemmet vil kunne opnå ret til  

 efterløn inden det fyldte 65. år, og i givet fald på  

 hvilken dato.
 Vil medlemmet slet ikke kunne opnå ret til  

 efterløn forinden det fyldte 65. år, må a-kassen ikke  

 opkræve efterlønsbidrag, jf. § 77, stk. 5, i loven,  

 som trådte i kraft 1. juli 2001.
2. Personer omfattet af § 3, stk. 2 Hvis et medlem, som er omfattet af § 3, stk. 2,  

 ikke vil kunne opfylde anciennitetskravene for ret til efterløn  

 på 60 års dagen, skal a-kassen træffe afgørelse over  

 for medlemmet.
Da medlemmet er udmeldt i perioden 1. juli til 30. september  

 2001, skal afgørelsen træffes under den forudsætning, at  

 pågældende indmeldes i en dansk a-kasse igen og har ret til at  

 efterbetale nødvendigt efterlønsbidrag.
Det skal fremgå  

 af afgørelsen, om medlemmet vil kunne opnå ret til  

 efterløn inden det fyldte 65. år og i givet fald på  

 hvilken dato.
Det fremgår af § 4.
 Hvis a-kassen allerede før påbegyndelse af  

 projektet vedrørende registrering af medlemsanciennitet og indbetaling  

 af efterlønsbidrag m.v. den 1. oktober 2001 har undersøgt om et  

 medlem kan opfylde den nødvendige medlemsperiode m.v. for ret til  

 efterløn, og har truffet afgørelse herom overfor medlemmer, som  

 ikke opfylder anciennitetskravene for ret til efterløn på 60  

 årsdagen, skal a-kassen ikke skrive en ny afgørelse herom til  

 medlemmet efter færdiggørelsen af registreringen efter § 3.  

 A-kassen skal dog, uanset om der allerede er truffet afgørelse over  

 for medlemmet, foretage registrering efter § 3 og § 5 jf. § 7  

 og registrere oplysningerne i blanket AR 260.
3. Personer omfattet af § 3, stk. 3 og 4 Det følger af § 77, stk. 5, som  

 trådte i kraft 1. juli 2001, at medlemmer, som ikke ved fortsat  

 medlemskab og betaling af efterlønsbidrag kan opnå ret til  

 efterløn, ikke skal betale efterlønsbidrag.
 A-kassen skal derfor tage stilling hertil, når  

 medlemmet ønsker at betale efterlønsbidrag.
Vil medlemmet først kunne opnå ret til  

 efterløn fra et senere tidspunkt end på 60 års dagen, men  

 før det fyldte 65. år, skal a-kassen vejlede medlemmet om den  

 begrænsede ret til efterløn, når medlemmet på ny  

 ønsker at betale efterlønsbidrag.
Der henvises til reglerne i  

 bekendtgørelse om betaling af medlems- og efterlønsbidrag til  

 en a-kasse.
3. Løbende registrering a.
Hvilke persongrupper Der skal ske løbende registrering for alle 4  

 persongrupper, som er omfattet af projektet om den bagudrettede  

 undersøgelsesperiode, jf. § 3, stk. 1-4, og hvor  

 registreringen er begyndt.
Det følger af § 5, stk. 1 og  

 stk. 2.
Herudover skal rubrikken om løbende oplysninger om  

 forsikringsstatus m.v. på AR 260 udfyldes fra den dato, et medlem  

 fylder 30 år fra den 1. oktober 2001 og fremover, uanset om  

 medlemmet betaler efterlønsbidrag eller ej.
I denne situation skal  

 rubrikken om historiske oplysninger ikke udfyldes.
Der henvises til  

 § 5, stk. 3.
b.
Fra hvilken dato skal registreringen ske Den løbende registrering skal som udgangspunkt ske  

 fra skæringsdatoen for det pågældende medlem.
 Af hensyn til a-kassernes mulighed for at vejlede om bl.a.  

 indbetalt efterlønsbidrag og betydningen af EØS-ophold skal  

 følgende bagudrettede perioder dog også altid angives i  

 rubrikken om løbende oplysninger:
-	Perioder, der er indbetalt efterlønsbidrag for, og som ikke er  

 tilbagebetalt senest pr. skæringsdatoen.
Perioder for hvilke, der er  

 indbetalt efterlønsbidrag for, men hvor efterlønsbidraget er  

 tilbagebetalt før skæringsdatoen, skal også fremgå,  

 blot med en registrering af at efterlønsbidraget er tilbagebetalt.
 -	Forsikringsperioder fra et andet EØS-land, der er medregnet  

 ved opgørelsen af den nødvendige anciennitet, jf. rubrikken om  

 historiske oplysninger.
 -	Samtlige oplysninger for de nødvendige perioder angives  

 for medlemmer, jf. § 3, som har ret til efterløn efter reglen om  

 25/30 års anciennitet, jf. lovens § 74 a, stk. 1, nr. 2 og  

 3.
1. Personer omfattet af § 3, stk. 1 De aktuelle oplysninger om medlemsstatus m.v. skal  

 registreres løbende fra den 1. oktober 2001 for de personer,  

 som er omfattet direkte af projektet.
Det vil således sige personer,  

 som 1) er medlem af en a-kasse den 1. oktober 2001 og 2) som enten betaler  

 efterlønsbidrag den 1. oktober 2001 eller som har betalt  

 efterlønsbidrag uden at få beløbet tilbagebetalt.
For  

 disse personer starter den fremadrettede registrering pr. den 1. oktober  

 2001. Det fremgår af § 5, stk. 1.
2. Personer omfattet af § 3, stk. 2 Rubrikken om løbende oplysninger om  

 forsikringsstatus m.v. skal tage udgangspunkt i skæringsdatoen den 1.  

 oktober 2001 for personer omfattet af § 3, stk. 2. Det vil  

 således sige personer, der 1) har meldt sig ud af a-kassen i perioden  

 fra den 1. juli 2001 til og med den 30. september 2001, og 2) som har betalt  

 efterlønsbidrag uden at have fået beløbet tilbagebetalt,  

 og 3) som ikke er blevet meldt ind igen i en a-kasse inden den 1. oktober  

 2001.
Da der er tale om personer, som ikke aktuelt er medlem af  

 en a-kasse pr. 1. oktober 2001, skal registreringen rent praktisk  

 først ske, når personen bliver medlem igen, men med oplysninger  

 om perioder tilbage til den dato medlemmet meldte sig ud af a-kassen.
For at  

 undgå, at der opstår uoplyste perioder i registreringen af  

 oplysninger, skal der således også ske registrering af  

 oplysninger vedrørende den periode, medlemmet har været meldt ud  

 af en a-kasse.
3. Personer omfattet af § 3, stk. 3 og 4 Der skal også ske løbende registrering,  

 når et medlem, som er fyldt 30 år før den 1. oktober 2001,  

 men som ikke er omfattet direkte af projektet, ønsker at betale  

 efterlønsbidrag - dvs. når sagen rejses - efter den 1. oktober  

 2001, jf. § 3, stk. 3 og 4. I denne situation skal den  

 løbende registrering ske fra den dato sagen rejses.
Det fremgår  

 af § 5, stk. 2. Skæringsdatoen er således individuel,  

 men skal ligge efter den 1. oktober 2001.
4. Øvrige personer Rubrikken om løbende oplysninger om  

 forsikringsstatus m.v. på AR 260 skal herudover udfyldes fra den dato,  

 et medlem fylder 30 år fra den 1. oktober 2001 og fremover,  

uanset om medlemmet betaler efterlønsbidrag eller ej.
Det  

 fremgår af § 5, stk. 3. I denne situation skal registreringen  

 ske fra den dato, medlemmet fylder 30 år fra den 1. oktober 2001. Kun i  

 denne situation skal den historiske del af AR 260  ikke udfyldes.
c.
Hvor længe skal de fremadrettede oplysninger registreres og  

 hvor længe skal oplysningerne opbevares Oplysningerne på AR 260 skal generelt registreres  

 løbende indtil medlemmets fyldte 65. år.
Registreringen skal ske  

 af den a-kasse, medlemmet til enhver tid er medlem af.
Hvis et medlem rejser ønsket om betaling af  

 efterlønsbidrag i forbindelse med optagelse i a-kassen, skal medlemmet  

 oplyse, om medlemmet tidligere har været medlem af en a-kasse.
Har den  

 tidligere a-kasse forestået indsamlingen af historiske oplysninger, jf.  

 § 3, stk.1 og 2, og har dannet en AR 260 for medlemmet, jf. § 5,  

 skal den tidligere a-kasse sende AR 260 til den nye a-kasse.
Der kan  

 således alene være èn AR 260 pr. medlem.
 I nogle situationer skal der dog ikke længere ske  

 løbende registrering, jf. § 6.
Det gælder i den situation, hvor medlemmet ikke  

 senest på sin 40 års dag påbegynder indbetaling af  

 efterlønsbidrag.
AR 260 skal ikke udfyldes efter 40 års  

 dagen.
Det gælder også, hvis medlemmet overgår  

 til efterløn eller får udstedt efterlønsbevis.
Så  

 skal AR 260 heller ikke længere udfyldes løbende.
Hvis medlemmet er omfattet af lovens § 74 a,  

 stk. 2 eller 3, og medlemmet holder op med at betale  

 efterlønsbidrag og derfor aldrig vil kunne opnå ret til  

 efterløn, skal a-kassen også ophøre med den  

 løbende registrering.
Det samme gælder, hvis medlemmet har  

 fået en endelig afgørelse om, at medlemmet ikke på noget  

 tidspunkt kan opnå ret til efterløn.
Det gælder også  

 i den situation, hvor a-kassen i forbindelse med indsamlingen af de  

 bagudrettede oplysninger konstaterer, at medlemmet ikke kan opnå ret  

 til efterløn på 60 års dagen, og hvor medlemmet derfor  

 anmoder om at få det indbetalte efterlønsbidrag tilbage efter  

 skæringsdatoen.
Endelig skal den løbende registrering  

 ophøre, hvis et medlem anmoder om at få efterlønsbidraget  

 tilbagebetalt med den virkning, at retten til efterløn fortabes.  

 Heller ikke her skal AR 260 udfyldes f.s.v.a. ændringer, som ligger  

 efter tidspunktet for tilbagebetalingen af bidrag.
A-kassen skal dog fortsat registrere oplysninger om  

 indbetalt efterlønsbidrag, indtil tilbagebetaling af  

 efterlønsbidrag er sket.
Overflyttes medlemmet i den periode til en  

 anden a-kasse, skal oplysningerne sendes til denne.
Den a-kasse, der  

 registrerer, at tilbagebetaling er sket, skal opbevare oplysningen herom.
Godkendte edb-registrerede oplysninger, herunder AR 260,  

 skal som udgangspunkt opbevares i 5 år efter udgangen af det  

 regnskabsår, hvori medlemmet fylder 65 år.
Det fremgår af  

 § 11, stk. 1. Oplysninger om medlemmer, der har fået  

 tilbagebetalt efterlønsbidrag, og som derefter aldrig vil kunne  

 opnå ret til efterløn, er dog omfattet af den almindelige  

 5-årige opbevaringsregel.
Det fremgår af § 11,  

 stk. 4.
Hvis et medlem, som er omfattet af § 3 eller  

 § 5, overflyttes til en anden a-kasse, skal den a-kasse, medlemmet  

 overflyttes fra, foretage den nødvendige registrering og sende  

 oplysningerne (AR 260) til den nye a-kasse.
Det fremgår af  

 § 12.
 4. Den praktiske håndtering af projektet om opsamling af  

 bagudrettede perioder, jf. § 3, stk. 1 og 2.
a.
Faser Faseopdelingen forudsætter, at a-kasserne  

 indledningsvis afklarer egne medlemsperioder.
Anmodning om oplysningerne fra  

 andre a-kasser kan dog iværksættes allerede fra den 1. oktober  

 2001.
 A-kasserne skal senest pr. 1. februar 2002 begynde  

 at besvare henvendelser efter § 3, stk. 1   4.
 Svarfrister for forespørgsler  

 vedrørende projektet er :
 1. juni 2002 er svarfristen for henvendelser modtaget  

 senest 1. februar 2002.
 1. august 2002 er svarfristen for forespørgsler  

 modtaget senest 1. juni 2002.
 For alle forespørgsler afsendt efter 1. juni 2002  

 er svarfristen 4 uger.
 Hvis forespørgslen skyldes, at medlemmet aktuelt  

 søger om efterløn/efterlønsbevis, eller har  

 søgt overflytning eller vil begynde at betale efterlønsbidrag,  

 eller er af vejledningsmæssige grunde er svarfristen i hele perioden 14  

 dage.
 Der er dog ikke noget i vejen for, at der indgås  

 aftaler mellem a-kasser om at udveksle oplysninger fra et tidligere  

 tidspunkt.
 Fase 1:
 På baggrund af et udtræk over de medlemmer,  

 den enkelte a-kasse skal opsamle oplysninger for pr. 1. oktober 2001, jf.  

 § 3, stk. 1 og 2, skal a-kassen undersøge, om det enkelte  

 medlem har tilstrækkelig anciennitet m.v. for ret til efterløn  

 på 60 års dagen i den pågældende a-kasse.
Hvis a-kassen selv har tilstrækkeligt med  

 oplysninger til at kunne afgøre, at medlemmet ikke vil kunne  

 opfylde anciennitetskravet m.v. for ret til efterløn, skal a-kassen  

 træffe afgørelse over for medlemmet herom.
Det kan f.eks.  

 være tilfældet, hvis et medlem har en længere afbrydelse af  

 medlemskabet, som indebærer, at anciennitetskravet aldrig vil kunne  

 blive opfyldt, selv om medlemmet måtte have været medlem af en  

 a-kasse fra et meget tidligt tidspunkt.
Der henvises til afsnit 2 e om  

 information af medlemmerne om resultatet af indsamlingen.
 Hvis a-kassen selv har tilstrækkeligt med  

 oplysninger til at kunne afgøre, at medlemmet vil kunne opfylde  

 anciennitetskravene m.v. for ret til efterløn, skal a-kassen angive  

 oplysningerne om medlemmets ret i vandreblankettens historiske del (AR  

 260).
 Resultatet af undersøgelsen skal under alle  

 omstændigheder angives i vandreblankettens historiske del.
 Fase 2:
 Hvis medlemmet ikke har tilstrækkelig anciennitet i  

 den pågældende a-kasse, må a-kassen via en AR 287 indhente  

 yderligere oplysninger fra andre a-kasser.
 A-kasserne får fra Arbejdsdirektoratet en CD-rom med  

 udtræk af stamoplysninger fra CRAM vedrørende a-kassernes egne  

 medlemmer ifølge CRAM pr. ca. 1. oktober 2001. A-kasserne kan derved  

 se, hvilke a-kasser de pågældende medlemmer tidligere har  

 været medlem af ifølge CRAM.
 A- kassen må første gang der skal rekvireres  

 oplysninger kun anmode om oplysninger "et led baglæns", det  

 vil sige fra den a-kasse medlemmet senest har været tidligere medlem  

 af.
 Hvis det efter modtagelsen af oplysninger fra den a-kasse  

 medlemmet senest har været tidligere medlem af viser sig, at der er  

 brug for at rekvirere oplysninger fra flere a-kasser, må a-kassen gerne  

 sende anmodning om oplysninger til mere end en a-kasse ad gangen.
Hvis a-kassen på baggrund af det indhentede  

 materiale har tilstrækkeligt med oplysninger til at kunne  

 afgøre, at medlemmet ikke vil kunne opfylde anciennitetskravene  

 m.v. for ret til efterløn på 60 års dagen, skal a-kassen  

 træffe afgørelse over for medlemmet herom.
Der henvises til  

 afsnit 2 e.
 Hvis a-kassen på baggrund af det indhentede  

 materiale har tilstrækkeligt med oplysninger til at kunne  

 afgøre, at medlemmet vil kunne opfylde anciennitetskravene m.v. for  

 ret til efterløn, skal a-kassen angive oplysningerne om medlemmets ret  

 i vandreblankettens historiske del (AR 260).
 Resultatet af undersøgelsen skal under alle  

 omstændigheder angives i vandreblankettens historiske del.
 Arbejdet i denne fase skal være tilendebragt senest  

 den 1. oktober 2002.
b.
Indrapportering A-kasserne skal i perioden 1. oktober 2001   1. oktober  

 2002 ved udgangen af hver måned aflevere en fortegnelse til A-kassernes  

 Samvirke over :
 Antal afsendte rekvisitioner opgjort på a-kassenumre og  

 modtagne svar herpå.
 Antal modtagne rekvisitioner opgjort på a-kassenumre og  

 afsendte svar herpå.
 %-andel af medlemmer, som er endeligt færdigregistreret.
 Opgørelse over antal trufne afgørelser i henhold til  

 bekendtgørelsens § 4.
c.
Krav til elektronisk håndtering pr. 1. oktober 2001 Projektet indebærer, at der stilles skærpede  

 krav til a-kassernes interne edb-systemer og til udveksling af oplysninger  

 elektronisk.
 Vandreblanketten AR 260 skal kunne føres  

 elektronisk i hver enkelt a-kasse senest fra den 1. oktober 2001. Endvidere  

 skal AR 260 fra samme dato i sin helhed kunne udveksles elektronisk i  

 forbindelse med f.eks. overflytning til en ny a-kasse.
 Indsamlingen af historiske oplysninger, der skal danne  

 grundlag for den historiske del af AR 260, skal ske på baggrund af  

 blanket AR 287. A-kasserne skal pr. den 1. oktober 2001 være i stand  

 til at rekvirere, sende og modtage oplysningerne i elektronisk form.
 Hvis den a-kasse, der skal afgive oplysningerne, selv  

 på et tidligere tidspunkt har indhentet oplysninger på medlemmet  

 via AR 287 (og stadig har de indhentede oplysninger), skal disse oplysninger  

 også sendes videre i elektroniske form til den rekvirerende  

 a-kasse.
 Der er ved at blive udarbejdet elektroniske blanketter i  

 XML-format, som vil blive gjort tilgængelige for a-kasserne.
d.
Revisorgodkendelse senest fra den 31. december 2001 Projektet indebærer endvidere, at alle a-kasser  

 senest fra den 31. december 2001 skal have revisorgodkendt edb-systemet til  

 at opbevare og videregive de fremadrettede løbende oplysninger om  

 medlemmet, jf. § 8.
 Der er derfor udarbejdet instruks om revisors godkendelse  

 af registrering af medlems- og efterlønsbidrag.
 5. EØS-perioder m.v.
 Afgørelsen af et medlems ret til efterløn  

 kan forudsætte stillingtagen til medlemmets forsikringsperiode i  

 udlandet.
 Opgørelse af forsikringsperioder i et andet EØS-land,  

 eller på Færøerne.
 Som udgangspunkt henvises til bekendtgørelse om ret  

 til efterløn for medlemmer, der har haft forsikrings- eller  

 beskæftigelsesperioder i udlandet, i Grønland eller på  

 Færøerne.
 Ved opgørelsen af forsikringsperioder fra andre  

 EØS-lande og Færøerne må a-kassen som udgangspunkt  

 se på, om medlemmet kan opfylde anciennitetskravet for ret til  

 efterløn på 60 års dagen.
 Hvis medlemmet ikke vil kunne opfylde anciennitetskravet  

 for ret til efterløn på 60 års dagen, men først  

 på et senere tidspunkt, kan a-kassen opgøre forsikringsperioden,  

 der kan medregnes fra et andet EØS-land og Færøerne, ud  

 fra hvornår medlemmet forventes at kunne opfylde  

 anciennitetskravet.
Dokumentation for forsikringsperioder i et andet EØS-land eller  

 på Færøerne Medregning af forsikringsperioder forudsætter, at medlemmet kan  

 dokumentere eller sandsynliggøre sine forsikringsperioder i et andet  

 EØS-land eller på Færøerne.
 Dette kan for eksempel være en egentlig dokumentation for  

 forsikringsperioden fra den myndighed, der administrerer  

 arbejdsløshedsforsikringen i det pågældende land.  

 Dokumentationen kan være en attest E 301, N 301 eller en lignende  

 dokumentation.
 Såfremt det ikke er muligt for medlemmet at få udstedt en  

 attest E 301, N 301 eller lignende, kan medlemmet sandsynliggøre sit  

 medlemskab af arbejdsløshedsforsikringen i EØS-landet eller  

 på Færøerne ved for eksempel at fremlægge  

 lønsedler, hvoraf det fremgår, at der er sket indbetaling til  

 den udenlandske arbejdsløshedsforsikring.
A-kassen skal således i det konkrete tilfælde vurdere om den  

 dokumentation, som medlemmet kan fremlægge er tilstrækkelig.
Det  

 bemærkes, at en tro og love erklæring fra medlemmet ikke vil  

 være en tilstrækkelig sandsynliggørelse.
Afbrydelse af medlemskab   8-ugers perioderne Bekendtgørelse om arbejdsløshedsforsikring  

 ved arbejde m.v. inden for EØS og i det øvrige udland finder  

 anvendelse, når det skal fastlægges, om et medlemskab, der  

 også består af forsikringsperioder i et andet EØS-land,  

 kan anses for uafbrudt i relation til lovens § 74 a, stk. 2 og  

 stk. 3, eller § 75 b, stk. 2.
 Der henvises desuden til bekendtgørelse om betaling  

 af medlemsbidrag til en a-kasse og vejledningen hertil, vedrørende  

 efterbetaling af efterlønsbidrag efter forsikringsperioder i et andet  

 EØS-land eller på Færøerne.
 Det bemærkes, at perioder uden medlemskab inden for  

 8-ugers fristerne ikke kan medregnes ved opgørelsen af  

 anciennitetskravet for ret til efterløn.
6. Håndtering af korrektioner Hvis en AR 260 allerede er dannet af a-kasse (A) og data  

 afsendt til anden a-kasse (B) og det viser sig, at de afgivne (A)-perioder er  

 fejlbehæftede, foretages korrektionen på følgende  

 måde:
 Rettelsen foretages af (A).
 (A) sender rettelsen med almindelig post til den a-kasse medlemmet  

 blev overflyttet til (B).
 (B) foretager manuel rettelse af AR 260 og undersøger om  

 rettelsen har konsekvenser i forholdet til medlemmet.
Hvis (B) ikke længere er medlemmets aktuelle a-kasse, skal  

 a-kasse (B) sende oplysningerne videre til den a-kasse (C), som medlemmet er  

 overflyttet til.
Denne a-kasse foretager det samme som (B) osv.
 En a-kasse må kun fremsende korrektioner til egne  

 perioder.
 Det skal  

 være dokumenteret i alle a-kassers edb-system, hvilken rettelse der har  

 været foretaget, hvornår og af hvem.
 Alle a-kasser skal gemme det modtagne brev angående  

 rettelsen, som dokumentation for denne.
