Ejendomsavancebeskatning, genanbringelse og  

 suspensivt betinget aftale Spørgsmål Svar Beskrivelse af de faktiske forhold Spørgerne ejer i  

 lige sameje ejendommen, matr.nr. a og b, der har et areal på  

 13,3720 ha, heraf vej  

 4100 m2.
 Ejendommen  

 består af 2 bygningsløse jordparceller: matr.nr. a på  

 9,7260 ha  

 og matr.nr. b på  

 3,6460 ha  

 med landbrugspligt.
Landbrugsparcellerne  

 drives sammen med ejendommen c.
X driver landbrugsvirksomheden, herunder  

 minkfarm, stutteri og markdrift.
 Sagen vedrører  

 salg af fritidsgrunde fra ovennævnte ejendom fra spørgerne til 2 private  

 købere.
 Ifølge modtagen  

 kopi af den ene købsaftale sælges fritidsgrund b, parcel 6, 7 og 8, til Y med  

 overtagelsesdag den 1. april 2006. Den modtagne kopi er ikke underskrevet af  

 sælgerne, men er underskrevet af køberen den 21. oktober 2005. Købesummen er  

 aftalt til kr.
 Ifølge modtagen  

 kopi af den anden købsaftale sælges fritidsgrund, b, parcel 10, til Æ   

 med  

 overtagelsesdag den 1. april 2006. Købsaftalen er underskrevet af sælgerne  

 den  

 27. og den 20. oktober 2005, og af køberen den 20. oktober 2005. Købesummen  

 er  

 aftalt til kr.
 Ifølge pkt. 14 i  

 begge købsaftaler er handelerne fra såvel købers som sælgers side betinget af  

 følgende:
 1. Grunden  

 udstykkes, jf. udstykningsforslag fra Landinspektørfirmaet.
 2. Alle  

 omkostninger i forbindelse med udstykning, herunder etablering af dræn, vej,  

 landinspektør mv. afholdes af sælger.
 3. Vedrørende  

 bebyggelsesudformning og placering henvises til vedlagte lokalplanforslag.
 4. Handelen  

 er fra købers side betinget af, at der ikke foretages væsentlige ændringer i  

 det fremlagte lokalplanforslag.
 5. Køber  

 skal give besked herom senest 3 hverdage efter modtagelse af endelig godkendt  

 lokalplan.
 Ifølge købsaftalerne  

 forventedes den endelige lokalplan godkendt den 1. januar 2006, og den  

 endelige  

 udstykning forventedes afsluttet 1. april 2006. Såfremt disse datoer ikke kan  

 overholdes, rykkes overtagelsesdatoen til den førstkommende 15. eller 1.,  

 efter  

 endelig udstykning er godkendt hos Kort- og Matrikelstyrelsen.  

 Restkøbesummens  

 betaling forfalder altid på overtagelsesdagen.
 Salg af  

 ejendommene er ikke registreret.
Ifølge kommunens  

 hjemmeside i internettet er lokalplan nr. 245 og kommuneplantillæg nr. 15  

 vedtaget  

 af byrådet den 26. januar 2006 med henblik på etablering af et nyt  

 sommerhusområde  

 og en udvidelse af campingplads ved Ø-ager.
Lokalplanen og  

 kommuneplantillægget  

 er offentliggjort i internettet.
Planen er imidlertid påklaget til  

 Naturklagenævnet den 7. marts 2006.
Ifølge  

 anmodningen om bindende svar er parcel 9q omfattet af lokalplanen.
Det er  

 endvidere oplyst, at forslaget til lokalplan omfattede 72 sommerhusgrunde og  

 udvidelse af eksisterende campingplads, samt at der er etableret 11  

 sommerhusgrunde  

 på ca.  

 2500 m2  

 med tilhørende  

 vej på matr.nr. b eller i alt ca.  

 3 ha.
Ifølge  

 anmodningen om bindende svar er sommerhusgrundene solgt i oktober 2005 ved  

 købsaftaler gennem en ejendomsmægler.
 En kopi af  

 lokalplanen er ikke modtaget (og må anses for unødvendig, jf. nedenfor).
Spørgernes  

 repræsentant har i e-mail af 4. december 2006 meddelt, at kommunen ifølge  

 telefonisk oplysning fra kommunaldirektøren ikke havde hjemmel til at  

 foretage  

 ekspropriation af arealet for at fremme virkeliggørelsen af lokalplanen.
Det  

 skyldes, at arealet ikke er beliggende på en sådan måde, at der vil blive  

 problemer med at realisere andre dele af lokalplanforslaget.
Spørgernes  

 repræsentant har endvidere oplyst, at klagerne ifølge en foreløbig udtalelse  

 fra Naturklagenævnet i september måned 2006 ikke har opsættende virkning med  

 hensyn til gennemførelse af lokalplanen.
Kommunen havde dog ikke bemyndigelse  

 til at give tilladelse til igangsætning af projektet på grund af den  

 økonomiske  

 ansvarlighed som følge af de eventuelle ændringer/ophævel-se, som klagerne  

 måtte have.
Kommunaldirektøren har endvidere henvist til, at ekspropriation  

 ifølge  

 planlovens § 47 er udelukket, hvis ejeren vil eller kan realisere formålet.
 Det er oplyst,  

 at Naturklagenævnet skal udtale sig om sagen inden marts 2007.
Spørgernes  

 repræsentant har meddelt, at man er indstillet på, at spørgsmålet om  

 skattefrihed i henhold til ejendomsavancebeskatningslovens § 11 - som sagen  

 nu  

 ligger oplyst - ikke besvares.
Dette spørgsmål anses derfor for tilbagekaldt.
 Kommunen er fra  

 den 1. januar 2007 en del af Ny Kommune.
 Spørgernes  

 repræsentant har oplyst, at købsaftaler er udfærdiget og underskrevet af  

 såvel  

 købere som sælgere.
 Man ønsker  

 derfor Skatterådets udtalelse om, hvorvidt der i købsaftalerne er forhold  

 eller  

 betingelser, der skattemæssigt har suspensiv virkning.
 Spørgerens  

 repræsentant har ved telefonsamtale af 13. marts 2007 oplyst, at han ikke  

 havde  

 nye oplysninger vedrørende klagen til Naturklagenævnet.
Spørgers  

 eventuelle opfattelse ifølge anmodning og bemærkninger til sagsfremstilling Spørgernes  

 repræsentant har ikke tilkendegivet sin opfattelse vedrørende de stillede  

 spørgsmål.
 Sagsfremstilling  

 er den 8. februar 2007 udsendt til spørgernes repræsentant, der ikke har  

 fremført bemærkninger til denne.
 Spørgernes repræsentant  

 har ved telefonsamtale af 13. marts 2007 meddelt, at han er tilfreds med, at  

 spørgsmål 2 indstilles besvaret med "Ja".
SKATs indstilling og begrundelse Spørgsmål 1 Der foreligger  

 ikke oplysning om, at spørgerne rent faktisk har erhvervet anden  

 erhvervsmæssig  

 ejendom eller foretaget erhvervsmæssig om- eller tilbygning på ejet ejendom.  

 Der foreligger således ikke en konkret genanbringelsessituation.
Spørgsmål 1  

 kan derfor kun besvares generelt.
 Reglerne om  

 genanbringelse findes i ejendomsavancebeskatningslovens §§  

 6 A  

 -  

 6 C, og såfremt  

 betingelserne i disse bestemmelser opfyldes, kan en eventuel ejendomsavance  

 genanbringes skattemæssigt.
Spørgsmål 1  

 indstilles derfor besvaret med "Ja, jf. dog SKAT's indstilling og  

 begrundelse." Spørgsmål 2 Hvis betingelsen  

 er af en sådan karakter, at der hersker reel usikkerhed om, hvorvidt aftalen  

 bliver gennemført, f.eks. ved køb af en ejendom, hvor købet er betinget af  

 salg  

 af en anden ejendom til en bestemt pris inden 1 måned, indtræder beskatning  

 først, når betingelsen er opfyldt.
Sådanne betingelser, der udskyder  

 beskatningstidspunktet, betegnes som suspensive, jf.
SKAT's  

 ligningsvejledning  

 (2007-1) afsnit E.A.3.1.2.
 Hvis betingelsen  

 nærmest har karakter af en formssag, f.eks. tinglysning af et skøde i  

 forbindelse  

 med en ejendomshandel, og der i realiteten ikke er tvivl om, at betingelsen  

 vil  

 blive opfyldt, indtræder beskatning allerede på aftaletidspunktet.  

 Betingelser,  

 der ikke udskyder beskatningstidspunktet, betegnes som resolutive, jf. samme  

 afsnit i ligningsvejledningen.
Efter det  

 oplyste har Naturklagenævnet i september 2006 foreløbigt udtalt, at klagerne  

 over den vedtagne lokalplan ikke har opsættende virkning.
Salgsaftalerne er  

 imidlertid betinget af, at grunden udstykkes, at der vedrørende  

 bebyggelsesudformning  

 og placering henvises til lokalplanforslaget, og at der ikke foretages  

 væsentlige ændringer i lokalplanen.
Da lokalplanen er påklaget til  

 Naturklagenævnet,  

 og da salgsaftalerne blandt andet er betinget af, at der ikke foretages  

 væsentlige ændringer i lokalplanen, skønnes betingelserne at have suspensiv  

 virkning.
Der er tale om  

 salgsaftaler mellem private parter, hvor ingen af parterne har indflydelse  

 på,  

 om de opstillede betingelser for handlerne opfyldes.
Set ud fra formålet med  

 købet af de pågældende ejendomme er det helt afgørende for køberne, at de  

 opstillede betingelser bliver opfyldt.
Samtidigt har sælgerne en stor reel  

 interesse i at sælge på de pågældende vilkår.
Det er udefra kommende  

 begivenheder,  

 der er afgørende for, at betingelserne bliver opfyldt.
Endvidere er det helt  

 usikkert, om betingelserne bliver opfyldt.
Med den usikkerhed, der er i den  

 konkrete sag, foreligger der en suspensivt betinget erhvervelse.
Det indstilles  

 derfor, at der svares "Ja" på spørgsmål 2 Skatterådets  

 afgørelse og begrundelse Skatterådet  

 tiltrådte SKATs indstilling og begrundelse.
