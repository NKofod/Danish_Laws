 I henhold til §§ 13, 41 og 63 i lov nr. 310 af 6. juni 1973 om  

 levnedsmidler m.m. fastsættes følgende:
 § 1.  Paranødder (ex. pos. 08.01) (* 1) må ikke  

 indføres her til landet til salg som levnedsmiddel eller til anvendelse ved  

 fremstilling af levnedsmidler.
 § 2.  Direktøren for Statens Levnedsmiddelinstitut kan  

 meddele tilladelse til, at afskallede paranødder indføres her til landet til  

 salg som levnedsmiddel eller til anvendelse ved fremstilling af  

 levnedsmidler.
 Stk. 2.  Det kan i forbindelse hermed stilles som  

 vilkår, at der efter nærmere forskrifter fastsat af direktøren for Statens  

 Levnedsmiddelinstitut foretages analyse af den enkelte forsendelse af  

 afskallede paranødder, og at omkostningerne ved undersøgelse og  

 prøveudtagning afholdes af importøren.
 § 3.  Overtrædelse af bestemmelserne i denne  

 bekendtgørelse eller af afgørelser truffet i medfør af bekendtgørelsen,  

 straffes i henhold til § 63, stk. 2 og 3, i lov om levnedsmidler m.m.
 § 4.  Denne bekendtgørelse træder i kraft ved  

 kundgørelsen i Lovtidende.
 Miljøministeriet, den 29. november 1974.
 Holger Hansen.
 /Gertrud Goldschmidt.
 (* 1) Henviser til toldtariffen.
