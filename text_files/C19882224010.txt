 Cirkulæreskrivelse om meddelelse om  

 medlemsansvar, begrundet i "mod bedre vidende" i relation til  

 skærpet arbejdskrav, når medlemmet har fået tilsendt  

 reglerne. (Spørgsmålet om "god tro").
 Kommentarer m.v.:
Ankenævnet har truffet afgørelse om, at den  

 omstændighed, at kassen har sendt medlemmet en kopi af  

 bibeskæftigelsesbekendtgørelsen, ikke i sig selv bringer  

 medlemmet i ond tro, idet medlemmet ikke burde have indset, at hun ville  

 falde for det skærpede arbejdskrav en nærmere angivet dato.
De  

 subjektive betingelser for at kræve tilbagebetaling fra medlemmet var  

 derfor ikke opfyldt.
 Meddelelse om afgørelsen:
 Medlemmet, der havde påbegyndt selvstændig  

 virksomhed under ledighed, opfyldte kun det skærpede arbejdskrav indtil  

 ca. 1 år efter det tidspunkt, hvor kassen havde fremsendt  

 bekendtgørelsen til medlemmet.
 Direktoratet traf afgørelse om, at medlemmet havde  

 modtaget dagpenge - udbetalt efter dette tidspunkt - mod bedre vidende bl.a.  

 under hensyntagen til, at bekendtgørelsens 1 års regel er klar,  

 og at medlemmet selv er nærmest til at kende sine forudgående  

 timer.
 Ankenævnet ændrede afgørelsen,  

 således at medlemmet ikke skulle tilbagebetale de fejludbetalte  

 dagpenge.
