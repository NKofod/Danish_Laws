Fremsat den 31. januar 2003 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om ret til fødselsforberedelse, ret til at have en  

 jordemoder til stede under fødslen samt ret til en  

 efterfødselssamtale Folketinget pålægger regeringen inden udgangen  

 af 2003 at fremsætte lovforslag, der sikrer, at gravide har ret til at deltage i gratis  

 fødselsforberedelse, at fødende har ret til at have en jordemoder til stede under  

 hele fødselsforløbet, og at kvinder, der lige har født, har ret til en samtale med en  

 jordemoder som opfølgning på  

 fødselsforløbet.
Bemærkninger til forslaget Dette forslag har til hensigt at sikre  

 størst mulig tryghed og sikkerhed i forbindelse med  

 fødsler.
Det følger i dag af Sundhedsstyrelsens  

 retningslinjer for svangreomsorg fra 1. juli 1998, at » Flere forhold vil være afgørende for den  

 fødendes oplevelse af tryghed i relation til selve fødslen. . .  

   tilliden til personalets kvalifikationer og muligheder som  

 fødselshjælpere   den fødendes kontakt med personalet,  

 specielt at hun kender og er tryg ved jordemoderen, og at denne er  

 kontinuerligt til stede ved fødslen, så vidt det kan  

 gennemføres.
Jordemoderen, så vidt muligt fødselsjordemoderen, skal  

 tilbyde at besøge kvinden på barselsafdelingen.
Formålet  

 er blandt andet at give moderen/forældrene mulighed for at tale om  

 fødslens forløb.
 Men de gravide og fødende har ikke  

 krav på at få tilbud om at gå til  

 fødselsforberedelse, de har heller ikke krav på at have en  

 jordemoder til stede under hele fødselsforløbet og på en  

 samtale med en jordemoder som opfølgning på fødslen.
 På baggrund af de sidste års nedprioriteringer  

 af forholdene for de gravide og de fødende er det derfor  

 forslagsstillernes opfattelse, at der nu er behov for at lovgive på  

 dette område.
Ifølge Sundhedsstyrelsen ville mange komplikationer  

 som for tidlig fødsel, indlæggelse under graviditeten og  

 kejsersnit kunne undgås, hvis amterne gjorde mere ud af  

 fødselsforberedelse og jordemoderbesøg.
Desværre er  

 tendensen i øjeblikket, at amterne sparer på netop  

 fødselsforberedelse.
Sundhedsstyrelsen ser det som et problem, at  

 tilbuddet om forældre- og fødselsforberedelse er meget  

 forskelligt også inden for samme amt.
Desuden er den  

 netværksskabelse, som kan foregå både ved  

 forældre-fødselsforberedelse og gruppekonsultationer, vigtig i  

 dag, hvor der ofte ikke er andre nybagte forældre i familien eller i  

 bekendtskabskredsen, som man kan udveksle erfaringer med. (Notat  

 vedrørende amternes implementering af Sundhedsstyrelsens  

 retningslinjer for svangreomsorgen.
Sundhedsstyrelsen oktober 2002). Der er  

 tale om en kortsigtet økonomisk besparelse med alvorlige konsekvenser  

 for mor og barn.
Fødeafdelingerne har ikke fået tilført  

 ekstraressourcer fra 1½ mia. kr.-puljen.
Indenrigs- og sundhedsministeren  

 svarede på et spørgsmål om, hvorvidt de kunne få del  

 i ekstra midler, at det kunne de, hvis de havde flere planlagte kejsersnit,  

 jf.
L 64, bilag 22 fra folketingsåret 2001-02, 2. samling.
Nu er et af  

 formålene med svangreomsorgen at forebygge komplikationer og sikre, at  

 flest mulige kvinder kan føde normalt, så flere kejsersnit er  

 ikke noget mål.
Travlhed på landets fødeafdelinger har siden  

 1995 været den direkte årsag til mindst syv  

 dødfødsler, kunne man læse i forbrugerbladet Det kan have stor betydning for den fødendes  

 indstilling til en senere fødsel, at hun føler, at hun er  

 kommet godt ud af de forrige.
En sådan følelse kan fremmes af en  

 personlig samtale med en jordemoder om det konkrete  

 fødselsforløb en af dagene efter fødslen.
En sådan  

 samtale kan jage mange misforståelser om fødslens forløb  

 af vejen.
En fødende kan meget nemt opfatte en fødselssituation  

 som langt mere kritisk, end den egentlig var.
Ligeledes kan man ikke  

 forvente, at en fødende har opfattet alle jordemoderens og andres  

 henvendelser til hende under fødslen.
Derfor er der meget at hente ved  

 at sikre, at alle efterfølgende får denne samtale, ikke mindst  

 nu, hvor man leder med lys og lygte efter områder, der umiddelbart  

 synes mindre vitale, og som man derfor kan skære ned på.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ret til  

 fødselsforberedelse, ret til at have en jordemoder til stede under  

 fødslen samt ret til en efterfødselssamtale .
(Beslutningsforslag nr.
B 81).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
