 På grundlag af de af IMO vedtagne »Guidelines on Navigation Bridge  

 Visibility« har direktoratet udarbejdet nedenstående retningslinier for  

 udsyn fra styrehus:
1 Anvendelsesområde, definition .1 Disse retningslinier finder anvendelse på lastskibe på 500 registertons  

 brutto og derover og passagerskibe uanset størrelse, når de benyttes til  

 internationale rejser, og hvis køl er lagt eller der befinder sig på et  

 tilsvarende byggestadium den 1. januar 1987 eller senere.
 .2 »Kommandoplads« betyder det sted i styrehuset, hvorfra skibet  

 normalt navigeres.
2 Udsyn .1 Ved indretningen af et skib skal styrehuset så vidt muligt anbringes  

 over alle andre overbygninger, som er placeret på eller over fribordsdækket,  

 bortset fra skorsten.
 .2 Havoverfladen skal fra kommandopladsen være synlig i en afstand af 2  

 skibslængder eller 500 m, hvad der er mindst, foran for boven til 10 grader  

 på hvor side uden hensyntagen til skibets dybgang, trim og dækslast.
.3 Blinde sektorer forårsaget af ladning, losseudstyr eller andre  

 forhindringer foran for tværs, der fra kommandopladsen forhindrer det frie  

 udsyn til havoverfladen, må ikke overstige 10 grader.
Blinde sektorer må  

 tilsammen ikke overstige 20 grader.
Blinde sektorer i den under pkt. 2.2 i  

 denne regel nævnte retning må ikke overstige 5 grader.
Sektorer med frit  

 udsyn må ikke være mindre end 5 grader.
 .4 Højden af underkanten af vinduer i styrehusfronten skal være så lav som  

 muligt, dog højst 1350 mm over dørken, og må i intet tilfælde forhindre et  

 frit udsyn forefter som beskrevet i disse retningslinier.
 .5 Den øverste kant af vinduer i styrehusfronten skal fra kommandopladsen  

 tillade et frit udsyn til horisonten for en person med en øjenhøjde på 1800  

 mm over dørken, når skibet duver i kraftig søgang.
 .6 Udsynet fra kommandopladsen skal strække sig over en bue af horisonten  

 fra ret for til 22 1/2 grader agten for tværs på begge sider.
 .7 Udsynet fra brovingerne skal mindst strække sig over en bue af  

 horisonten fra 45 grader på den modsatte side gennem ret for til ret agter.
 .8 Udsynet fra hovedstyrepladsen skal strække sig fra ret for til mindst  

 60 grader på hver side.
 .9 Skibssiderne skal være synlige fra brovingerne.
3 Vinduer .1 Sprosser mellem vinduer skal være mindst mulige og må ikke anbringes  

 umiddelbart foran en arbejdsplads.
.2 For at undgå reflektion skal vinduer i styrehusfronten danne en vinkel  

 med det vertikale plan mellem 10 grader og 25 grader.
Toppen af vinduerne  

 skal hælde udefter.
 .3 Polariserede eller tonede ruder må ikke benyttes.
 .4 Afhængig af styrehusets indretning og udformning skal et antal vinduer,  

 dog mindst 2, hvoraf det ene skal være placeret ved kommandopladsen, være  

 forsynet med midler til at sikre et klart udsyn.
4 Skibe af særlig konstruktion Såfremt det i skibe af særlig konstruktion ikke anses for muligt at  

 opfylde nærværende retningslinier fuldtud, skal eventuelle afvigelser i god  

 tid, inden konstruktionen påbegyndes, forelægges direktoratet for  

 godkendelse.
