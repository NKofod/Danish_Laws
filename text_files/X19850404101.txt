 Afgørelsen tager stilling til spørgsmålet om, hvor stor en diversepost  

 må være i det regnskab for den udvendige vedligeholdelseskonto, der ledsager  

 en varsling, for at kravene i boligreguleringslovens § 12 er opfyldt.
Afgørelse nr. 43, 1985 Afgørelse af 06.12.1985 fra Ankenævnet for de københavnske Huslejenævn U mod L (anke nr. 1723) Huslejenævnet havde tilsidesat en varsling som ugyldig, idet regnskabet  

 for den udvendige vedligeholdelseskonto, der ledsagede varslingen, indeholdt  

 en diversepost på 15% af de samlede udgifter i regnskabet.
 Ankenævnet ændrede huslejenævnets afgørelse og fandt varslingen gyldig.  

 Sagen blev hjemvist til realitetsbehandling i huslejenævnet.
 I ankenævnets afgørelse hedder det blandt andet:
 »I skrivelse af 17. december 1985 har U indbragt huslejenævnets  

 afgørelse af 12. december 1985 vedrørende den til ikrafttræden den 1. juli  

 1985 varslede omkostningsbestemte lejestigning.
 I afgørelsen udtalte huslejenævnet følgende:
»På baggrund af det til sagen indsendte materiale skal et flertal i  

 nævnet herefter meddele, at man har vedtaget at afvise det af udlejer  

 varslede lejeforhøjelseskrav pr. 1. juli 1985, idet det til lejerne den 29.  

 marts 1985 fremsendte varslingsmateriale ikke efter flertallets opfattelse  

 tilstrækkeligt opfylder de i henhold til boligreguleringslovens § 12 om  

 handlede formalitetskrav, idet det med varslingsskrivelsen ledsagende  

 vedligeholdelsesregnskab for ejendommen ikke ses tilstrækkeligt specificeret  

 med hensyn til konteringsposten »andet« 9.548,22 kr.' I anken er nedlagt påstand om, at varslingen kendes ugyldig, og at sagen  

 tilbagesendes til huslejenævnet til realitetsbehandling.
Såfremt ankenævnet  

 stadfæster huslejenævnets afgørelse, anmoder udlejer om nogle retningslinier  

 for, hvor stort et beløb - eventuelt procentvis - der kan accepters som  

 opført under betegnelsen andet eller diverse.
Af sagen fremgår, at udgangssaldo pr. 1. januar 1984 i  

 vedligeholdelsesregnskabet udgør 146.091,56 kr., og at der er hensat  

 87.730,50 kr., således at ny saldo udgør 233.822 kr.
Det samlede  

 vedligeholdelsesforbrug i hensættelsesperioden er på 62.498,31 kr.
I regnskabet er indeeholdt en post »andet 9.548,22 kr.«  

 Efterfølgende er oplyst, at den største post i dette forbrug er en udgift på  

 7.517,64 kr. vedrørende opfyldelse af et vedligeholdelsespålæg (kitning og  

 reparation af vinduer), hvortil kommer udgifter til centralvarme og container  

 samt konsulenthonorar for eftersyn af varme.
Der er nærmere redegjort for  

 bogføringen af udgifterne samt for, at det samlede forbrug reelt har været  

 66.590,09 kr.
 Huslejenævnets afgørelse indeholder yderligere begrundet dissens for, at  

 varslingen er gyldig.
 Efter det foreliggende i nærværnde sag har ankenævnet fundet det tvivlsomt  

 at lægge til grund, at varsling af 29. marts 1985 ikke opfylder kravene til  

 vedligeholdelsesregnskabsaflæggelsen i boligreguleringslovens § 12, stk. 1.
 Ankenævnet kender således varslingen gyldig og tilbagesender sagen med  

 denne afgørelse til realitetsbehandling i huslejenævnet.
