 For skibe, der er eller vil blive bygget med forskydninger i  

 målingsdækket, har Industriministeriet tiltrådt, at man vil kunne tillade en  

 nedlastning i forhold til et ækvivalent dæk, som defineret i tillægget til  

 IMO's Resolution A. 48 (III), forudsat betingelserne for anvendelse af  

 øverste dæk som fribordsdæk er opfyldt, og at skibets materialedimensioner i  

 øvrigt vil tillade en dybere nedlastning end den, der hidtil har været  

 begrænset af definitionen af målingsdækket i de internationale  

 skibsmålingsregler.
 Det vil endvidere være en betingelse for at opnå en forøgelse af  

 nedlastningen, at forskydningerne i målingsdækket ikke overstiger 1,22 m i  

 højden, jfr. bestemmelserne i artikel 10 i de internationale  

 skibsmålingsregler, samt at længden af forskydninger i dækket mellem  

 peakskodderne udgør mindst 10% af målingslængden.
Gennemførelse af ordningen For de rederier, der ønsker at udbytte denne forøgelse af lastevnen for  

 skibe med forskydninger i målingsdækket, vil følgende retningslinier komme  

 til anvendelse:
 1. Rederi (værft eller konsulent på rederiets vegne)  

 retter henvendelse til Søfartsstyrelsen med en tegning af skibet, der viser  

 forskydninger i målingsdækket.
 Rederiet skal sørge for, at de stabilitetsmæssige forhold for skibet for  

 den forventede maximale nedlastning forligger beregnet.
 2. Efter kontrol af de fremsendte oplysninger og  

 beregning af den forøgede dybgang underrettes det opgældende  

 klassifikationsselskab om den dybgang, der vil kunne tillades for  

 bibeholdelse af den opmålte tonnage.
 3. Resultatet af klassifikationsselskabets  

 undersøgelser fremsendes til Søfartsstyrelsen, der underretter rederiet om de  

 ændringer, der skal foretages.
 4. Rederiet skal derefter underrette såvel  

 Søfartsstyrelsen som klassifikationsselskabet om tid og sted for ændringen i  

 anbringelse af lasteliniemærker og tonnagemærker, således at man vil kunne  

 sikre, at de nødvendige dokumenter vil kunne være fremme for udlevering til  

 skibet, når påmærkningerne er foretaget og kontrolleret.
 For eksisterende skibe, der er bygget med forskydninger i målingsdækket,  

 og hvor der ikke er foretaget ændringer ved indretning eller anvendelse af  

 rum, der indgår i tonnagen, vil Søfartsstyrelsen kunne påbegynde  

 sagsbehandlingen efter modtagelse af de nævnte oplysninger, idet der dog må  

 påregnes en rimelig tid til gennemgang af målesagen og beregning af den  

 tilladelige dybgang samt det nødvendige samarbejde med  

 klassifikationsselskaberne.
 For nye skibe, der bygges med forskydninger i målingsdækket, vil ordningen  

 blive gennemført i forbindelse med målingen til tonnage.
 For eksisterende skibe, der eventuelt vil blive ombygget for at kunne  

 komme ind under denne ordning, imødeser Søfartsstyrelsen forslag fremsendt,  

 forinden ombygning påbegyndes.
 Det i »Skibstilsynets Meddelelser« nr. 258 indeholdte om samme  

 emne vil herefter udgå.
Regler for transport af farligt gods med færger og andre ro/ro-skibe i  

 Østersøområdet Mellem søfartsmyndighederne i Danmark, Finland, Sverige og Den tyske  

 Forbundsrepublik er indgået en aftale om godkendelse af særlige regler for  

 transport af farligt gods med ro/ro-skibe i international fart i  

 Østersøområdet.
Aftalen er indgået for at lette transporter med jernbanevogne  

 og lastbiler i det omfang, transportreglerne for jernbanetransport (RID) og  

 for landevejstransport (ADR) ikke umiddelbart er sammenfaldende med reglerne  

 for søtransport (IMDG).
 Uanset bestemmelserne i bekendtgørelse om transport til søs af farligt  

 gods vil reglerne i aftalen kunne følges af danske skibe, der sejler  

 international fart i Østersøen syd for linien Skagen-Lysekil.
Opmærksomheden henledes i den forbindelse specielt på aftalen § 7,  

 hvorefter der, for at et skib kan anvende disse særlige regler i fuldt  

 omfang, skal udstedes et » letter of compliance ».
For  

 danske skibe udstedes dette »letter of compliance« af  

 Søfartsstyrelsen.
Danske skibe i indenrigs fart vil ligeledes kunne følge aftalens regler,  

 evt. med de lempelser og afvigelser, som Søfartsstyrelsen skønner forsvarlige  

 i det enkelte tilfælde.
For skibe i indenrigs fart vil der ligeledes kunne  

 udstedes et »letter of compliance«, som tillige vil indeholde  

 oplysninger om eventuelle tilladte afvigelser fra aftalen.
 Aftalen træder i kraft den 1. oktober 1980 for skibe i international fart  

 i Østersøområdet og den 1. januar 1981 for skibe i indenrigs fart.
 Særlige tilladelser til transport af farligt gods, som er udstedt af  

 Søfartsstyrelsen til passagerskibe i indenrigs fart, bortfalder med reglernes  

 ikrafttræden.
 Aftalen udgives som en publikation på engelsk og i dansk oversættelse.
Publikationen forhandles af I.
C.
Weilbach & Co.
A/S.
Toldbodgade 35,  

 1253 København K.
Tlf. 01 13 59 27.
