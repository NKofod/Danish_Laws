Betænkning afgivet af Skatteudvalget den 2. december  

 1998 Betænkning over Forslag til lov om ophævelse af lov om  

 afgift ved overdragelse af aktier m.v. (aktieafgiftsloven) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 Et andet mindretal (Dansk Folkepartis og Fremskridtspartiets  

 medlemmer af udvalget) indstiller lovforslaget til vedtagelse  

 uændret.
Ændringsforslag Af	skatteministeren, tiltrådt af et flertal (S, V,  

 KF, CD, RV og KRF):
Til teksten 1) I teksten ændres +1. januar 1999* til: +1. oktober 1999 *.
Bemærkninger Til nr. 1 Som en del af finanslovsaftalen for 1999 mellem  

 regeringen, Venstre, Det Konservative Folkeparti, Centrum-Demokraterne og  

 Kristeligt Folkeparti foreslås det, at ophævelsen af lov om  

 afgift ved overdragelse af aktier m.v. udskydes fra den 1. januar 1999 til  

 den 1. oktober 1999.
 Den foreslåede udskydelse af ophævelsen  

 skønnes at medføre et merprovenu på ca. 530 mio. kr. i  

 1999.
