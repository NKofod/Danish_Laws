Nr LSF 100 Forslag til Lov om afgift af affald og råstoffer Fremsat af miljøministeren (Lone Dybkjær) den 7. december 1989 Vedtaget ved tredjebehandling den 15. december 1989 Lov nr. 838 af 19/12/1989 Kapitel 1 Råstoffer Afgiftspligtens omfang § 1. Den, der erhvervsmæssigt indvinder eller indfører råstoffer, som er  

 omfattet af råstofloven, skal betale afgift.
§ 2. Afgift skal endvidere betales af den, der erhvervsmæssigt indfører  

 varer, der ikke i sig selv er afgiftspligtige efter § 1, men som indeholder  

 et eller flere afgiftspligtige råstoffer.
Afgiften betales som en  

 dækningsafgift.
 Stk. 2. Miljøministeren fastsætter regler om dækningsafgiften, herunder  

 beregning af den afgiftspligtige mængde samt af det afgiftspligtige  

 vareområde.
Afgiftssatser § 3. Afgiften udgør 5 kr. pr. m3 af råstoffet.
Registrerede virksomheder § 4. Virksomheder, der erhvervsmæssigt indvinder eller indfører  

 afgiftspligtige råstoffer, jf. § 1, skal registreres hos toldvæsenet.
 Stk. 2. Registrerede virksomheder er berettiget til at indføre eller  

 modtage afgiftspligtige råstoffer, uden at afgiften er berigtiget.
Opgørelse af den afgiftspligtige mængde § 5. Registrerede virksomheder, der udleverer råstoffer, som enten ikke  

 har været bearbejdet eller kun har været underkastet en enkelt bearbejdning,  

 sortering, nedknusning, lufttørring eller lignende simpel bearbejdning, skal  

 opgøre den afgiftspligtige mængde som den mængde råstoffer, der i  

 afgiftsperioden er udleveret fra virksomheden.
 Stk. 2. Registrerede virksomheder, der anvender råstoffer i videregående  

 processer, der bortset fra vand kræver tilført andre materialer, opvarmning,  

 brænding og lignende, skal medregne den udtagne mængde råstoffer til  

 udleveringen efter stk. 1.
 Stk. 3. I opgørelsen efter stk. 1 fradrages mængden af afgiftspligtige  

 råstoffer, der er blevet udført efter, at de har været underkastet en  

 bearbejdning, eller som er udleveret til anden registreret virksomhed efter §  

 4, stk. 2.
 Stk. 4. Den afgiftspligtige mængde efter stk. 1-3 omregnes til m3 efter  

 regler, der fastsættes af miljøministeren.
Afgiftsfritagelse § 6. Miljøministeren kan bestemme, at råstoffer og de i § 2, stk. 1,  

 nævnte varer kan fritages for afgift, når særlige forhold taler herfor.
Afgiftsgodtgørelse § 7. Miljøministeren kan, når forholdene taler herfor, bestemme, at  

 virksomheder godtgøres den betalte afgift af råstoffer, som indføres eller  

 leveres fra indvindingsvirksomheder, og som anvendes til særlige formål.
 Stk. 2. Ved erhvervsmæssig udførsel af råstoffer, som har været  

 underkastet en bearbejdning, og af varer som nævnt i § 2, stk. 1, godtgøres  

 den betalte afgift.
Indførsel § 8. Ved indførsel af varer som nævnt i § 2, stk. 1, skal afgiften betales  

 ved indførslen.
Afgiften afregnes efter reglerne i toldlovens kapitel 8.
Kapitel 2 Affald Afgiftspligtens omfang § 9. Der skal betales afgift af affald, der tilføres en  

 registreringspligtig virksomhed.
Afgiftssats § 10. Afgiften udgør 130 kr. pr. ton affald.
Den afgiftspligtige vægt er  

 affaldets bruttovægt.
 Stk. 2. Den afgiftspligtige vægt skal fastsættes ved hjælp af en vægt, der  

 kan godkendes af toldvæsenet.
Registrerede virksomheder § 11. Virksomheder, der modtager affald fra kommunale  

 renovationsordninger, herunder affald, der er anvist af kommunalbestyrelsen  

 til deponering eller forbrænding, skal registreres hos toldvæsenet.
Opgørelse af afgiftspligtig vægt § 12. Registrerede virksomheder skal opgøre den afgiftspligtige vægt for  

 en afgiftsperiode på grundlag af den mængde affald, der er tilført  

 virksomheden i perioden, fratrukket vægten af den del af det afgiftspligtige  

 affald, der igen er fraført virksomheden i perioden.
Hvis vægten af det  

 fraførte affald er større end vægten af det tilførte affald i perioden,  

 overføres den overskydende vægt til fradrag i følgende afgiftsperioder.
Kapitel 3 Registrerede virksomheders regnskabsførelse og afregning m.v.
 Regnskab, angivelse m.v.
 § 13. Afgiftsperioden er kvartalet.
§ 14. Registrerede virksomheder skal føre et regnskab, der kan danne  

 grundlag for afregningen af afgiften og for kontrollen med afgiftens  

 betaling.
Regnskabsmateriale skal opbevares i 5 år efter regnskabsårets  

 udløb.
 Stk. 2. Virksomheder, der indvinder råstoffer efter kapitel 1, skal føre  

 regnskab over udlevering af råstoffer eller færdigvarer som nævnt i § 5, stk.  

 2. Endvidere skal føres regnskab over tilgangen af uberigtigede varer.
 Stk. 3. Virksomheder, der skal betale afgift efter kapitel 2, skal føre  

 regnskab over tilførsel og fraførsel af affald.
 Stk. 4. Registrerede importører skal føre regnskab over tilgangen af  

 uberigtigede og udleveringen af afgiftspligtige varer, stoffer og produkter.
 § 15. Ved overførsel af afgiftspligtige varer mellem registrerede  

 virksomheder, hvor dette efter kapitel 1 og 2 kan ske, uden at afgiften  

 berigtiges, og ved afsætning af varer til afgiftsfrit formål skal der  

 udstedes en faktura med oplysning om modtagerens navn og adresse og den  

 afgiftspligtige mængde eller værdi.
 § 16. Registrerede virksomheder skal efter udløbet af hver afgiftsperiode  

 og senest den 15. i den følgende måned til toldvæsenet angive den  

 afgiftspligtige mængde, hvoraf der skal betales afgift, samt afgiftsbeløbet.
 Stk. 2. Angivelsen, der skal være underskrevet af virksomhedens ansvarlige  

 ledelse, skal angives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden den i stk. 1 angivne frist, kan  

 toldvæsenet inddrage registreringen af virksomheden, indtil den manglende  

 angivelse er toldvæsenet i hænde.
Afregning § 17. Registrerede virksomheder skal indbetale afgiften for en  

 afgiftsperiode til toldvæsenet inden udgangen af den måned, der følger efter  

 afgiftsperioden.
 Stk. 2. Toldvæsenet fastsætter nærmere regler for afgiftens indbetaling.
 Stk. 3. Skatteministeren kan fastsætte regler om gebyr for  

 rykkerskrivelser m.v.
Håndhævelse § 18. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 50 kr.
 § 19. Toldvæsenet kan pålægge en virksomhed, der ikke betaler en afgift  

 rettidigt, at afgive den i § 16 omhandlede angivelse for kortere perioder end  

 nævnt i § 13. Toldvæsenet kan under samme omstændigheder pålægge en kortere  

 betalingsfrist end den, der er nævnt i § 17, og at der stilles sikkerhed for  

 afgiftens betaling.
 § 20. Betales forfalden afgift ikke senest 14 dage efter betalingsfristens  

 udløb, kan toldvæsenet inddrage registreringen af virksomheden, indtil de  

 forfaldne afgifter er betalt.
Stk. 2. Er der efter § 19 sket forkortelse af afgiftsperioden eller  

 betalingsfristen, og betales afgiften ikke rettidigt, kan registreringen  

 inddrages straks efter betalingsfristens udløb.
Registreringen kan endvidere  

 inddrages, hvis virksomheden undlader at stille sikkerhed, når der er fremsat  

 krav herom.
 § 21. Har en virksomhed indgivet urigtig angivelse efter § 16 og således  

 betalt for lidt i afgift, skal det skyldige beløb betales senest 14 dage  

 efter påkrav.
 Stk. 2. Toldvæsenet kan foretage skønsmæssig ansættelse af  

 afgiftstilsvaret, når:
 1) Størrelsen af det afgiftsbeløb, der påhviler virksomheden, ikke kan  

 opgøres på grundlag af virksomhedens regnskaber m.v.
 2) En virksomhed ikke fører de påbudte regnskaber eller ikke fører dem på  

 behørig måde.
Stk. 3. Virksomheden kan indbringe en skønsmæssig ansættelse efter stk. 2  

 for det efter momslovens § 37 nedsatte nævn.
Klage skal indgives til  

 toldvæsenet senest 4 uger efter, at afgørelsen er meddelt virksomheden.
 Stk. 4. Betales den skyldige afgift efter stk. 1 og 2 ikke rettidigt, skal  

 der betales 1,3 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog mindst 50 kr.
 § 22. Toldvæsenet kan tilbagekalde en i henhold til denne lov meddelt  

 afgiftsfritagelse, såfremt den pågældende overtræder de til  

 afgiftsfritagelsen knyttede betingelser.
 Hæftelse, oplysninger, henstand m.v.
 § 23. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
 § 24. Den, der overdrager, erhverver, tilegner sig eller anvender stoffer,  

 varer eller produkter, hvoraf der ikke er betalt afgift, som skulle være  

 betalt efter denne lov, skal betale afgiften.
 Stk. 2. Afgiften kan kræves til betaling inden 14 dage.
 § 25. Toldvæsenet har, hvis det skønnes nødvendigt, til enhver tid mod  

 behørig legitimation uden retskendelse adgang til at foretage eftersyn i  

 registreringspligtige virksomheder og efterse virksomhedens varebeholdning,  

 forretningsbøger og øvrige regnskabsmateriale samt korrespondance m.v.
 Stk. 2. Den, der er ansvarlig for en registreringspligtig virksomhed, samt  

 de personer, der er beskæftiget i virksomheden, skal yde toldvæsenet fornøden  

 vejledning og hjælp ved de i stk. 1 nævnte eftersyn.
 Stk. 3. Politiet yder toldvæsenet bistand ved kontrollens gennemførelse.  

 Justitsministeren kan efter forhandling med skatteministeren fastsætte regler  

 herom.
 § 26. Toldvæsenet har endvidere, hvis det skønnes nødvendigt, uden  

 retskendelse adgang til at foretage eftersyn af regnskaber m.v. hos:
 1) Leverandører af stoffer, råvarer, materialer og lignende til  

 fremstilling af afgiftspligtige stoffer, varer eller produkter.
 2) Personer og virksomheder, der leverer affald til virksomheder, der er  

 registreringspligtige efter kapitel 2.
 3) Erhvervsdrivende, herunder virksomheder, der indkøber og forhandler  

 afgiftspligtige stoffer, varer og produkter.
 4) Personer og virksomheder, der modtager affald fra en registreret  

 virksomhed efter kapitel 2, eller som uden at være registreret efter kapitel  

 2 modtager affald til deponering, forbrænding, oparbejdning eller behandling  

 i øvrigt.
 Stk. 2. For de i stk. 1, nr. 3, nævnte virksomheder kan toldvæsenet  

 endvidere efterse varebeholdningen.
 Stk. 3. § 25, stk. 3, finder tilsvarende anvendelse.
 § 27. Det i §§ 25 og 26 nævnte materiale skal på toldvæsenets anmodning  

 udleveres eller indsendes til toldvæsenet.
 § 28. Registrerede virksomheder skal på begæring meddele toldvæsenet  

 enhver oplysning til brug for kontrollen med afgifter m.v., herunder  

 oplysninger om leverancer af varer til ikke afgiftspligtig anvendelse.
 Stk. 2. Leverandører som nævnt i § 26, stk. 1, nr. 1, skal på begæring  

 meddele toldvæsenet oplysning om det leverede.
 Stk. 3. Personer og virksomheder, der leverer affald til registrerede  

 virksomheder efter kapitel 2, skal på begæring meddele oplysning om den  

 leverede mængde.
 Stk. 4. Erhvervsdrivende som nævnt i § 26, stk. 1, nr. 3, skal på begæring  

 meddele toldvæsenet oplysning om deres indkøb af afgiftspligtige stoffer,  

 varer og produkter.
 Stk. 5. Personer og virksomheder som nævnt i § 26, stk. 1, nr. 4, skal på  

 begæring meddele toldvæsenet oplysning om de modtagne affaldsmængder.
§ 29. Reglerne om eftergivelse og henstand i momslovens § 39 d finder  

 tilsvarende anvendelse på afgift, renter, gebyrer og administrative bøder  

 efter denne lov.
Reglerne finder ligeledes anvendelse på beløb, som personer  

 er pligtige at betale som erstatning for selskabers manglende betaling af  

 afgiften.
Kapitel 4 Administration § 30. Toldvæsenet administrerer afgifterne efter denne lov, herunder  

 opkræver de i kapitel 1 og 2 nævnte afgifter.
 Stk. 2. Ved registrering af virksomheder efter kapitel 1 og 2 udsteder  

 toldvæsenet bevis for registreringen.
 § 31. Toldvæsenet fastsætter regler om:
 1) Specifikation af opgørelse efter § 5 og § 12.
 2) Kontrol for fradrag efter § 5, stk. 3, og § 12.
 3) Afgiftsgodtgørelse efter § 7.
 4) Kontrol med afgifterne.
 5) De registrerede virksomheders regnskabsførelse, herunder udstedelse af  

 fakturaer, lageropgørelse m.v.
 6) Indbetaling af afgift til toldvæsenet.
 § 32. Det efter § 37 i momsloven nedsatte nævn har den endelige  

 administrative afgørelse i følgende tilfælde:
 1) Spørgsmål om afgiftspligt efter kapitel 1 og 2.
 2) Spørgsmål om den afgiftspligtige vægt efter § 10.
 3) Spørgsmål om virksomheders registreringspligt efter kapitel 2.
 4) Klager over skønsmæssige ansættelser efter § 21.
 Stk. 2. Andre afgørelser efter loven, der er truffet af Direktoratet for  

 Toldvæsenet, kan ikke indbringes for anden administrativ myndighed.
Kapitel 5 Straf m.v.
§ 33. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for kontrollen med afgifterne, 2) undlader at lade sig registrere hos toldvæsenet efter § 4, stk. 1, og §  

 11, 3) overtræder § 14, § 15, § 16, stk. 1 og 2, § 25, stk. 2, § 27, § 28 og §  

 37, 4) undlader at efterkomme et påbud, der er meddelt efter § 19, 5) fortsætter driften af en registreringspligtig virksomhed, efter at  

 toldvæsenet har inddraget registreringen efter § 16, stk. 3, og § 20, stk. 1  

 og 2, 6) tilsidesætter vilkår, der er fastsat i medfør af §§ 6 og 7, 7) undlader at benytte en vægt, som kan godkendes af toldvæsenet, jf. §  

 10, stk. 2, 8) undlader at angive vægten af afgiftspligtigt affald efter § 12, 9) overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
 Stk. 2. Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til at unddrage statskassen afgift.
Stk. 3. I regler, der udstedes i medfør af loven, kan der fastsættes straf  

 i form af bøde.
Det kan endvidere bestemmes, at straffen kan stige til hæfte  

 eller fængsel i indtil 2 år under tilsvarende omstændigheder som anført i  

 stk. 2.
Stk. 4. For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 34. Skønnes en overtrædelse ikke at ville medføre højere straf end bøde,  

 kan skatteministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
§ 35. Når sager om de overtrædelser, der er nævnt i § 33, indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
Kapitel 6 Ikrafttrædelse m.v.
 § 36. Loven træder i kraft 1. januar 1990.
 § 37. Virksomheder, der er registreringspligtige efter denne lov, og som  

 ikke allerede er registreret hos toldvæsenet efter de i § 38 nævnte regler,  

 skal anmelde sig til registrering hos toldvæsenet senest den 1. januar 1990.
 Stk. 2. Loven finder anvendelse på råstoffer, der er afgiftspligtige efter  

 kapitel 1.
 Stk. 3. Den forhøjede afgift efter kapitel 2 finder anvendelse på affald,  

 der efter 1. januar 1990 afleveres til en virksomhed, der er  

 registreringspligtig efter kapitel 2.
Stk. 4. De i kapitel 1 nævnte afgiftspligtige virksomheder skal foretage  

 en fuldstændig opgørelse af lageret af afgiftspligtige varer ved lovens  

 ikrafttræden.
Toldvæsenet kan fastsætte nærmere regler om opgørelsen.
 § 38. Følgende lovbestemmelser ophæves:
 Kapitel 12 a og §§ 84 a og 84 b i lov om miljøbeskyttelse,  

 jf. lovbekendtgørelse nr. 68 af 24. januar 1989.
 § 39. Loven gælder ikke for Færøerne og Grønland.
Oprindeligt fremsat forslag Kapitel 1 Råstoffer Afgiftspligtens omfang § 1. Den, der erhvervsmæsssigt indvinder eller indfører råstoffer, som er  

 omfattet af råstofloven, skal betale afgift.
§ 2. Afgift skal endvidere betales af den, der erhvervsmæssigt indfører  

 varer, der ikke i sig selv er afgiftspligtige efter § 1, men som indeholder  

 et eller flere afgiftspligtige råstoffer.
Afgiften betales som en  

 dækningsafgift.
 Stk. 2. Miljøministeren fastsætter regler om dækningsafgiften, herunder  

 beregning af den afgiftspligtige mængde samt af det afgiftspligtige  

 vareområde.
Afgiftssatser § 3. Afgiften udgør 5 kr. pr. m3 af råstoffet.
Registrerede virksomheder § 4. Virksomheder, der erhvervsmæssigt indvinder eller indfører  

 afgiftspligtige råstoffer, jf. § 1, skal registreres hos toldvæsenet.
 Stk. 2. Registrerede virksomheder er berettiget til at indføre eller  

 modtage afgiftspligtige råstoffer, uden at afgiften er berigtiget.
Opgørelse af den afgiftspligtige mængde § 5. Registrerede virksomheder, der udleverer råstoffer, som enten ikke  

 har været bearbejdet eller kun har været underkastet en enkelt bearbejdning,  

 sortering, nedknusning, lufttørring eller lignende simpel bearbejdning, skal  

 opgøre den afgiftspligtige mængde som den mængde råstoffer, der i  

 afgiftsperioden er udleveret fra virksomheden.
 Stk. 2. Registerede virksomheder, der anvender råstoffer i videregående  

 processer, der bortset fra vand kræver tilført andre materialer, opvarmning,  

 brænding og lignende, skal medregne den udtagne mængde råstoffer til  

 udleveringen efter stk. 1.
 Stk. 3. I opgørelsen efter stk. 1 fradrages mængden af afgiftspligtige  

 råstoffer, der er blevet udført efter at de har været underkastet en  

 bearbejdning, eller som er udleveret til anden registreret virksomhed efter §  

 4, stk. 2.
 Stk. 4. Den afgiftspligtige mængde efter stk. 1-3 omregnes til m3 efter  

 regler, der fastsættes af miljøministeren.
Afgiftsfritagelse § 6. Miljøministeren kan bestemme, at råstoffer og de i § 2, stk 1, nævnte  

 varer kan fritages for afgift, når særlige forhold taler herfor.
Afgiftsgodtgørelse § 7. Miljøministeren kan, når forholdene taler herfor, bestemme, at  

 virksomheder godtgøres den betalte afgift af råstoffer, som indføres eller  

 leveres fra indvindingsvirksomheder, og som anvendes til særlige formål.
 Stk. 2. Ved erhvervsmæssig udførsel af råstoffer, som har været  

 underkastet en bearbejdning og af varer, som nævnt i § 2, stk. 1, godtgøres  

 den betalte afgift.
Indførsel § 8. Ved indførsel af varer, som nævnt i § 2, stk. 1, skal afgiften  

 betales ved indførslen.
Afgiften afregnes efter reglerne i toldlovens kapitel  

 8.
Kapitel 2 Affald Afgiftspligtens omfang § 9. Der skal betales afgift af affald, der tilføres en  

 registreringspligtig virksomhed.
Afgiftssats § 10. Afgiften udgør 130 kr. pr. ton affald.
Den afgiftspligtige vægt er  

 affaldets bruttovægt.
 Stk. 2. Den afgiftspligtige vægt skal fastsættes ved hjælp af en vægt, der  

 kan godkendes af toldvæsenet.
Registrerede virksomheder § 11. Virksomheder, der modtager affald fra kommunale  

 renovationsordninger, herunder affald, der er anvist af kommunalbestyrelsen  

 til deponering eller forbrænding, skal registreres hos toldvæsenet.
Opgørelse af afgiftspligtig vægt § 12. Registrerede virksomheder skal opgøre den afgiftspligtige vægt for  

 en afgiftsperiode på grundlag af den mængde affald, der er tilført  

 virksomheden i perioden, fratrukket vægten af den del af det afgiftspligtige  

 affald, der igen er fraført virksomheden i perioden.
Hvis vægten af det  

 fraførte affald er større end vægten af det tilførte affald i perioden,  

 overføres den overskydende vægt til fradrag i følgende afgiftsperioder.
Kapitel 3 Registrerede virksomheders regnskabsførelse og afregning m.v.
 Regnskab, angivelse m.v.
 § 13. Afgiftsperioden er kvartalet.
§ 14. Registrerede virksomheder skal føre et regnskab, der kan danne  

 grundlag for afregningen af afgiften og for kontrollen med afgiftens  

 betaling.
Regnskabsmateriale skal opbevares i 5 år efter regnskabsårets  

 udløb.
 Stk. 2. Virksomheder, der indvinder råstoffer efter kapitel 1, skal føre  

 regnskab over udlevering af råstoffer eller færdigvarer som nævnt i § 5, stk.  

 2. Endvidere skal føres regnskab over tilgangen af uberigtigede varer.
 Stk. 3. Virksomheder, der skal betale afgift efter kapitel 2, skal føre  

 regnskab over tilførsel og fraførsel af affald.
 Stk. 4. Registrerede importører skal føre regnskab over tilgangen af  

 uberigtigede og udleveringen af afgiftspligtige varer, stoffer og produkter.
 § 15. Ved overførsel af afgiftspligtige varer mellem registrerede  

 virksomheder, hvor dette efter kapitel 1 og 2 kan ske, uden at afgiften  

 berigtiges, og ved afsætning af varer til afgiftsfrit formål skal der  

 udstedes en faktura med oplysning om modtagerens navn og adresse og den  

 afgiftspligtige mængde eller værdi.
 § 16. Registrerede virksomheder skal efter udløbet af hver afgiftsperiode  

 og senest den 15. i den følgende måned til toldvæsenet angive den  

 afgiftspligtige mængde hvoraf der skal betales afgift, samt afgiftsbeløbet.
 Stk. 2. Angivelsen, der skal være underskrevet af virksomhedens ansvarlige  

 ledelse, skal angives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden den i stk. 1 angivne frist, kan  

 toldvæsenet inddrage registreringen af virksomheden, indtil den manglende  

 angivelse er toldvæsenet i hænde.
Afregning § 17. Registrerede virksomheder skal indbetale afgiften for en  

 afgiftsperiode til toldvæsenet inden udgangen af den måned, der følger efter  

 afgiftsperioden.
 Stk. 2. Toldvæsenet fastsætter nærmere regler for afgiftens indbetaling.
 Stk. 3. Skatteministeren kan fastsætte regler om gebyr for  

 rykkerskrivelser m.v.
Håndhævelse § 18. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 50 kr.
 § 19. Toldvæsenet kan pålægge en virksomhed, der ikke betaler en afgift  

 rettidigt, at afgive den i § 16 omhandlede angivelse for kortere perioder end  

 nævnt i § 13. Toldvæsenet kan under samme omstændigheder pålægge en kortere  

 betalingsfrist, end den, der er nævnt i § 17, og at der stilles sikkerhed for  

 afgiftens betaling.
 § 20. Betales forfalden afgift ikke senest 14 dage efter betalingsfristens  

 udløb, kan toldvæsenet inddrage registreringen af virksomheden, indtil de  

 forfaldne afgifter er betalt.
Stk. 2. Er der efter § 19 sket forkortelse af afgiftsperioden eller  

 betalingsfristen og betales afgiften ikke rettidigt, kan registreringen  

 inddrages straks efter betalingsfristens udløb.
Registeringen kan endvidere  

 inddrages, hvis virksomheden undlader at stille sikkerhed, når der er fremsat  

 krav herom.
 § 21. Har en virksomhed indgivet urigtig angivelse efter § 16 og således  

 betalt for lidt i afgift, skal det skyldige beløb betales senest 14 dage  

 efter påkrav.
 Stk. 2. Toldsvæsenet kan foretage skønsmæssig ansættelse af  

 afgiftstilsvaret, når:
 1) Størrelsen af det afgiftsbeløb, der påhviler virksomheden ikke kan  

 opgøres på grundlag af virksomhedens regnskaber m.v.
 2) En virksomhed ikke fører de påbudte regnskaber eller ikke fører dem på  

 behøring måde.
Stk. 3. Virksomheden kan indbringe en skønsmæssig ansættelse efter stk. 2  

 for det efter momslovens § 37 nedsatte nævn.
Klage skal indgives til  

 toldvæsenet senest 4 uger efter, at afgørelsen er meddelt virksomheden.
 Stk. 4. Betales den skyldige afgift efter stk. 1 og 2 ikke rettidigt, skal  

 der betales 1,3 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog mindst 50 kr.
 § 22. Toldvæsenet kan tilbagekalde en i henhold til denne lov meddelt  

 afgiftsfritagelse, såfremt den pågældende overtræder de til  

 afgiftsfritagelsen knyttede betingelser.
 Hæftelse, oplysninger, henstand m.v.
 § 23. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
 § 24. Den, der overdrager, erhverver, tilegner sig eller anvender stoffer,  

 varer eller produkter, hvoraf der ikke er betalt afgift, som skulle være  

 betalt efter denne lov, skal betale afgiften.
 Stk. 2. Afgiften kan kræves til betaling inden 14 dage.
 § 25. Toldvæsenet har, hvis det skønnes nødvendigt, til enhver tid mod  

 behørig legitimation uden retskendelse adgang til at foretage eftersyn i  

 registeringspligtige virksomheder og efterse virksomhedens varebeholdning,  

 forretningsbøger og øvrige regnskabsmateriale samt korrespondance m.v.
 Stk. 2. Den, der er ansvarlig for en registreringspligtig virksomhed, samt  

 de personer, der er beskæftiget i virksomheden, skal yde toldvæsenet fornøden  

 vejledning og hjælp ved de i stk. 1 nævnte eftersyn.
 Stk. 3. Politiet yder toldvæsenet bistand ved kontrollens gennemførelse.  

 Justitsministeren kan efter forhandling med skatteministeren fastsætte regler  

 herom.
 § 26. Toldvæsenet har endvidere, hvis det skønnes nødvendigt, uden  

 retskendelse adgang til at foretage eftersyn af regnskaber m.v. hos:
 1) Leverandører af stoffer, råvarer, materialer og lignende til  

 fremstilling af afgiftspligtige stoffer, varer eller produkter.
 2) Personer og virksomheder, der leverer affald til virksomheder, der er  

 registreringspligtige efter kapitel 2.
 3) Erhvervsdrivende, herunder virksomheder, der indkøber og forhandler  

 afgiftspligtige stoffer, varer og produkter.
 4) Personer og virksomheder, der modtager affald fra en registreret  

 virksomhed efter kapitel 2, eller som uden at være registreret efter kapitel  

 2 modtager affald til deponering, forbrænding, oparbejdning eller behandling  

 i øvrigt.
 Stk. 2. For de i stk. 1, nr. 3, nævnte virksomheder kan toldvæsenet  

 endvidere efterse varebeholdningen.
 Stk. 3. § 25, stk. 3, finder tilsvarende anvendelse.
 § 27. Det i §§ 25 og 26 nævnte materiale skal på toldvæsenets anmodning  

 udleveres eller indsendes til toldvæsenet.
 § 28. Registrerede virksomheder skal på begæring meddele toldvæsenet  

 enhver oplysning til brug for kontrollen med afgifter m.v., herunder  

 oplysninger om leverancer af varer til ikke afgiftspligtig anvendelse.
 Stk. 2. Leverandrører, som nævnt i § 26, stk. 1, nr. 1, skal på begæring  

 meddele toldvæsenet oplysning om det leverede.
 Stk. 3. Personer og virksomheder, der leverer affald til registrerede  

 virksomheder efter kapitel 2, skal på begæring meddele oplysning om den  

 leverede mængde.
 Stk. 4. Erhvervsdrivende, som nævnt i § 26, stk. 1, nr. 3, skal på  

 begæring meddele toldvæsenet oplysning om deres indkøb af afgiftspligtige  

 stoffer, varer og produkter.
 Stk. 5. Personer og virksomheder, som nævnt i § 26, stk. 1, nr. 4, skal på  

 begæring meddele toldvæsenet oplysning om de modtagne affaldsmængder.
§ 29. Reglerne om eftergivelse og henstand i momslovens § 39 d, finder  

 tilsvarende anvendelse på afgift, renter, gebyrer og administrative bøder  

 efter denne lov.
Reglerne finder ligeledes anvendelse på beløb, som personer  

 er pligtige at betale som erstatning for selskabers manglende betaling af  

 afgiften.
Kapitel 4 Administration § 30. Toldvæsenet administrerer afgifterne efter denne lov, herunder  

 opkræver de i kapitel 1 og 2 nævnte afgifter.
 Stk. 2. Ved registrering af virksomheder efter kapitel 1 og 2 udsteder  

 toldvæsenet bevis for registreringen.
 § 31. Toldvæsenet fastsætter regler om:
 1) Specifikation af opgørelse efter § 5 og § 12.
 2) Kontrol for fradrag efter § 5, stk. 3 og § 12.
 3) Afgiftsgodtgørelse efter § 7.
 4) Kontrol med afgifterne.
 5) De registrerede virskomheders regnskabsførelse herunder udstedelse af  

 fakturaer, lageropgørelse, m.v.
 6) Indbetaling af afgift til toldvæsenet.
 § 32. Det efter § 37 i momsloven nedsatte nævn har den endelige  

 administrative afgørelse i følgende tilfælde:
 1) Spørgsmål om afgiftspligt efter kap. 1 og 2.
 2) Spørgsmål om den afgiftspligtige vægt efter § 10.
 3) Spørgsmål om virksomheders registreringspligt efter kapitel 2.
 4) Klager over skønsmæssige ansættelser efter § 21.
 Stk. 2. Andre afgørelser efter loven, der er truffet af Direktoratet for  

 Toldvæsenet, kan ikke indbringes for anden administrativ myndighed.
Kapitel 5 Straf m.v.
§ 33. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for kontrollen med afgifterne, 2) undlader at lade sig registrere hos toldvæsenet efter § 4, stk. 1 og §  

 11, 3) overtræder § 14, § 15, § 16, stk. 1 og 2, § 25, stk. 2, § 27, § 28, og  

 § 37, 4) undlader at efterkomme et påbud, der er meddelt efter § 19, 5) fortsætter driften af en registreringspligtig virksomhed, efter at  

 toldvæsenet har inddraget registreringen efter § 16, stk. 3, og § 20, stk. 1  

 og 2, 6) tilsidesætter vilkår, der er fastsat i medfør af § 6 og 7, 7) undlader at benytte en vægt, som kan godkendes af toldvæsenet, jf. §  

 10, stk. 2, 8) undlader at angive vægten af afgiftspligtigt affald efter § 12, 9) overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
 Stk. 2. Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til at unddrage statskassen afgift.
Stk. 3. I regler, der udstedes i medfør af loven, kan der fastsættes straf  

 i form af bøde.
Det kan endvidere bestemmes, at straffen kan stige til hæfte  

 eller fængsel i indtil 2 år under tilsvarende omstændigheder som anført i  

 stk. 2.
Stk. 4. For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 34. Skønnes en overtrædelse ikke at ville medføre højere straf end bøde,  

 kan skatteministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
§ 35. Når sager om de overtrædelser, der er nævnt i § 33, indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
Kapitel 6 Ikrafttrædelse m.v.
 § 36. Loven træder i kraft 1. januar 1990.
 § 37. Virksomheder, der er registreringspligtige efter denne lov, og som  

 ikke allerede er registreret hos toldvæsenet efter reglerne i § 38, skal  

 anmelde sig til registrering hos toldvæsenet senest den 1. januar 1990.
 Stk. 2. Loven finder anvendelse på råstoffer, der er afgiftspligtige efter  

 kapitel 1.
 Stk. 3. Den forhøjede afgift efter kapitel 2 finder anvendelse på affald,  

 der efter 1. januar 1990 afleveres til en virksomhed, der er  

 registreringspligtig efter kapitel 2.
Stk. 4. De i kapitel 1 nævnte afgiftspligtige virksomheder skal foretage  

 en fuldstændig opgørelse af lageret af afgiftspligtige varer ved lovens  

 ikrafttræden.
Toldvæsenet kan fastsætte nærmere regler om opgørelsen.
 § 38. Følgende lovbestemmelser ophæves:
 Kapitel 12 a og §§ 84 a og 84 b i lov om miljøbeskyttelse, jf.  

 lovbekendtgørelse nr. 68 af 24. januar 1989.
 § 39. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Det foreliggende lovforslag rummer dels en forhøjelse af den eksisterende  

 affaldsafgift samt en egentlig råstofafgift.
 I december sidste år behandlede Folketinget tre lovforslag om  

 miljøafgifter.
Ved udformningen af lovforslaget er der ikke foretaget ændringer i de  

 gældende miljøafgifter.
Baggrunden herfor er at disse afgifter for mindre end  

 et år siden blev justeret, hvorfor en eventuel ændring bør afvente et bedre  

 erfaringsgrundlag.
Dog er den eksisterende affaldsafgift foreslået forhøjet.  

 Baggrunden herfor er bl.a. udsigten til en vækst på omkring 50 pct. i  

 affaldsmængderne frem mod årtusindskiftet.
Der er således brug for en  

 yderligere styrkelse af genanvendelsesindsatsen.
Affaldsafgiften findes i dag i miljøbeskyttelsesloven.
Den blev vedtaget  

 ved en ændring af miljøbeskyttelsesloven i juni 1986 og trådte i kraft den 1.  

 januar 1987. Det fremgår af bemærkningerne til loven, at det primære formål  

 med afgiften er at fremme genanvendelsen og tilskynde virksomhederne til at  

 anvende teknologier, der frembringer mindre affald.
Provenuet af afgiften er  

 for 1989 budgetteret til 160 mio. kr.
 Med henblik på yderligere at styrke formålet med affaldsafgiften foreslås  

 afgiften i dette lovforslag forhøjet til 130 kr./ton affald, som afleveres  

 til deponering eller forbrænding.
Med hjemmel i råstofloven og kontinentalsokkelloven er der fastsat et  

 gebyr på 50 øre pr. m3 for indvundne eller importerede råstoffer.
Dette gebyr  

 har været anvendt til at dække en række udgifter i forbindelse med lovens  

 administration.
Der blev i 1988 indvundet knapt 40 mio. m3 råstoffer og  

 indført ca. 1 mio. m3.
Den gældende bestemmelse i råstofloven om råstofafgift er foreslået  

 ophævet i forslaget til en ny råstoflov, som vil blive fremsat i Folketinget  

 i indeværende samling.
Med nærværende lovforslag er det hensigten, at den  

 foreslåede afgift skal tilskynde til, at råstofforbruget begrænses og sammen  

 med affaldsafgiften til, at genanvendelsen af bygge- og anlægsaffald fremmes.  

 Afgiften skal endvidere medvirke til finansiering af statslige aktiviteter på  

 miljø- og råstofområdet.
Afgiften foreslås sat til 5 kr. pr. m3 indvundet  

 eller importeret råstof.
For at undgå konkurrenceforvridning foreslås det at  

 godtgøre afgiften ved eksport.
2. Lovforslagets økonomiske og administrative konsekvenser Affaldsafgiften er budgetteret til at indbringe ca. 160 mio. kr. i årligt  

 provenu i 1989. Ved dette lovforslags fremsættelse skønnes dette provenuskøn  

 at holde.
Lovforslaget vil betyde et nettomerprovenu på ca. 340 mio. kr. i  

 1990.
Råstofafgiften, dvs. det gældende gebyr, er budgetteret til at indbringe  

 ca. 20 mio. kr. i årligt provenu i 1989 til dækning af  

 administrationsudgifter i forbindelse med lovens administration.
Den nye  

 afgift skønnes at ville indbringe et provenu på ca. 200 mio. kr. i 1990, der  

 skal medvirke til finansiering af statslige aktiviteter på miljø- og  

 råstofområdet.
Provenuet skønnes herefter at ville falde, da omfanget af  

 råstofindvindingen vurderes at blive mindre.
 Økonomiske og administrative konsekvenser for staten og kommunerne:
Toldvæsenet administrerer de gældende afgifter og foreslås også at  

 administrere den nye råstofafgift.
Omkostningerne ved administration af  

 afgifterne refunderes toldvæsenet af afgiftsprovenuet.
 Toldvæsenet skønner, at for råstofafgiftens vedkommende vil omkostningerne  

 ved iværksættelsen udgøre 752.000 kr. og den årlige drift 1.135.000 kr.
 Af beløbene til den årlige drift udgør Toldvæsenets merudgifter til løn i  

 alt 770.000 kr.
 De personalemæssige ressourcer vil blive tilvejebragt ved omprioriteringer  

 inden for lønsumforbruget.
For råstofafgiftens vedkommende opkræves det gældende gebyr af Skov- og  

 Naturstyrelsen.
Råstofgebyret for 1989 vil blive opkrævet af Skov- og  

 Naturstyrelsen i 1990 som sædvanlig, idet opkrævningen efter de gældende  

 regler sker bagud.
 Da toldvæsenet foreslås at administrere den nye råstofafgift, skønnes  

 forslaget at indebære en besparelse på 11/2 årsværk for Skov- og  

 Naturstyrelsen fra 1. januar 1991.
 Lovforslaget skønnes ikke at medføre væsentlige administrative  

 konsekvenser for Miljøministeriet i øvrigt.
Lovforslaget vil bevirke, at primærkommuner og amtskommuner får øgede  

 udgifter til bortskaffelse af affald fra institutioner m.v.
Merudgiften  

 skønnes at udgøre ca. 3,5 mio. kr. for primærkommunerne og 3 mio. kr. for  

 amtskommunerne.
Kompensation af disse udgifter forudsættes dækket af  

 afgiftsprovenuet.
Bemærkninger til lovforslagets enkelte bestemmelser Til kapitel 1 Til § 1 Der betales afgift af sådanne råstoffer, hvortil der kræves  

 indvindingstilladelse efter råstofloven eller kontinentalsokkelloven, og som  

 erhvervsmæssigt indføres eller indvindes her i landet.
Mængden af indvundne  

 råstoffer udgjorde i 1988 ca. 40 mio. m3, hvoraf importen udgjorde ca. 1 mio.  

 m3.
 Afgiftspligten indtræder ved udleveringen fra indvindingsvirksomheden.  

 Hvor varen anvendes i videregående processer i virksomheden, medregnes den  

 udtagne mængde råstoffer til udleveringen, d.v.s. afgiftspligten indtræder,  

 når råstofferne udtages til produktionen.
Til § 2 Ved erhvervsmæssig indførsel af færdigvarer, som ikke i sig selv er  

 omfattet af afgiftspligten efter § 1, men som indeholder afgiftspligtige  

 råstoffer, betales en dækningsafgift, d.v.s. afgift af det beregnede indhold  

 af afgiftspligtige råstoffer i varen.
Miljøministeren vil fastsætte regler om  

 beregning af mængden af afgiftspligtige råstoffer, og hvilke varer eller  

 typer af varer der er omfattet.
Afgiften betales i forbindelse med indførslen  

 efter § 8.
Dækningsafgiften vil blive ophævet i forbindelse med ophævelsen af den  

 erhvervsmæssige grænsekontrol som følge af gennemførelsen af EF's indre  

 marked.
Samtidig vil afgiftspligtens omfang blive revurderet.
Til § 3 Afgiften udgør 5 kr. pr. m3 af råstoffet.
Gebyret efter den gældende  

 råstoflov og kontinentalsokkellov er 50 øre pr. m3.
Til § 4 Ifølge § 4 skal virksomheder, der erhvervsmæssigt indvinder  

 afgiftspligtige råstoffer, registreres hos toldvæsenet.
 Disse virksomheder skal ikke betale afgift ved indførslen eller tilførslen  

 af afgiftspligtige råstoffer, men først når råstoffet udleveres fra  

 virksomheden eller udtages til produktionen.
Virksomheder, der erhvervsmæssigt indfører afgiftspligtige råstoffer,  

 herunder sådanne, der skal anvendes i videregående processer, som bortset fra  

 vand kræver tilført andre materialer, opvarmning, brænding og lignende, med  

 henblik på salg af den færdige vare, kan derimod ikke registreres.
Disse  

 virksomheder betaler afgift ved indførslen.
Til § 5 Registrerede virksomheder udfærdiger opgørelsen kvartalsvis.  

 Afgiftsperioden er efter den gældende råstoflov kalenderåret.
I opgørelsen angives mængden af råstoffer, der er udleveret fra  

 indvindingsvirksomheden.
Er råstofferne indgået i videregående processer,  

 angives den mængde, der i perioden er udtaget til produktion.
Ved landing af sømaterialer i udenlandsk havn eller afsætning andetsteds  

 på søterritoriet eller kontinentalsoklen anses udlevering for sket, når  

 råstoffet forlader indvindingsfartøjet.
Ved landing i dansk havn indtræder  

 afgiftspligten, når råstoffet udleveres fra indvindingsfartøjet til en anden  

 virksomhed, eller eventuelt efter sortering, nedknusning, lufttørring eller  

 anden simpel bearbejdning udleveres fra indvindingsvirksomhedens eget lager.
 I opgørelsen fradrages mængden af råstoffer, der er udført efter at de har  

 været underkastet en bearbejdning eller udleveret til anden registreret  

 virksomhed.
 Dette gælder dog ikke hvor sømaterialer, der skal anvendes til  

 anlægsarbejder, uden særlig bearbejdning sejles direkte til udenlandsk  

 destination.
Til § 6 Den foreslåede bemyndigelse for ministeren til undtagelsesvis at fritage  

 råstoffer for afgift tænkes anvendt, for eksempel som efter den gældende  

 bekendtgørelse om råstofafgift, til at fritage sådanne indførte råstoffer for  

 afgift, som ikke for tiden indvindes i Danmark.
Endvidere vil miljøministeren  

 kunne fritage materialer fra oprensning og uddybning af havneområder,  

 sejlrender m.v. (klapmaterialer) for afgift, hvis materialerne for eksempel  

 anvendes til anlægsarbejder og lignende.
Materialer, der anvendes til  

 strandfodring, samt flyveaske, der indvindes fra afsluttede depoter, vil  

 ligeledes kunne fritages for afgift.
 Ministeren vil ligeledes bl.a. kunne fritage virksomheder, der indvinder  

 eller indfører små mængder af råstoffer eller varer, der indeholder  

 afgiftspligtige råstoffer, for afgift.
Til § 7 Ministeren bemyndiges til at godtgøre virksomheder afgiften, når  

 råstofferne anvendes til særlige formål.
I de gældende regler er nærmere  

 angivet en række anvendelsesformål.
Under hensyn til, at den foreslåede  

 afgift tjener et andet formål end det gældende gebyr, gives ministeren med  

 den foreslåede regel mulighed for at foretage en vurdering af, om og i  

 hvilket omfang der kan være behov for, at afgiften kan godtgøres.
 Ved erhvervsmæssig udførsel af råstoffer, som har været underkastet en  

 bearbejdning, godtgøres afgiften for at undgå konkurrenceforvridning overfor  

 udenlandske producenter.
 Kun hvor sømaterialer sejles direkte til udenlandske destinationer vil der  

 ikke ske afgiftsfritagelse.
Til kapitel 2 Afgiften er forhøjet fra 40 kr. til 130 kr./pr. ton affald, der afleveres  

 til forbrænding eller deponering.
Reglerne svarer i øvrigt til de gældende  

 regler i miljøbeskyttelsesloven om affaldsafgiften.
 Når den igangværende installation af røggasrenseanlæg er tilendebragt i  

 1992-93, vil mulighederne for at opdele den foreslåede afgiftssats i een sats  

 for affald til forbrænding og een for affald til deponering blive overvejet.  

 Vurderingen vil ske på baggrund af en redegørelse, som Miljøstyrelsen  

 udarbejder medio 1993.
 Med henblik på imødegåelse af, at visse virksomheder, der producerer på  

 grundlag af returmaterialer, på grund af afgiftsforhøjelsen får fjernet det  

 økonomiske grundlag for videre produktion med heraf følgende fald i  

 genanvendelsen, afsættes på den årlige finanslov en kompensationsramme.  

 Kriterier for tildelingen af kompensationen fastlægges årligt i et aktstykke.
Til § 11 Miljøministeriets bekendtgørelse om affaldsbortskaffelse (bekendtgørelse  

 nr. 118 af 23. februar 1989) har nu afløst bestemmelser om affald i  

 miljøreglementet, hvilket har medført en udvidelse af begrebet kommunale  

 renovationsordninger.
Affaldsbekendtgørelsen pålægger kommunerne en  

 anvisningspligt for alt af bekendtgørelsen omfattet affald.
En kommunal renovationsordning kan herefter bestå i, at kommunen i et  

 regulativ anviser bortskaffelsesmulighed.
Virksomheder, husejere og  

 institutioner er herefter forpligtet til at benytte de anviste  

 bortskaffelsesmuligheder.
 En virksomhed eller et anlæg, der modtager affald efter anvisning fra  

 kommunalbestyrelsen, er således omfattet af registreringspligten, og det  

 anviste affald omfattet af afgiften.
 Bestemmelsen om registreringspligten foreslås præciseret på baggrund af de  

 nye regler.
Til kapitel 3 Til §§ 13-29 De foreslåede bestemmelser svarer til de bestemmelser, der er indeholdt i  

 nyere afgiftslove, og som sikrer en effektiv tilrettelæggelse og  

 gennemførelse af afgiftsordningen.
Reglerne er i forhold til de gældende  

 regler forenklede og sprogligt moderniseret, og der er foretaget en række  

 ændringer af redaktionel art.
 Bestemmelsen i § 24 findes i dag i loven om afgift af visse  

 detailsalgspakninger, men foreslås nu gjort generel.
Bestemmelsen i § 29 er indsat i konsekvens af det af skatteministeren  

 fremsatte lovforslag nr.
L 5, Folketingsåret 1989-90 om ændring af momsloven.  

 Ved samme lejlighed foreslås en række punktafgifter ændret i overensstemmelse  

 hermed.
Til kapitel 4 Til §§ 30-31 Reglerne fastslår toldvæsenets kompetence til at administrere afgifterne  

 samt til at udstede regler.
Til § 32 Efter momslovens § 37 er nedsat et nævn (Momsnævnet), der har den endelige  

 administrative afgørelse af en række spørgsmål i momsloven og andre  

 forbrugsafgiftslove (bortset fra registreringsafgiftsloven). Det foreslås, at  

 Momsnævnet også skal have den endelige administrative afgørelse på de  

 områder, der er nævnt i bestemmelsen.
Ifølge stk. 2 kan andre afgørelser  

 efter loven, der er truffet af Direktoratet for Toldvæsenet, ikke indbringes  

 for højere administrativ myndighed.
Miljøstyrelsen, hhv.
Skov- og  

 Naturstyrelsen yder sekretariatsmæssig bistand i nødvendigt omfang i  

 miljøspørgsmål.
Til §§ 33-35 De foreslåede strafbestemmelser svarer til de bestemmelser, der er  

 indeholdt i nyere afgiftslove.
Til § 38 De gældende regler om affaldsafgiften ophæves formelt i § 38. Råstoflovens  

 § 32, som indeholder hjemmel til at opkræve det gældende råstofgebyr,  

 foreslås derimod ikke ophævet med dette lovforslag, idet bestemmelsen dels  

 foreslås ophævet med det forslag til lov om råstoffer, der vil blive fremsat  

 i denne samling, dels udgør hjemmel for den gældende bekendtgørelse om  

 råstofafgiften til at opkræve råstofgebyret i 1990 for året 1989, idet  

 opkrævningen sker bagud.
 Bekendtgørelsen vil i øvrigt kunne ophæves administrativt, når de  

 forfaldne gebyrer er indbetalt.
