 Arbejdsmarkedsnævnene.
 Arbejdsformidlingskontorerne.
 1.1. Arbejdsdirektoratet og socialstyrelsen har i fællesskab deltaget i en  

 arbejdsgruppe, der skulle fremkomme med forslag til modeller for  

 tilrettelæggelsen af samarbejdet mellem arbejdsformidlingen og social - og  

 sundhedsforvaltningerne.
1.2. Baggrunden herfor var, at arbejdsdirektoratet ved rundskrivelse af  

 11. maj 1978 til arbejdsmarkedsnævnene og arbejdsformidlingskontorerne  

 anmodede nævnene om at foranledige, at der med respekt af gældende  

 forpligtelser for arbejdsformidlingen til at yde sociale myndigheder bistand  

 i arbejdsmarkedsforhold skulle finde en forhandling sted med de sociale  

 myndigheder med henblik på en eventuel justering af trufne aftaler om  

 arbejdsformidlingens medvirken i sociale sager.
Formålet var at finde frem  

 til en samarbejdsform, der var så lidt ressourcekrævende som muligt.
Der blev  

 herved navnlig sigtet til gennem aftale at søge de arbejdskonsulenter  

 frigjort, som var mere eller mindre permanent udstationeret ved social- og  

 sundhedsforvaltningerne, således at denne personalegruppe i videre omfang  

 skulle få mulighed for at betjene AFs almindelige klientel.
1.3. Arbejdsgruppen har i marts 1979 afsluttet sit arbejde med  

 udarbejdelsen af en rapport om samarbejdsmodeller mellem-social  og  

 sundhedsforvaltningerne og arbejdsformidlingen vedrørende  sager om  

 uddannelse, optræning m.v. af betinget arbejdsdygtige.
Rapporten er  

 udarbejdet med henblik på de lokale (gen)forhandlinger om samarbejdsaftaler  

 mellem arbejdsformidlingen og social- og sundhedsforvaltningerne og herunder  

 eventuel justering af trufne aftaler.
2.1. Rapporten er opdelt i to hoveddele.
Som baggrund for arbejdsgruppens  

 forslag til samarbejdsmodeller beskrives i første del (kapitlerne II-IV) de  

 vigtigste samarbejdsflader mellem arbejdsformidlingen og amtskommuner og  

 kommuner, herunder disses social- og sundhedsforvaltninger.
I rapportens  

 anden del (kapitel V) beskrives arbejdsgruppens forskellige forslag til  

 samarbejdets fremtidige tilrettelæggelse.
 2.2. Der henvises i øvrigt til rapportens forord og resume, hvori der  

 findes en kort oversigt over rapportens opbygning og indhold.
3.1. Arbejdsgruppen har fundet det hensigtsmæssigt alene at fremkomme med  

 forslag til arbejdsgange for samarbejdet i sager om betinget arbejdsdygtige,  

 dvs. personer hvis arbejdsplacering vil være betinget af gennemførelsen af  

 særlige foranstaltninger, f.eks. lægebehandling, hjælpemidler, uddannelses-  

 og optræningsforanstaltninger m.v.
Forslagene til samarbejdsmodeller omfatter  

 endvidere alene den indledende fase af samarbejdet mellem de to myndigheder,  

 dvs. frem til det tidspunkt, hvor der træffes aftale om de to myndigheders  

 deltagelse i behandlingen af den enkelte sag og om koordinationen af  

 sagsbehandlingen.
3.2. I overensstemmelse med AF-cirkulære nr. 62/76 af 24/2 1976 vedrørende  

 samarbejde mellem AF og de sociale myndigheder på grundlag af lov om social  

 bistand og jvf. socialministeriets cirkulære af 18. november 1975 om  

 samarbejdet mellem de sociale myndigheder og arbejdsformidlingen efter § 30,  

 stk. 1 i bistandsloven forudsættes det, at selve behandlingen, der har til  

 formål at tilvejebringe løsninger af pågældendes sociale og erhvervsmæssige  

 vanskeligheder, tilrettelægges således, at der under fornøden hensyntagen til  

 de lokale forhold kan tilvejebringes grundlag for et smidigt og så vidt  

 muligt uformelt samarbejde.
Herved vil et flertal af de forholdsvis  

 ukomplicerede sager kunne behandles og løses på basis af telefoniske -  

 eventuelt skriftlige - informationer og kun i mere komplicerede tilfælde på  

 grundlag af personlig mødevirksomhed om den enkelte sag.
4.1. Fordelingen af arbejdsopgaver mellem de to myndigheder er uændret og  

 i overensstemmelse med de gældende love- og cirkulærebestemmelser.
I  

 overensstemmelse hermed afgør således hver af de to myndigheder selvstændigt,  

 om vedkommende myndighed bør tage sig af den enkelte person.
Særligt påpeges  

 det, at det henhører under arbejdsformidlingen at formidle kontakt mellem  

 arbejdstagere og arbejdsgivere ved bistand til konkret arbejdsplacering,  

 herunder i forbindelse med omskoling optræning m.v.
4.2. Den konkrete tilrettelæggelse af samarbejdet skal aftales lokalt  

 mellem de to parter på grundlag af de eksisterende bestemmelser.
Hvor der  

 allerede foreligger aftaler mellem de sociale myndigheder og AF, skal det  

 tages op til overvejelse, om aftalerne bør ændres.
5.1. De af arbejdsgruppen udarbejdede 3 hovedmodeller med tilhørende  

 varianter, jvf. rapporten side 25-28 samt bilag 1, kan tilgodese forskellige  

 forhold i forbindelse med samarbejdets konkrete tilrettelæggelse, men det  

 understreges, at ingen enkelt model kan fremhæves, og at indholdet af de  

 konkrete samarbejdsaftaler må bero på de lokale forhold.
Det understreges  

 tillige, at andre end de beskrevne samarbejdsmodeller vil kunne anvendes  

 forudsat aftalen bygger på følgende almindelige retningslinier for  

 samarbejdet, (jvf. rapporten side 22): 1) Fordelingen af arbejdsopgaver  

 mellem de to myndigheder er uændret og følger de gældende regler.
Hver af de  

 to myndigheder afgør således selvstændigt om vedkommende myndighed bør tage  

 sig af den enkelte person. 2) Tilrettelæggelsen af samarbejdet mellem  

 arbejdsformidlingen og de sociale myndigheder aftales lokalt mellem de to  

 parter på grundlag af de eksisterende bestemmelser. 3) Arbejdsformidlingen og  

 social- og sundhedsforvaltningen medvirker alene i sagsbehandlingen på  

 områder, hvor de i kraft af deres særlige ekspertise kan bistå den  

 pågældende. 4) Arbejdsformidlingens andel i samarbejdet med social- og  

 sundhedsforvaltningen tilrettelægges således, at såvel arbejdskonsulenter som  

 erhvervsvejledere og arbejdsformidlere kan inddrages i sagsbehandlingen  

 afhængig af behovet i den enkelte sag. 5) Anmodning fra den ene myndighed til  

 den anden om at yde bistand i sager sker skriftligt og så vidt muligt i  

 standardiseret form. 6) I videst muligt omfang udøves sagsbehandlingen  

 telefonisk angående simple, ukomplicerede spørgsmål.
5.2. I rapporten (side 28-29) er det fremhævet, at en smidig indkøring af  

 de nye samarbejdsaftaler må indebære dels en løbende opfølgning, således at  

 aftalen til stadighed kan tilpasses de indvundne erfaringer, dels at et  

 hensigtsmæssigt samarbejde forudsætter et gensidigt kendskab til den anden  

 myndigheds særlige ekspertise og hjælpemuligheder.
Dette peger på, at de  

 forskellige personalegrupper bør have mulighed for at videreuddanne sig  

 gennem forskellige former for kursusvirksomhed.
 6.1. Arbejdsmarkedsnævnene anmodes om at foranledige, at der i alle  

 tilfælde finder en forhandling sted med de sociale myndigheder om samarbejdet  

 med AF i henhold til dette cirkulære.
 6.2. Arbejdsmarkedsnævnene anmodes om at holde arbejdsdirektoratet  

 underrettet om alle indgåede aftaler i henhold til dette cirkulære.
 6.3. Arbejdskirektoratet vil - sammen med socialstyrelsen og de kommunale  

 sammenslutninger m.fl. - holde sig orienteret om udviklingen inden for  

 samarbejdet mellem arbejdsformidlingen og social- og sundhedsforvaltningerne  

 og om ca. et år tage op til overvejelse, om der måtte være behov for  

 udbygning af retningslinierne for samarbejdet.
 6.4. Rapporten og dette cirkulære er af socialstyrelsen udsendt til  

 social- og sundhedsforvaltningen i samtlige kommuner og amtskommuner samt i  

 København og Frederiksberg kommuner.
P.
D.
V.
