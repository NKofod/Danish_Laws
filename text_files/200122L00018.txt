Fremsat den 11. december 2001 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til Lov om ændring af lov om social  

 pension (Helbredstillæg til tandproteser, briller,  

 diætkost og fodpleje) § 1 I lov om social pension, jf. lovbekendtgørelse nr. 615 af 26. juni  

 2001, foretages følgende ændring:
 1. I § 17 a indsættes efter stk. 2 som nyt  

 stykke:
»Stk. 3. Der ydes endvidere helbredstillæg til tandproteser,  

 briller, lægeordineret diætkost og fodpleje.
Socialministeriet  

 fastsætter 1 gang årligt de takster, hvorefter der ydes  

 tillæg.« Stk. 3 og 4 bliver herefter stk. 4 og 5.
§ 2 Loven træder i kraft den 1. maj 2002.
Bemærkninger til lovforslaget For de af landets pensionister, som ikke  

 længere har egne tænder, er det afgørende  

 nødvendigt for både sundheden og selvværdet at have  

 tandproteser.
 På samme måde kan briller være  

 nødvendige for at kunne opretholde almindelige daglige praktiske og  

 sociale funktioner.
 For mennesker, som pga. af sygdom er afhængige af  

 diætkost, er overholdelsen af den lægeordinerede diæt en  

 del af selve behandlingen for sygdommen.
Løbende fodpleje er ikke luksus for mennesker, der  

 ikke længere selv kan varetage dette.
Derimod er manglende fodpleje en  

 direkte trussel mod helbredet, bl.a. fordi det påvirker  

 mobiliteten.
Ældre Sagen dokumenterede med deres  

 undersøgelse fra september 2001, at 53 pct. af landets kommuner har  

 strammet tildelingskriterierne for personlige tillæg på netop  

 disse 4 typer af helbredsudgifter.
Stramningerne har medført, at  

 antallet af personer, der får personlige tillæg til de  

 nævnte formål, er faldet i over halvdelen af kommunerne.
Da helbredstillægget blev indført, var  

 formålet at forbedre pensionisternes retssikkerhed.
Baggrunden var en  

 meget uens praksis for tildeling af personlige tillæg i landets  

 kommuner.
 Det var ikke intentionen, at kommunerne samtidig skulle  

 stramme praksis for tildeling af personlige tillæg.
Tandproteser, briller, diætkost og fodpleje  

 bør være omfattet af reglerne for sygesikringstilskud, da de  

 alle har stor betydning for sundheden og trivslen hos de borgere, der er  

 afhængige heraf.  I hvert fald bør det sikres, at nogle af  

 landets økonomisk dårligst stillede borgere kan få den  

 nødvendige hjælp.
Det er derfor oplagt at udvide  

 helbredstillægget, således at også disse 4 typer  

 helbredsbetingede udgifter bliver omfattet.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 pension. (Helbredstillæg til tandproteser, briller, diætkost og  

 fodpleje).
(Lovforslag nr.
L 18).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende  

 formulering Gældende formulering Lovforslaget § 17 a.
Der ydes helbredstillæg til betaling af pensionistens  

 egne udgifter til ydelser, som den offentlige sygesikring yder tilskud til  

 efter lov om offentlig sygesikring, jf. dog stk. 2. Tillægget beregnes  

 i forhold til 85 pct. af pensionistens egen andel af udgiften.
 Stk. 2. Helbredstillæg ydes ikke til betaling af  

 pensionistens egen udgift til ydelser efter § 6, stk. 4, § 8 a og § 17 i lov  

 om offentlig sygesikring.
 Stk. 3. Til pensionister, der har valgt sikringsform 2  

 (gruppe 2-sikrede) efter lov om offentlig sygesikring, ydes  

 helbredstillægget til betaling af udgifter til ydelser efter §§ 8 og 9  

 i lov om offentlig sygesikring svarende til det beløb, der ville blive  

 ydet, hvis pensionisten havde valgt sikringsform 1 (gruppe 1-sikret).
 Stk. 3. Der ydes endvidere helbredstillæg til  

 tandproteser, briller, lægeordineret diætkost og fodpleje.  

 Socialministeriet fastsætter 1 gang årligt de takster, hvorefter  

 der ydes tillæg.
 Stk. 4. Socialministeren kan fastsætte  

 nærmere regler om helbredstillæg.
 Stk. 4. Til pensionister, der har valgt sikringsform 2  

 (gruppe 2-sikrede) efter lov om offentlig sygesikring, ydes  

 helbredstillægget til betaling af udgifter til ydelser efter §§ 8 og 9  

 i lov om offentlig sygesikring svarende til det beløb, der ville blive  

 ydet, hvis pensionisten havde valgt sikringsform 1 (gruppe 1-sikret).
 Stk. 5. Socialministeren kan fastsætte  

 nærmere regler om helbredstillæg.
