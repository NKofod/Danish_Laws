 I tilslutning til den samtidig udsendte bekendtgørelse nr. 167 af 18.  

 marts 1991 om valgfag, jf. folkeskolelovens § 9, stk. 4, meddeles herved  

 følgende:
 1. ad bekendtgørelsens § 1 om fagene.
 Undervisnings- og forskningsministeren, i København kommunalbestyrelsen,  

 kan fastsætte regler om formålet med undervisningen i de enkelte fag og kan  

 udsende vejledende læseplaner, jf. folkeskolelovens § 9, stk. 5.
 I ministeriets bekendtgørelse nr. 415 af 13. juni 1989 om formålet med  

 undervisningen i folkeskolens fag er der i § 18 fastsat følgende om fransk:
 »Formålet med undervisningen er, at eleverne tilegner sig et grundlag  

 for at forstå det talte franske sprog, for at tale sproget, for at opfatte  

 indholdet af en fransk tekst og for skriftligt at benytte sig af sproget.
 Stk. 2.  Undervisningen skal øge elevernes muligheder  

 for at orientere sig om levevilkårene og kulturen i de lande, hvor sproget  

 tales, således at de opnår et bedre grundlag for mellemfolkelig forståelse.
Stk. 3.  Undervisningen skal medvirke til, at eleverne  

 bevarer lysten til at bruge sproget, og at de får interesse for at dygtiggøre  

 sig yderligere heri.« Herudover er der ikke på nuværende tidspunkt fastsat formål for de nye  

 valgfag i henhold til bekendtgørelse nr. 167 af 18. marts 1991.
 Om fagenes indhold bemærkes specielt vedrørende edb, at faget kan have et  

 indhold, der behandler et enkelt eller flere begreber, fremgangsmåder eller  

 faglige emner, der knytter sig til den nye informationsteknologi.
 2. ad bekendtgørelsens § 2 om prøver.
 I faget fransk har eleverne mulighed for at indstille sig til Folkeskolens  

 afgangsprøve, dvs. den prøve der kan aflægges ved afslutningen af 10. klasse  

 efter 1 års undervisning, jf. § 24 i bekendtgørelse nr. 750 af 12. november  

 1987 om folkeskolens afsluttende prøver.
 Skoler, der ønsker at tilbyde fransk som valgfag fra 8. klasse med et  

 niveau og indhold, der svarer til forsøgsordningen med fransk fra 7. klasse i  

 stedet for tysk, kan søge om dispensation til prøveaflæggelse i faget  

 svarende til prøven i tysk, jf. prøvebekendtgørelsens § 22 og  

 Undervisningsministeriets meddelelse fra marts 1990 om folkeskolens  

 afsluttende prøver i forbindelse med udviklingsarbejder i fransk.
 3. ad bekendtgørelsens § 3 om karakterer.
Hvis undervisningen ikke fører frem til prøve i et valgfag, fordi der  

 efter folkeskolelovens § 12 ikke kan aflægges afsluttende prøve i det  

 pågældende fag, kan der ikke gives standpunktskarakterer i faget.
Skoler, der  

 som led i et pædagogisk udviklingsarbejde ønsker at give  

 standpunktskarakterer eller afholde prøve i et sådant fag, kan søge om  

 dispensation hertil i henhold til folkeskolelovens § 46 a.
Hvis skolen i  

 forbindelse med oprettelse af et fag, der kunne afsluttes med prøve, har  

 valgt ikke at afslutte undervisningen med prøve, kan skolen beslutte, om der  

 skal gives standpunktskarakterer.
 4. Undervisnings- og forskningsministeren, i København  

 kommunalbestyrelsen, kan godkende, at der tilbydes eleverne undervisning i  

 andre praktisk eller kunstnerisk betonede fag eller emner, jf.  

 folkeskolelovens § 9, stk. 6.
Undervisnings- og Forskningsministeriet,  

 den 18. marts 1991 P.M.V.
