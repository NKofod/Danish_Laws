Cirkulærskrivelse om proteser o.l., der  

 ikke kan anbringes i askeurner (Til krematoriebestyrelserne) Af lov nr. 346 af 26. juni 1975 om begravelse og  

 ligbrænding fremgår det af § 4, at kirkeministeren  

 fastsætter nærmere regler om begravelse og ligbrænding.
I  

 medfør af denne bestemmelse er det i § 7 i Kirkeministeriets  

 cirkulære nr. 221 af 1. december 1975 fastsat, at krematoriets  

 bestyrelse skal påse, at ligets behandling og brænding  

 foregår sømmeligt og i § 8 er det om asken bestemt, at denne  

 umiddelbart efter brændingen omhyggeligt skal opsamles i dertil  

 bestemte beholdere (urner), som straks forsynes med krematoriets segl og  

 afdødes navn.
Det er den enkelte krematoriebestyrelses ansvar at  

 sørge for, at disse regler overholdes.
Det indebærer bl.a., at  

 hvis der efter brændingen findes større metalproteser o.l., der  

 ikke kan indeholdes i urnen, skal disse opsamles og bortskaffes på en  

 sømmelig og etisk forsvarlig måde.
Dette sker typisk ved at de  

 samles sammen og senere nedgraves på kirkegården.
Ministeriet er blevet bekendt med, at Danske Krematoriers  

 Landsforening har indgået en aftale med et hollandsk firma om  

 afhentning af disse metalproteser med henblik på omsmeltning for  

 genbrug af metallet.
Det er endvidere oplyst, at aftalen ikke er bindende for  

 de enkelte krematoriebestyrelser, men den indebærer, at disse kan  

 beslutte at gøre brug af den som alternativ til den hidtidige  

 bortskaffelsesmåde.
 Det er ministeriets opfattelse, at aftalen rejser nogle  

 principielle etiske spørgsmål, der må afklares forinden  

 krematoriebestyrelserne eventuelt beslutter at gøre brug af  

 aftalen.
 På det grundlag skal man meddele, at  

 krematoriebestyrelserne ikke indtil videre må gøre brug af den  

 aftale, som Danske Krematoriers Landsforening har indgået  

 vedrørende genbrug af proteser fra afdøde.
