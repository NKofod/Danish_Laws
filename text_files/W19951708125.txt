Tilførsel af aktiver - Tilførsel af aktiver  

 - Ansøgning om tilladelse til skattemæssig succession, fungere  

 ved hjælp af egne midler Reference:
FUL §§ 15 c - d LV 1994 S.D.3 Et selskab M havde ansøgt om tilladelse til  

 skattefri tilførsel af aktiver i forbindelse med, at M pr. 1/1 1996  

 ville tilføre aktiver og passiver hidrørende fra sin  

 grossistvirksomhed til et nyt helejet datterselskab D.
 M drev en en-gros handelsvirksomhed.
M ønskede at indskyde grossistvirksomheden i et 100  

 pct. ejet datterselskab.
Efter tilførslen skulle M fungere som  

 moderselskab, der alene skulle have indtægter fra ejendomme, som ikke  

 skulle udskilles, samt afkast af værdipapirer.
Selskabets aktiekapital ejedes ligeligt af A, B og C.   

 Grossistvirksomheden ønskedes overdraget til D for at muliggøre  

 et planlagt generationsskifte.
Efter tilførslen var det planen, at C  

 skulle sælge sine aktier i M tilbage til selskabet.
 En ny aktionær forventedes at indtræde i D ved  

 kapitalindskud.
 Ved tilførslen til D skulle M alene vederlægges med aktier i  

 D.  

 D skulle etableres i forbindelse med tilførselen, som skulle ske pr.  

 1/1-1996.
 Det blev oplyst, at der ikke skulle overføres  

 likviditet fra M til D, idet finansiering skulle ske ved udlån fra M  

 samt ved optagelse af bankfinansiering mod kaution fra M.
 Af åbningsbalancen fremgik at egenkapitalen ville  

 være kr. ½ mio. ud af en balance på ca. kr. 25 mio..
 Efter FUL § 15 c, stk. 2 skal det modtagende selskab kunne  

 fungere selvstændigt ved hjælp af egne midler.
Ligningsrådet kunne ikke imødekomme det  

 ansøgte.
Da det modtagende selskab ikke blev tilført  

 likviditet, men likviditetsbehovet skulle dækkes ved lån fra  

 moderselskab og bankfinansiering mod kaution fra moderselskab, kunne det nye  

 selskab ikke anses for levedygtigt i kraft af egne midler.
