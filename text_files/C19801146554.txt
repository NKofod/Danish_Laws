Hermed fremsendes finansministeriets cirkulære af 14. juli 1980 vedrørende  

 udbetaling af visse særlige ydelser til tjenestemænd i staten m.fl. under  

 ferie.
Cirkulæret henviser til tidligere fremsendt cirkulære af 23. oktober  

 1979, der fremsendes på ny.
 Direktoratet skal herved, efter at sagen har været forelagt i  

 »Tjenestetidsudvalget«, meddele følgende supplerende retningslinier  

 til cirkulæret:
 1. Personkredsen.
 Cirkulæret omfatter alle, der går i særlig skifteholdsturnus uanset  

 ansættelsestidspunktet.
Det forudsættes i cirkulæret, at der for den ovenfor nævnte personkreds  

 kan skaffes dokumentation for, at de pågældende har kunnet regne med en  

 arbejdsindtægt indeholdende udbetaling af særlige ydelser.
Tjenestestederne  

 pålægges derfor at føre tjenestelisterne/opgørelserne, således at der på de  

 pågældendes feriedage (dage kodet med F og G på tjenesteplanen) supplerende  

 skal anføres den tjeneste, som den pågældende ifølge sit friturshold ville  

 have udført på feriedagene.
 2. Ydelsernes omfang under ferien.
 Cirkulærets bestemmelser kan konkretiseres som følgende:
 Såfremt det ikke er muligt at fastlægge den tjeneste, der ville have været  

 afholdt, kan man anvende en fridagsturnus på 4 arbejdsdage og 2 fridage, hvor  

 arbejdsdagene, bortset fra nattjeneste, skal fordeles ligeligt mellem 1. og  

 2. tur.
 Såfremt der iøvrigt måtte være tvivl på tjenestestederne om fortolkningen  

 af nærværende cirkulære, bedes forespørgsler herom rettet til direktoratets  

 1. kontor (Leif Jørgensen og Karsten Sivgaard).
 Indberetningen af ydelser for ferie, der er afholdt, indberettes som holdt  

 i august måned.
 E.B.
 Leif Jørgensen.
 Kriminalforsorgens anstalter, afdelinger, pensioner samt  

 arrestinspektørerne.
