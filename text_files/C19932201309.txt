(Kvotatimelærercirkulære ved  

 handelsskolerne) I forbindelse med forhandlingerne i 1991 mellem Finansministeriet og  

 COII/AC om en ny arbejdstidsaftale for bl.a. lærere på erhvervsskolerne blev  

 parterne enige om, at der skulle optages forhandlinger om at forny reglerne  

 for kvotalønnede timelærere i konsekvens af den nye arbejdstidsaftale (se  

 enighedspapiret af 21. marts 1991 pkt. 10).
 Vi udsendte efter forhandlinger med HL et kvotatimelærercirkulære den 23.  

 december 1991.
 Cirkulæret dækkede kun kvotalønnede timelærere der var indplaceret i Lr.  

 13/21/24/25 og Lr. 18/26/29/30.
 Nærværende cirkulære dækker også lr. 16/21/29/31, idet forhandlingerne  

 med AC nu er færdiggjort , ligesom der har været ført supplerende  

 forhandlinger med HL.
 Forhandlingsresultatet har tillige været drøftet med HFI.
 Vi har flg. bemærkninger til cirkulærets enkelte paragraffer:
 Ad § 1, stk. 3.:
 I det omfang, som forudgående beskæftigelse kan medregnes ved evt.  

 fastansættelse i tjenestemandslignende stilling som lærer, kan den  

 forudgående beskæftigelse medregnes ved kvotatimelæreransættelsen.
 Ad § 2, stk. 1 og 2.:
 Lønnen skal beregnes på grundlag af antallet af arbejdstimer i den  

 pågældende måned.
 Hvis der mellem skolen og den enkelte timelærer er enighed om det, kan  

 lønnen dog fordeles ligeligt over ansættelsesperioden for det pågældende  

 arbejdsår.
 Ad § 2, stk. 2.:
 Hensigten med formuleringen er at stille pædagogiske krav også til  

 kvotaansatte timelærere.
 I forhold til kvotatimelærercirkulæret af 23. december 1991 er der indført  

 en opblødning af reduktion for manglende pædagogisk uddannelse.
Kvotatimelærere, som har påbegyndt en HFLX, undgår at få lønnen reduceret  

 i 2 år, undtagelsesvis med mulighed for forlængelse.
En kvotatimelærer anses  

 i denne forbindelse for at have »påbegyndt« en pædagogisk  

 uddannelse fra og med starten af den måned, hvori tilmelding har fundet sted.  

 I det tilfælde, hvor den pgl. kvotatimelærer er deltidsoverenskomstansat  

 følger et krav om at påbegynde en HFLX allerede af  

 deltidsoverenskomstansættelsen, og tidsgrænsen er fortsat 2 år - men  

 undtagelsesvis med mulighed for forlængelse.
I det tilfælde, hvor den pgl.  

 kvotatimelærer »kun« er kvotatimelærer opnås et kraftigt incitament  

 til både at påbegynde og færdiggøre en HFLX inden for normal frist på 2 år.
Det har ikke med ordningen været hensigten, at kvotatimelærere skulle  

 kunne være under »permanent« påbegyndt pædagogisk uddannelse -  

 tanken har været at give dem en mulighed for, inden for de 2 første års  

 ansættelse at bestå en HFLX.
Overskrides fristen foretages lønreduktion, som  

 anført - dog ikke med tilbagevirkende kraft for de forgangne 2 år.
 Ad § 3, stk. 1.  Som noget nyt er den kvotatimelærer, som også  

 har en AC-deltidsoverenskomstansættelse ved skolen, indplaceret i lr.  

 16/21/29/31.
 Bestemmelsen har betydning for deltidsoverenskomstansatte, hvis  

 arbejdsplan inden for deltidsoverenskomstansættelsen befinder sig i spændet  

 mellem 680 og 1200/1400 arbejdstimer.
 Der er samtidigt genåbnet for muligheden af ansættelse af kvotatimelærere  

 med indplacering i lr. 16/21/29/31.
 Dette åbner for skolen mulighed for, ved varetagelse af undervisning inden  

 for arbejdstidsaftalens uddannelsesgruppe III - VI, at anvende  

 kvotatimelæreransættelse eller ansættelse efter finansministeriets  

 timeløncirkulære i spændet mellem 0 og 680 arbejdstimer.
 Kvotatimelærere ansat før 1. januar 1993 bevarer som en personlig ordning  

 gunstigere vilkår efter tidligere cirkulærer, end hvad der hjemles efter  

 nærværende cirkulære, så længe de er kontinuerligt beskæftiget ved samme  

 skole som kvotatimelærer.
 Afgørende for indplaceringen er niveauet af det arbejde, som pgl.  

 kvotatimelærer er ansat til at varetage.
 Hovedregel: Niveauet afgøres af på hvilken uddannelse kvotatimelæreren har  

 flest timer - har kvotatimelæreren mere end halvdelen af sin arbejdstid på et  

 enkelt niveau, så er det normalt afgørende.
 Ad § 3, stk. 2. sammenholdt med § 1, stk. 1.:
 Den timelærer, som efter reglen i § 1, stk. 1, er ansat i 47 uger,  

 optjener lønanciennitet, som om vedkommende havde været ansat hele året.
Ad § 4, stk. 2.  Der er her tale om en ny konstruktion  

 nødvendiggjort af, at der indføres mulighed for overtidsbetaling for ansatte,  

 som har mere end en ansættelse ved skolen.
Bestemmelsen tager kun sigte på  

 kombinationen deltidsoverenskomstansættelse samtidig med  

 kvotatimelæreransættelse.
Overtimer er henført til kvotatimelæreransættelsen  

 og dennes honorering, dvs. efter lønnen i lr. 16/21/29/31, jf. § 2, stk. 2.
Med venlig hilsen Steen Brolund fuldmægtig Cirkulære om ansættelse, aflønning m.v. af timelærere ved Erhvervsskolerne (handelsskolerne) Efter forhandling med Handelsskolernes Lærerforening og AC fastsættes  

 herved følgende regler:
Ansættelse § 1.  Timelærere ansættes af skolen for en  

 undervisningsperiode eller en planlægningsperiode ad gangen , dog maksimalt  

 47 uger i 52 på hinanden følgende uger.
 Stk. 2.  Ved ansættelsen skal det skriftligt meddeles,  

 på hvilke vilkår læreren er ansat.
 Stk. 3.  En timelærer, der er fratrådt, indtræder ved  

 senere genansættelse med den anciennitet, han havde opnået før fratræden.
Aflønning § 2.  Timelærere aflønnes månedlig pr. arbejdstime med  

 en kvotadel af årslønnen i de respektive lønrammer med tilhørende særlige  

 tillæg for fastansatte lærere, jf. dog stk. 2. Kvotadelen udgør 47/52 heraf,  

 divideret med 1680. For arbejde ud over 1680 arbejdstimer i  

 ansættelsesperioden, jf. § 1, stk. 1, ydes betaling som for fastansatte  

 lærere, jf. dog stk. 2.
 Stk. 2.  For andre timelærere end timelærere, der har  

 eller har påbegyndt en af Undervisningsministeriet godkendt pædagogisk  

 uddannelse, timelærere med hidtil godkendt undervisningskompetence samt  

 timelærere inden for specialefag i erhvervsuddannelserne, reduceres lønnen i  

 det første år med 25 % og derefter med 121/2 %.
 Stk. 3.  Lønnen udbetales månedsvis bagud.
Lønrammer § 3.  Timelærere indplaceres i lønrammer efter  

 undervisningsområder og kvalifikationer som for fastansatte lærere.  

 Timelærere, der samtidig ved skolen har en deltidsansættelse efter  

 Overenskomst for Akademikere i staten, indplaceres i lr. 16/21/29/31.
Stk. 2.  Oprykning til aflønning efter højere skalatrin  

 sker med 2-årige intervaller efter tilsvarende regler, som gælder for  

 fastansatte.
Oprykning fra lr. 16, skalatrin 21 til lr. 21, skalatrin 26 sker  

 dog efter et år på skalatrin 21.
 Arbejdstid m.v.
 § 4.  For kvotalønnede timelærere gælder den for  

 fastansatte lærere gældende arbejdstid, jf. for tiden Finansministeriets  

 cirkulære af 15. november 1991 om arbejdstid mv. for lærere ved  

 erhvervsskolerne, Undervisningsministeriets cirkulære af 25. september 1991  

 om løn- og arbejdsvilkår i forbindelse med åben uddannelse samt  

 Undervisningsministeriets cirkulære af 29. november 1991 om tid for udførelse  

 af rettearbejde.
 Stk. 2.  For de i § 3, stk. 1. 2. pkt. nævnte timelærere  

 opgøres evt. overtimer på grundlag af summen af arbejdstimer ved  

 deltidsoverenskomstansættelsen og ansættelsen efter dette cirkulære.  

 Overtidsbetalingen beregnes efter reglerne i nærværende cirkulære.
Opsigelse § 5.  Ansættelsesforholdet kan af timelæreren opsiges  

 med 1 måneds varsel til udgangen af en måned.
Stk. 2.  Opsigelse skal af skolen meddeles med 1 måneds  

 varsel til fratræden ved en måneds udgang i de første 6 måneders ansættelse  

 ved skolen.
Har ansættelsen varet længere end 6 måneder, forhøjes varslet til  

 3 måneder.
Stk. 3.  Opsigelse skal være meddelt skriftligt senest  

 den sidste i den måned, efter hvis udløb opsigelsesvarslet begynder at løbe.
Sygdom, graviditet og ferie § 6.  Der ydes løn under sygdom inden for  

 ansættelsesperioden.
 Stk. 2.  Såfremt en timelærers sygdom strækker sig ud  

 over det tidspunkt, til hvilket denne med lovligt varsel kunne opsiges i  

 henhold til § 5, skal skolen meddele opsigelse med 1 måneds varsel.
 § 7.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 skolen, som sammenlagt udgør mindst 1 år, ydes der løn under fravær som følge  

 af barsel eller adoption efter de for statens tjenestemænd gældende regler.
 Stk. 3.  Bestemmelsen i stk. 2 omfatter ikke personer,  

 der i ansættelsesperioden er fuldtidsbeskæftiget andetsteds.
 Til timelærere der er deltidsbeskæftiget andetsteds, ydes der ikke løn  

 under barsel og adoption i det omfang den pågældende inkl. den timelønnede  

 beskæftigelse har mere end fuld beskæftigelsesgrad.
§ 8.  Der tilkommer timelærere feriefrihed efter  

 ferieloven.
Timelærere optjener feriegodtgørelse med 12 1/2 %, som indbetales  

 kvartalsvis eller månedsvis til FerieGiro.
Efterløn § 9.  Efterløn udbetales efter funktionærlovens  

 regler.
Ikrafttræden § 10.  Cirkulæret har virkning fra 1. august 1992.
 Stk. 2.  Samtidig bortfalder cirkulære af 23. december  

 1991 om ansættelse, aflønning m.v. af timelærere ved Erhvervsskolerne  

 (handelsskolerne).
 P. m. v.
 e. b.
Steen Brolund fm.
