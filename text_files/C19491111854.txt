 I skrivelse herfra af 15-12-1948 meddelte statsministeriet, at der ved  

 anbringelse af Dannebrog i forbindelse med andre nordiske staters flag bør  

 anvendes følgende rækkefølge:
1. Danmark 2. Sverige, 3. Norge, 4. Finland, 5. Island.
 Der sigtes herved til den vedtagne rangmæssige orden.
 Når Dannebrog hejses i forbindelse med andre staters flag, bør det altid  

 anbringes på den fornemste plads.
Denne er, når kun 2 flagstænger findes, pladsen til heraldisk højre,  

 d.v.s. den, der for den foran stående beskuer ses på dennes venstre hånd.  

 Hvor flere flagstænger findes i ulige antal, er den fornemste plads stangen i  

 midten.
Den næstfornemste er til heraldisk højre herfor og den  

 trediefornemste den til heraldisk venstre o.s.v.
Hvis et lige antal stænger  

 findes, er de to midterste de fornemste og af disse den til heraldisk højre  

 den fornemste.
 Ordningen med det fornemste flag i midten anvendes, når der er tale om et  

 mindre antal flag, således når alene de nordiske staters flag benyttes.
 Opstillingen vil altså for disse sidste blive:
Skal tillige enkelte andre staters flag hejses, rangeres - idet Danmark  

 beholder den fornemste plads - de fremmede staters flag ( herunder også de  

 andre nordiske staters) i alfabetisk orden efter sædvanlig international  

 sprogbrug, hvorved staternes betegnelse på fransk lægges til grund.
Ved lige  

 antal flag vil opstillingen i alfabetisk orden f. eks. blive:
 Såfremt der er tale om en længere række af forskellige staters flag,  

 d.v.s. over otte, anvendes en anden ordning, hvorefter Dannebrog står længst  

 til heraldisk højre, efterfulgt af de øvrige staters flag (herunder de andre  

 nordiske staters) i den nævnte alfabetiske orden.
 Når et fremmed statsoverhoved er til stede, bør vedkommende stats flag dog  

 altid anbringes på den næstfornemste plads.
 P.m.v.
Holck Til samtlige øvrige ministerier og styrelser.
