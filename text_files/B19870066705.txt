(AUD-bidragsbekendtgørelse for 1988) Denne bekendtgørelse fastsætter størrelsen af de bidrag, som arbejdsgivere  

 og lønmodtagere skal indbetale til Arbejdsmarkedsuddannelsesfonden for 1988.  

 Bekendtgørelsen er udstedt i henhold til § 4a i lov om en  

 Arbejdsmarkedsuddannelsesfond, jf. lovbekendtgørelse nr. 316 af 25. juni  

 1985.
 § 1.  Det årlige bidrag er 541,50 kr. for  

 lønmodtagere, for hvem der indbetales fuldt ATP-bidrag.
Stk. 2.  Bidraget for lønmodtagere med mindst 30 timers  

 ugentlig beskæftigelse hos samme arbejdsgiver er 11,28 kr. pr. uge.
For  

 lønmodtagere med 20-29 timers ugentlig beskæftigelse hos samme arbejdsgiver  

 er bidraget 7,52 kr., og for lønmodtagere med 10-19 timers ugentlig  

 beskæftigelse hos samme arbejdsgiver er bidraget 3,76 kr.
Stk. 3.  For månedslønnede med mindst 130 timers  

 månedlig beskæftigelse hos samme arbejdsgiver er bidraget 45,12 kr. pr.  

 måned.
For månedslønnede med 86 2/3 - 129 timers månedlig beskæftigelse hos  

 samme arbejdsgiver er bidraget 30,08 kr. pr. måned, og for månedslønnede med  

 43 1/3 - 86 1/3 timers månedlig beskæftigelse hos samme arbejdsgiver er  

 bidraget 15,04 kr. pr. måned.
 Stk. 4.  For de lønmodtagergrupper, der er omhandlet i §  

 2, stk. 3, i lov om Arbejdsmarkedets Tillægspension (løsarbejdere), er  

 bidraget pr. præsteret arbejdstime 0,28 kr.
 Stk. 5.  For lønmodtagere, hvis arbejdstid ikke kendes,  

 udregnes det timetal, der lægges til grund for bidragsbetalingen, efter  

 tilsvarende regler som fastsat i § 4, stk. 1, c), i lov om Arbejdsmarkedets  

 Tillægspension.
 § 2.  Arbejdsgiverens årlige bidrag er 597,60 kr. for  

 hver lønmodtager for hvem der indbetales fuldt ATP-bidrag.
Stk. 2.  Arbejdsgiverens bidrag for lønmodtagere med  

 mindst 30 timers ugentlig beskæftigelse hos samme arbejdsgiver er 12,45 kr.  

 pr. uge.
For lønmodtagere med 20-29 timers ugentlig beskæftigelse hos samme  

 arbejdsgiver er arbejdsgiverens bidrag 8,30 kr., og for lønmodtagere med  

 10-19 timers ugentlig beskæftigelse hos samme arbejdsgiver er arbejdsgiverens  

 bidrag 4,15 kr.
Stk. 3.  For månedslønnede med mindst 130 timers  

 månedlig beskæftigelse hos samme arbejdsgiver er arbejdsgiverens bidrag 49,80  

 kr. pr. måned.
For månedslønnede med 86 2/3 - 129 timers månedlig  

 beskæftigelse hos samme arbejdsgiver er bidraget 33,20 kr. pr. måned, og for  

 månedslønnede med 43 1/3 - 86 1/3 timers månedlig beskæftigelse hos samme  

 arbejdsgiver er bidraget 16,60 kr. pr. måned.
 Stk. 4.  For de lønmodtagergrupper, der er omhandlet i §  

 2, stk. 3, i lov om Arbejdsmarkedets Tillægspension (løsarbejdere), er  

 arbejdsgiverens bidrag pr. præsteret arbejdstime 0,31 kr.
 Stk. 5.  For lønmodtagere, hvis arbejdstid ikke kendes,  

 udregnes det timetal, der lægges til grund for bidragsbetalingen, efter  

 tilsvarende regler som fastsat i § 4, stk. 1, c), i lov om Arbejdsmarkedets  

 Tillægspension.
 § 3.  I det for hvert kvartal beregnede  

 arbejdsgiverbidrag, fratrækkes for hver arbejdsgiver et beløb, der svarer til  

 1/4 af arbejdsgiverens årige bidrag for een lønmodtager, jf. lovens § 2, stk.  

 3, 1. pkt.
 § 4.  Ved Arbejdsmarkedets Tillægspensions beregning  

 af arbejdsgiverbidrag for arbejdsgivere, der ikke skal betale bidrag til  

 Arbejdsgivernes Elevrefusion, foretages et fradrag på 8,72 pct. i det bidrag,  

 der er beregnet efter bestemmelserne i §§ 2 og 3.
 § 5.  De ændrede bidrag gælder fra begyndelsen af  

 første lønningsuge efter 1. januar 1988, for månedslønnede dog fra 1. januar  

 1988, og opkræves kvartalsvis i overensstemmelse med bestemmelserne i  

 Arbejdsministeriets bekendtgørelse nr. 124 af 15. marts 1987 om  

 Arbejdsmarkedsuddannelsesfonden (Om beregning, opkrævning og indbetaling af  

 bidrag m.v.). Samtidig ophæves bekendtgørelse nr. 701 af 26. september 1986  

 om bidragssatser for 1987 til Arbejdsmarkedsuddannelssfonden.
