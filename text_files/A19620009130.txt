 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til i forbindelse med en påtænkt motorvej over Fyn til Jylland at lade  

 anlægge en vejbro udelukkende for kørsel med motorkøretøjer over Lille-Bælt  

 fra den fynske kyst ved Staurby Skov nord for Middelfart til Lyngs Odde i  

 Jylland.
 § 2.  Ministeren for offentlige arbejder bemyndiges  

 til at erhverve - om fornødent ved ekspropriation i henhold til reglerne i  

 forordning af 5. marts 1845, jfr. lov nr. 6 af 10. januar 1928 - de arealer  

 m.v., der udkræves til gennemførelsen af det i § 1 omhandlede anlæg.
 § 3.  Beløbene til bestridelse af udgifterne ved det i  

 § 1 omhandlede anlæg samt til dettes fremtidige vedligeholdelse afholdes af  

 vejfonden.
 § 4.  Alle de i forbindelse med de af nærværende lov  

 omfattede arbejder udfærdigede dokumenter, udskrifter, attester m.v. fritages  

 for stempel- og tinglysningsafgifter samt alle andre afgifter til det  

 offentlige.
 Givet på Christiansborg Slot, den 16.  

 marts 1962.
 Under Vor Kongelige Hånd og Segl.
 FREDERIK R.
 /Kai Lindberg.
