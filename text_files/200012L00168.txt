Fremsat den 8. februar 2001 af  

 økonomiministeren (Marianne Jelved) Forslag til Lov om ændring af lov om banker og  

 sparekasser m.v., realkreditloven og lov om fondsmæglerselskaber1) (Anvendelse af interne modeller til  

 kapitaldækningsformål, etablering af filialer i andre lande og  

 præcisering af insolvensbegrebet) § 1 I lov om banker og sparekasser m.v., jf. lovbekendtgørelse nr. 706  

 af 14. juli 2000, som ændret ved § 2 i lov nr. 1327 af 20. december  

 2000, foretages følgende ændringer:
 1. I § 6, stk. 12, udgår: »i  

 overensstemmelse med bestemmelserne i Rådets 2.  

 samordningsdirektiv«.
 2. I § 6 b, stk. 1, udgår: »inden for Den  

 Europæiske Union eller lande, som Fællesskabet har indgået  

 aftale med«.
 3. § 6 b, stk. 2, affattes således:
»Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger og oplysninger om pengeinstituttets ansvarlige kapital og  

 solvensnøgletal samt oplysninger om indskydergarantiordningen til  

 tilsynsmyndighederne i værtslandet senest 3 måneder efter  

 modtagelsen af oplysningerne og underretter pengeinstituttet herom.
Samtidig  

 fremsendes erklæring om, at de planlagte aktiviteter er omfattet af  

 pengeinstituttets tilladelse.«.
 4. I § 6 b, stk. 3, 1. pkt., indsættes efter  

 »de«: »i stk. 1 og 2«.
 5. § 6 b, stk. 4, affattes således:
»Stk. 4. Pengeinstituttet er forpligtet til at meddele  

 Finanstilsynet enhver ændring af de i stk. 1 nævnte forhold.  

 Meddelelsen skal være modtaget senest en måned inden, at  

 ændringen foretages.
Pengeinstituttet er tilsvarende forpligtet over  

 for værtslandets tilsynsmyndighed, såfremt værtslandet er  

 et land inden for Den Europæiske Union eller lande, som  

 Fællesskabet har indgået aftale med.«.
 6. I § 12, § 15 e, stk. 2 og § 15 j,  

 stk. 3, indsættes efter »§ 54, stk. 1, 1.-3. pkt.,  

 og stk. 2-4,«: »§ 54 b,« og efter »§ 64,« indsættes:  

 »§ 76 a,«.
 7. I § 15 e, stk. 2 og § 15 j,  

 stk. 3, indsættes efter »§ 55 a,«: »§ 56,  

 stk. 1 og 2, 1. pkt., og stk. 4, § 57,«.
 8. I § 15 f, stk. 1, ændres »de i De  

 Europæiske Fællesskabers direktiv af 12. december 1977, art. 2,  

 stk. 4 a, nævnte betingelser« til: »bestemmelserne i artikel 2,  

 stk. 5, i Rådets direktiv nr. 2000/12/EF af 20. marts 2000 om  

 adgang til at optage og udøve virksomhed som kreditinstitut«.
 9. I § 21, stk. 1 indsættes som 3. pkt.:
 »Finanstilsynet kan tillade, at et institut ved opgørelse af de  

 vægtede poster med markedsrisiko kan anvende interne modeller.«.
 10. I § 22 indsættes som stk. 6:
 »Stk. 6. Uanset konkurslovens § 17, stk. 2, anses et  

 pengeinstitut, der ikke kan opfylde sine forpligtelser på efterstillet  

 kapital optaget i henhold til § 22, stk. 1 og 2, ikke for at  

 være insolvent.«.
 11. I § 54, stk. 1, ændres »hæfte«  

 til: »fængsel«.
§ 2 I realkreditloven, jf. lovbekendtgørelse nr. 738 af 4. august 2000,  

 som ændret ved § 3 i lov nr. 1327 af 20. december 2000 foretages  

 følgende ændringer:
 1. I § 42, stk. 5, ændres »stk. 3« til:  

 »stk. 4«.
 2. § 50, stk. 2, affattes således:
 »Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger samt oplysninger om instituttets ansvarlige kapital til  

 tilsynsmyndighederne i værtslandet senest 3 måneder efter  

 modtagelsen af oplysningerne og underretter realkreditinstituttet herom.  

 Samtidig fremsendes erklæring om, at de planlagte aktiviteter er  

 omfattet af realkreditinstituttets tilladelse.«.
 3. I § 50, stk. 3, 1. pkt., indsættes efter  

 »de«: »i stk. 1 og 2«.
 4. § 50, stk. 5, affattes således:
»Stk. 5. Realkreditinstituttet er forpligtet til at meddele  

 Finanstilsynet enhver ændring af de i stk. 1 nævnte forhold.  

 Meddelelsen skal være modtaget senest en måned inden, at  

 ændringen foretages.
Realkreditinstituttet er tilsvarende forpligtet  

 over for værtslandets tilsynsmyndighed, såfremt værtslandet  

 er et land inden for Den Europæiske Union eller lande, som  

 Fællesskabet har indgået aftale med.«.
 5. I § 51, stk. 1, indsættes efter »et andet  

 land«: »inden for den Europæiske Union eller lande, som  

 Fællesskabet har indgået aftale med«.
 6. § 51, stk. 2, affattes således:
 »Stk. 2. Finanstilsynet videresender den i stk. 1  

 omhandlede meddelelse samt en erklæring om, at de planlagte aktiviteter  

 er omfattet af realkreditinstituttets tilladelse, til tilsynsmyndighederne i  

 værtslandet, senest en måned efter modtagelsen af denne  

 meddelelse.«.
 7. I § 53, stk. 5, indsættes som nyt 2.  

 pkt.:
 »Finanstilsynet kan tillade, at et realkreditinstitut ved opgørelse  

 af de vægtede poster med markedsrisiko kan anvende interne  

 modeller.«.
 2. pkt. bliver herefter 3. pkt.
 8. § 74, stk. 3, ophæves.
 Stk. 4 og 5 bliver herefter stk. 3 og 4.
 9. I § 74, stk. 5, som herefter bliver stk. 4  

 ændres »4« til: »3«.
 10. I § 76 a, stk. 1, ændres  

 »repræsentantskabet« til: »instituttets øverste myndighed«.
 11. I § 86 indsættes som nyt stykke 2:
 »Stk. 2. Uanset konkurslovens § 17, stk. 2, anses et  

 realkreditinstitut, der ikke kan opfylde sine forpligtelser på  

 efterstillet kapital optaget som værdipapirer med ubestemt  

 løbetid og andre kapitalindskud samt kortfristet supplerende kapital,  

 ikke for at være insolvent.«.
 Stk. 2 og 3 bliver herefter stk. 3 og 4.
§ 3 I lov om fondsmæglerselskaber, jf. lovbekendtgørelse nr. 704  

 af 17. juli 2000, som ændret ved § 4 i lov nr. 1327 af 20. december  

 2000, foretages følgende ændringer:
 1. I § 7, stk. 1 udgår: »inden for Den  

 Europæiske Union eller lande, som Fællesskabet har indgået  

 aftale med«.
 2. § 7, stk. 2, affattes således:
 »Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger samt oplysninger om en eventuel investorbeskyttelsesordning til  

 tilsynsmyndighederne i værtslandet senest 3 måneder efter  

 modtagelsen af oplysningerne og underretter fondsmæglerselskabet herom.  

 Samtidig fremsendes erklæring om, at de planlagte aktiviteter er  

 omfattet af fondsmæglerselskabets tilladelse.«.
 3. I § 7, stk. 3, 1. pkt., indsættes efter  

 »de«: »i stk. 1 og 2«.
 4. § 7, stk. 4 affattes således:
»Stk. 4. Fondsmæglerselskabet er forpligtet til at  

 meddele Finanstilsynet enhver ændring i de i stk. 1 og 2  

 nævnte forhold.
Meddelelsen skal være modtaget senest en  

 måned inden, at ændringen foretages.
Fondsmæglerselskabet  

 er tilsvarende forpligtet over for værtslandets tilsynsmyndighed,  

 såfremt værtslandet er et land inden for Den Europæiske  

 Union eller lande, som Fællesskabet har indgået aftale med.«.
 5. § 12, stk. 4-5, ophæves.
 6. I § 16, stk. 1, indsættes som 3.  

 pkt.:
 »Finanstilsynet kan tillade, at et fondsmæglerselskab ved  

 opgørelse af de vægtede poster med markedsrisiko kan anvende  

 interne modeller.«.
 7. I § 18 indsættes som stk. 6:
 »Stk. 6. Uanset konkurslovens § 17, stk. 2, anses et  

 fondsmæglerselskab, der ikke kan opfylde sine forpligtelser på  

 efterstillet kapital optaget i henhold til § 18, stk. 1 og 2, ikke  

 for at være insolvent.«.
 8. I § 21, stk. 2, 4. pkt. ændres  

 »nærværende stykkes 1. og 2. pkt.« til: »nærværende  

 stykkes 1. og 3. pkt.«.
 9. I § 21, stk. 7 ændres »stk. 2, 2.  

 pkt.« til: »stk. 2, 3. pkt.«.
 10. I § 36, stk. 1, ændres »hæfte«  

 til: »fængsel«.
§ 4 Stk.1. Loven træder i kraft den 1. juli 2001.
 Stk. 2. Bestemmelserne i § 1, nr. 10, § 2, nr. 11 og  

 § 3, nr. 7, der præciserer, at efterstillet kapital ikke  

 indgår ved bedømmelsen af om et pengeinstitut, et  

 realkreditinstitut eller et fondsmæglerselskab er insolvent,  

 gælder kun for efterstillet kapital, der er udstedt efter lovens  

 ikrafttræden.
§ 5 §§ 1 og 3 gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige grønlandske og  

 færøske forhold tilsiger.
Bemærkninger til lovforslaget Almindelige bemærkninger Indledning Lovforslaget indeholder tre hovedelementer: Anvendelse af  

 interne modeller til kapitaldækningsformål, procedurebestemmelser  

 vedrørende filialetableringer samt en præcisering af  

 insolvensbegrebet, hvorefter efterstillet kapital ikke indgår ved  

 solvensbedømmelsen af pengeinstitutter, realkreditinstitutter og  

 fondsmæglerselskaber.
Herudover indeholder forslaget ændringer af  

 redaktionel karakter.
Tilladelse til at anvende interne modeller til  

 kapitaldækningsformål Forslaget indebærer, at Finanstilsynet kan tillade,  

 at et institut ved opgørelsen af de vægtede poster med  

 markedsrisiko anvender interne modeller.
Baggrunden for forslaget er, at  

 nogle institutter har udviklet egne risikosystemer, der kan måle de  

 markedsrisici, institutterne løber mere præcist end de  

 standardmetoder, der er anført i de gældende EF-direktiver.  

 Europa-Parlamentets og Rådets direktiv 98/31/EØF af 22. juni  

 1998 om ændring af Rådets direktiv 93/6/EØF om kravene til  

 investeringsselskabers og kreditinstitutters kapitalgrundlag (CAD  

 II-direktivet), der er et minimumsdirektiv, giver de enkelte medlemslande  

 mulighed for at tillade landets institutter at anvende interne modeller.
Da  

 forslaget er i overensstemmelse med CAD II-direktivet skal kravene i dette  

 direktiv være opfyldt.
Præcisering af insolvensbegrebet Forslaget gennemfører anbefalingen i  

 betænkningen fra Økonomiministeriets udvalg om den finansielle  

 sektor efter år 2000, om enten at fratage indehaverne af efterstillet  

 kapital retten til at indgive konkursbegæring eller ved at foretage en  

 præcisering af insolvensbegrebet, hvorefter den efterstillede kapital  

 ikke indgår ved solvensbedømmelsen.
I dag kan ejere af efterstillet kapital i lighed med  

 øvrige fordringshavere i et pengeinstitut, et realkreditinstitut eller  

 et fondsmæglerselskab indgive konkursbegæring.
Da der i  

 forbindelse med en konkurs imidlertid sjældent vil være midler  

 til at honorere den efterstillede kapital, er det tvivlsomt, om en  

 konkursbegæring fra en indehaver af efterstillet kapital vil kunne  

 efterkommes og dermed føre til afsigelse af konkursdekret  

 (spørgsmålet om »retlig interesse«).
Med forslaget præciseres det, at efterstillet  

 kapital udstedt af pengeinstitutter, realkreditinstitutter eller  

 fondsmæglerselskaber efter lovens ikrafttræden ikke indgår  

 ved solvensbedømmelsen, og det sikres hermed, at retsstillingen er  

 forudsigelig ved bedømmelsen af, om et penge- eller realkreditinstitut  

 eller et fondsmæglerselskab er insolvent.
Det vurderes, at der er tale  

 om et begrænset indgreb, da det som ovenfor anført vil  

 være tvivlsomt under den gældende lovgivning, om en  

 konkursbegæring vil kunne efterkommes.
Dette skal også ses  

 på baggrund af, at bestemmelsen kun gælder for efterstillet  

 kapital udstedt efter lovens ikrafttræden.
Etablering af filialer Som led i en styrkelse af tilsynet med den finansielle  

 sektor foreslås den eksisterende underretningspligt til Finanstilsynet  

 ved etablering af en filial udvidet for pengeinstitutter og  

 fondsmæglerselskaber, til at gælde alle lande i stedet for kun at  

 gælde inden for Den Europæiske Union eller lande, som  

 Fællesskabet har indgået aftale med.
Denne underretningspligt  

 gælder allerede for realkreditinstitutter.
Høring Advokatrådet, Amtsrådsforeningen i Danmark,  

 Arbejderbevægelsens Erhvervsråd, Arbejdsmarkedets  

 Tillægspension (ATP), Danmarks Nationalbank, Danmarks Rederiforening,  

 Dansk Arbejdsgiverforening, Dansk Aktionærforening, Dansk Handel &  

 Service, Dansk Landbrugs Realkreditfond, Dansk Industri, Danske  

 Finansieringsselskabers Forening, Den Danske Børsmæglerforening,  

 Den Danske Finansanalytikerforening, Den Danske Fondsmæglerforening,  

 Det Danske Handelskammer, Det Økonomiske Råd, Erhvervenes  

 Skattesekretariat, Erhvervsankenævnet, Erhvervsministeriet, Erhvervs-  

 og Selskabsstyrelsen, Finansforbundet, Finansieringsinstituttet for Industri  

 og Håndværk A/S, Finansministeriet, Finansrådet,  

 Finansstyrelsen, Finanssektorens Arbejdsgiverforening, Fondsrådet,  

 Forbrugerrådet, Foreningen af Firmapensionskasser, Foreningen af J.A.K.  

 Andelskasser, Foreningen af Statsautoriserede Revisorer, Foreningen af  

 Registrerede Revisorer, Forsikring & Pension, FTF, Garantifonden for  

 indskydere og investorer, Grønlands Hjemmestyre,  

 Håndværksrådet, InvesteringsForeningsRådet,  

 Justitsministeriet, KommuneKredit, Kommunernes Landsforening,  

 Københavns Fondsbørs A/S, Landsorganisationen i Danmark, Lokale  

 Pengeinstitutter, Lønmodtagernes Dyrtidsfond (LD), Pengeinstitutternes  

 Betalingssystemer A/S, Realkreditrådet, Regionale Bankers Forening,  

 Rigsombudsmanden på Færøerne, Rigsrevisionen,  

 Sammenslutningen Danske Andelskasser, Skatteministeriet og  

 Værdipapircentralen.
Økonomiske og administrative konsekvenser for det offentlige Lovforslaget skønnes ikke at få  

 økonomiske eller administrative konsekvenser for det offentlige.
Erhvervsøkonomiske og administrative konsekvenser for  

 erhvervslivet Pengeinstitutter, realkreditinstitutter og  

 fondsmæglerselskaber, der har udviklet egne risikosystemer til  

 måling af markedsrisici, forventes med forslaget om tilladelse til at  

 anvende interne modeller, at kunne opnå en administrativ fordel, da de  

 interne modeller med Finanstilsynets tilladelse kan anvendes ved  

 kapitaldækningsopgørelsen.
Forslaget om ændring af  

 underretningspligten til Finanstilsynet ved etablering af en filial i  

 udlandet forventes ikke at have erhvervsmæssige konsekvenser.
Forslaget  

 om at ophæve realkreditlovens bestemmelse om, at  

 økonomiministeren skal godkende bestyrelsesmedlemmerne i en fond eller  

 en forening, der ejer et realkreditinstitut, vurderes at indebære en  

 mindre administrativ lettelse for de berørte institutter.
Miljømæssige konsekvenser Lovforslaget vurderes ikke at have  

 miljømæssige konsekvenser.
Lovovervågning Lovforslaget er omfattet af regeringens  

 lovovervågning.
På Økonomiministeriets ressortområde  

 vil lovovervågningen ske i tæt samarbejde med den finansielle  

 sektor.
En gang om året vil økonomiministeren afgive en  

 redegørelse til Folketingets Erhvervsudvalg, som bl.a. vil indeholde  

 en beskrivelse af de indhøstede erfaringer med de love, der deltager i  

 lovovervågningen.
Endvidere vil Finanstilsynet på baggrund af  

 indhøstede erfaringer med administration af lovgivningen en gang  

 årligt foretage en evaluering af, i hvilket omfang forudsatte mål  

 og effekter af vedtagne lovforslag rent faktisk realiseres.
Forholdet til EU-retten Med CAD II-direktivet har de enkelte medlemslande mulighed  

 for at tillade, at et institut ved opgørelsen af de vægtede  

 poster med markedsrisiko kan anvende interne modeller, hvis visse krav er  

 opfyldt.
Vurdering af konsekvenser af lovforslag Positive konsekvenser/mindreudgifter (hvis ja, angives  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Institutter, der har udviklet egne risikosystemer til  

 måling af markedsrisici, vil med forslaget kunne opnå en  

 administrativ fordel, da de interne modeller med Finanstilsynets tilladelse  

 kan anvendes ved kapitaldækningsopgørelsen.Forslaget om at  

 ophæve realkreditlovens bestemmelse om, at økonomiministeren  

 skal godkende bestyrelsesmedlemmerne i en fond eller en forening, der ejer et  

 realkreditinstitut, vurderes at indebære en mindre administrativ  

 lettelse for de berørte institutter.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Med CAD II-direktivet har de enkelte medlemslande mulighed  

 for at tillade, at et institut ved opgørelsen af de vægtede  

 poster med markedsrisiko kan anvende interne modeller, hvis visse krav er  

 opfyldt.
Bemærkninger til lovforslagets  

 enkelte bestemmelser Til § 1 Lov om banker og sparekasser m.v.
Til nr. 1 Henvisningen til 2. samordningsdirektiv  

 (89/646/EØF) er overflødig, hvorfor denne foreslås at  

 udgå.
Endvidere er bestemmelserne i forbindelse med kodificering af  

 bankdirektiver overflyttet til Europa-Parlamentets og Rådets direktiv  

 2000/12/EF af 20. marts 2000 om adgang til at optage og udøve  

 virksomhed som kreditinstitut (kreditinstitutdirektivet).
Til nr. 2 Med ændringen udvides den eksisterende  

 underretningspligt i § 6 b, stk. 1, til at gælde etablering  

 af en filial i alle lande, i stedet for kun at gælde inden for Den  

 Europæiske Union eller lande, som Fællesskabet har indgået  

 aftale med.
Til nr. 3 Bestemmelsen er en procedureregel, der omhandler de  

 oplysninger som Finanstilsynet skal videresende i forbindelse med danske  

 pengeinstitutters etablering af filialer i udlandet.
 Det foreslås, at Finanstilsynet som hidtil alene  

 skal videresende de i bank- og sparekasseloven § 6 b, stk. 1,  

 nævnte oplysninger til tilsynsmyndighederne i det land, hvor filialen  

 etableres, når dette land er medlem af Den Europæiske Union eller  

 et land, som Fællesskabet har indgået aftale med.
Dette er et resultat af det såkaldte  

 europæiske pas for pengeinstitutter, hvorefter en tilladelse til at  

 drive pengeinstitutvirksomhed i ét medlemsland i EU gælder i  

 hele unionen.
Hvis pengeinstituttet ønsker at etablere en filial i  

 andre lande, skal pengeinstituttet opfylde det pågældende lands  

 lovgivning.
Til nr. 4 Ændringen er en præcisering som følge  

 af forslagets § 1, nr. 3.
Til nr. 5 Forslaget sikrer, at den eksisterende underretningspligt  

 om ændrede forhold i § 6 b, stk. 4, der gælder for  

 filialer inden for Den Europæiske Union eller lande, som  

 Fællesskabet har indgået aftale med, også udstrækkes  

 til at gælde filialer i andre lande (3. lande). Dog således at  

 værtslandets tilsynsmyndigheder ikke skal underrettes i disse  

 tilfælde, da der ikke nødvendigvis foreligger  

 underretningsaftaler med 3. lande.
Det er således 3. landenes  

 lovgivning, der skal sikre, at 3. landene får de informationer, som 3.  

 landene skønner nødvendige.
Til nr. 6 De foreslåede ændringer er en følge af,  

 at der d. 10. jan. 2001 er fremsat forslag (L 139) om, at bestemmelser om  

 bestyrelsens og direktionens forpligtelser i forhold til revisor og revisors  

 forhold til generalforsamlingen ophæves i årsregnskabsloven og  

 indføres som nye bestemmelser i aktieselskabsloven.
Til nr. 7 Med forslaget bliver der overensstemmelse mellem den  

 nugældende bestemmelse i § 12, stk.1, for sparekasser og de med  

 forslaget ændrede bestemmelser i § 15 e, stk. 2, for  

 andelskasser og § 15 j, stk. 3, for sammenslutningen af  

 andelskasser.
Til nr. 8 Bestemmelsen foreslås ændret, da  

 direktivbestemmelserne i forbindelse med kodificering af bankdirektiver er  

 overflyttet til Europa-Parlamentets og Rådets direktiv 2000/12/EF af  

 20. marts 2000 om adgang til at optage og udøve virksomhed som  

 kreditinstitut.
Til nr. 9 Forslaget indebærer, at Finanstilsynet kan tillade,  

 at et institut kan benytte interne modeller ved opgørelsen af de  

 vægtede poster med markedsrisiko.
Denne mulighed er i overensstemmelse  

 med det såkaldte CAD II-direktiv, og kravene i dette direktiv skal  

 derfor være opfyldt.
Et pengeinstituts største risici er normalt  

 kreditrisiciene ved udlån m.v.
Opgørelsen af disse risici  

 påvirkes ikke af CAD II-direktivet, der derimod vedrører  

 markedsrisici, dvs. risikoen for tab som følge af ændringer i  

 renter, aktie- og valutakurser samt råvarepriser.
Baggrunden for reglerne i direktivet er, at nogle  

 pengeinstitutter m.v. har udviklet egne risikostyringssystemer, der kan  

 måle de markedsrisici, som institutterne løber mere  

 præcist end de standardmetoder, der er anført i de  

 gældende EF-direktiver.
Disse risikostyringssystemer kaldes normalt for  

 interne modeller eller Value at Risk-modeller (VaR-modeller).
 Princippet i modellerne er, at risikoen for tab beregnes  

 med udgangspunkt i de faktiske ændringer i renter samt aktie- og  

 valutakurser samt råvarepriser, der har kunnet konstateres i det  

 seneste år eller i en længere periode.
Ved udarbejdelsen af CAD II-direktivet fandt man, at  

 institutter, der anvender interne modeller ved deres interne risikostyring,  

 også ved opgørelsen af de vægtede poster med markedsrisici  

 skulle have mulighed for at anvende disse modeller i stedet for  

 standardmetoderne.
Da der er tale om et minimumsdirektiv, er det op til det  

 enkelte medlemsland at afgøre, om landets institutter skal have denne  

 mulighed.
Endvidere skal tilsynsmyndigheden i hvert enkelt  

 tilfælde tage stilling til, om en intern model kan anvendes ved  

 beregningen af de vægtede poster med markedsrisiko.
Det er instituttets  

 bestyrelse og direktion, der har ansvaret for, at modellen lever op til  

 kravene i direktivet og de eventuelle supplerende krav stillet af  

 tilsynsmyndigheden.
Reglerne i CAD II-direktivet er udformet således, at  

 niveauet for de vægtede poster med markedsrisiko i gennemsnit er  

 nogenlunde det samme, uanset om instituttet anvender interne modeller eller  

 anvender standardmetoden.
Afhængigt af instituttets konkrete  

 markedsrisici kan anvendelse af interne modeller både give  

 større og mindre vægtede poster end standardmetoden og dermed  

 både et mindre og et større krav til den kapital, instituttet  

 skal have.
 Uanset om et institut anvender standardmetoden eller en  

 intern model, vil der - f.eks. ved en valutakrise - kunne forekomme så  

 store ændringer i renter, aktie- eller valutakurser eller  

 råvarepriser, at instituttets tab overstiger den krævede kapital.  

 Instituttets bestyrelse og direktion skal derfor løbende sikre sig, at  

 der er en passende sammenhæng mellem instituttets kapitalforhold og  

 dets risici.
Anvendelse af de interne modeller kræver, at  

 betingelserne i CAD II-direktivet er opfyldt.
Finanstilsynet  

 fastsætter, jf. § 21, stk. 1, nærmere regler for  

 opgørelsen af solvensprocenten, herunder opgørelsen af de  

 vægtede poster med markedsrisiko.
Finanstilsynet vil ved kommende  

 revision af kapitaldækningsbekendtgørelsen fastsætte  

 nærmere krav til anvendelsen af interne modeller.
Dette indebærer  

 bl.a. følgende kvalitative krav:
 1)	Den interne risikoberegningsmodel skal være tæt  

 integreret i instituttets daglige risikostyringsproces og danne grundlag for  

 rapportering af risikoeksponering til instituttets overordnede ledelse.
2)	Instituttet skal have en risikokontrolafdeling, der er  

 uafhængig af handelsafdelingen, og som rapporterer direkte til den  

 overordnede ledelse.
Afdelingen har til opgave at udforme og implementere  

 instituttets risikostyringssystem.
Den udarbejder og analyserer daglige  

 rapporter om risikoberegningsmodellens resultater og om de foranstaltninger,  

 der skal træffes i relation til handelsrammer.
 3)	Instituttets bestyrelse og overordnede ledelse skal være  

 aktive i risikokontrolprocessen, og risikokontrolafdelingens daglige  

 rapporter behandles på et ledelsesniveau, der har tilstrækkelige  

 beføjelser til at kunne reducere positioner, som individuelle handlere  

 har taget, såvel som at kunne reducere institutters samlede  

 risikoeksponering.
 4)	Instituttet skal råde over et tilstrækkeligt stort antal  

 medarbejdere, der er kvalificerede til at benytte sofistikerede modeller  

 inden for områderne handel, risikokontrol, revision og administration  

 af handler/positioner.
 5)	Instituttet skal have fastlagt procedurer til overvågning og  

 sikring af, at en række skriftligt fastlagte interne retningslinier og  

 kontrolforanstaltninger vedrørende den samlede/generelle anvendelse af  

 risikoberegningsmodellen efterleves.
 6)	Instituttets modeller har med deres resultater vist, at de kan  

 beregne risici med rimelig nøjagtighed.
 7)	Instituttet skal hyppigt gennemføre en omfattende  

 krisesimulation (stress testing), og resultaterne af simuleringerne skal  

 analyseres af den overordnede ledelse og afspejles i de retningslinier og  

 rammer, som ledelsen fastsætter.
8)	Instituttet skal foretage en uafhængig undersøgelse af  

 risikovurderingssystemet som et led i dets regelmæssige interne  

 revisionsproces.
Denne undersøgelse skal omfatte både  

 handelsafdelingens og den uafhængige risikokontrolafdelings  

 aktiviteter.
Instituttet skal mindst en gang årligt foretage en  

 undersøgelse af risikostyringsprocessen som helhed.
 Instituttet skal endvidere kontrollere  

 nøjagtigheden og resultaterne af sin model ved at gennemføre et  

 »back-testing»-program. »Back-testing« udføres således, at den  

 daglige potentielle risiko for tab, der beregnes ved hjælp af  

 instituttets model for porteføljens daglige slutpositioner,  

 sammenholdes med den daglige ændring i porteføljeværdien  

 ved slutningen af den efterfølgende hverdag.
Det må forventes, at kun et lille antal  

 pengeinstitutter på nuværende tidspunkt ønsker at udnytte  

 den foreslåede mulighed for at anvende interne modeller.
Dette skyldes  

 de forholdsvis omfattende krav, der stilles i CAD II-direktivet.
Da de interne modeller indebærer en forbedring af  

 risikostyringen i de institutter, der anvender dem, er det imidlertid  

 positivt, at også danske institutter får denne mulighed.
Af  

 hensyn til ensartede konkurrencevilkår bør endvidere både  

 pengeinstitutter, realkreditinstitutter og fondsmæglerselskaber have  

 muligheden.
Til nr. 10 Forslaget sikrer, at såfremt et pengeinstitut ikke  

 kan svare sine forpligtelser i henhold til den efterstillede kapital,  

 medfører dette ikke i sig selv, at instituttet anses for  

 insolvent.
 Forslaget gennemfører anbefalingen i  

 betænkningen fra Økonomiministeriets udvalg om den finansielle  

 sektor efter år 2000, om at afklare lovteksten enten ved eksplicit at  

 fratage indehaverne af efterstillet kapital retten til at indgive  

 konkursbegæring eller ved at foretage en præcisering af  

 insolvensbegrebet, hvorefter den efterstillede kapital ikke indgår ved  

 solvensbedømmelsen.
Efterstillet kapital optaget i henhold til § 22,  

 stk. 1 og 2 er i lighed med øvrig ansvarlig kapital optaget med  

 det formål at kunne medgå til dækning af tab i et  

 pengeinstitut, også i tilfælde hvor det tillades et pengeinstitut  

 at fortsætte sine aktiviteter.
Dette er begrundelsen for, at  

 efterstillet kapital kan medregnes ved opgørelsen af den ansvarlige  

 kapital i et pengeinstitut.
Efter de gældende regler kan ejere af efterstillet  

 kapital i lighed med øvrige fordringshavere i et pengeinstitut indgive  

 konkursbegæring, jf. konkurslovens § 17. Hvorvidt en  

 konkursbegæring fra en fordringshaver kan danne grundlag for et  

 konkursdekret vil afhænge af, om fordringshaveren har en retlig  

 interesse i at fremkalde en konkurs.
Hvis det med sikkerhed kan  

 fastslås, at der intet vil fremkomme til dækning af en given  

 fordring, og fordringshaverene ikke i øvrigt kan anføre nogen  

 rimelig interesse i at fremkalde en konkurs, kan konkursdekret ikke afsiges.  

 I praksis vil der i forbindelse med et pengeinstituts konkurs ofte ikke  

 være midler til at honorere den efterstillede kapital.
Det vil derfor  

 være tvivlsomt om en konkursbegæring med baggrund i den  

 efterstillede kapital vil kunne efterkommes og dermed føre til  

 afsigelse af et konkursdekret.
Med forslaget sikres det, at retsstillingen er sikker og  

 forudsigelig ved bedømmelsen af om et pengeinstitut er insolvent.
Det  

 præciseres, at efterstillet kapital ikke indgår ved  

 solvensbedømmelsen.
 Det er kun i forhold til konkurslovens § 17,  

 stk. 2, at der sker afvigelser i forhold til konkurslovens regler.  

 Således gælder bl.a., at indehavere af efterstillet kapital  

 fortsat har stemmeret i konkursboet og kan, hvis der stadig er midler til  

 rådighed efter at de anmeldte simple krav m.v. er dækket,  

 opnå en dividendeudbetaling.
Bestemmelsen vil formentlig i praksis være et  

 begrænset indgreb, da det som nævnt vil være tvivlsomt  

 under gældende lovgivning, om en konkursbegæring vil kunne  

 efterkommes og dermed føre til afsigelse af et konkursdekret.
Hertil  

 kommer, at den efterstillede kapital, som det fremgår af § 22,  

 stk. 1 og 2, på flere punkter er væsentlig forskellig fra  

 almindelige fordringer i et pengeinstitut.
Der kan ske udskydelse af  

 rentebetalingen, kapitalen kan under nærmere omstændigheder  

 nedskrives, og den efterstillede kapital er i tilfælde af konkurs  

 efterstillet al anden ikke efterstillet gæld.
Til nr. 11 Der er tale om en konsekvensændring som følge  

 af ophævelse af hæftestraffen pr. 1. juli 2001, jf. lov nr. 433  

 af 31. maj 2000 om ændring af forskellige lovbestemmelser i forbindelse  

 med gennemførelsen af lov om fuldbyrdelse af straf m.v.
Til § 2 Realkreditloven Til nr. 1 Ændringen er en konsekvensændring til  

 tidligere gennemførte ændringer af realkreditloven.
Til nr. 2 Bestemmelsen er en procedureregel, der omhandler de  

 oplysninger som Finanstilsynet skal videresende i forbindelse med danske  

 realkreditinstitutters etablering af filialer i udlandet.
 Som led i harmoniseringen af reglerne for finansielle  

 virksomheder, foreslås det, at reglen kun finder anvendelse i  

 forbindelse med filialetablering i et land inden for den Europæiske  

 Union eller lande, som Fællesskabet har indgået aftale med.
Til nr. 3 Ændringen er en præcisering som følge  

 af forslagets § 2, nr. 2.
Til nr. 4 Bestemmelsen er en procedureregel, hvorefter danske  

 realkreditinstitutter skal meddele Finanstilsynet, når der sker  

 ændringer i de forhold der følger af realkreditlovens § 50,  

 stk. 1.
 Det foreslås, at realkreditinstitutter kun skal  

 orientere tilsynsmyndighederne i værtslandet, hvis værtslandet er  

 et land inden for Den Europæiske Union eller lande, som  

 Fællesskabet har indgået aftale med.
 Ændringen medfører en harmonisering med de  

 regler, der gælder for pengeinstitutter.
Til nr. 5 Bestemmelsen er en procedureregel, hvorefter danske  

 realkreditinstitutter skal meddele Finanstilsynet, når de  

 påtænker at udøve grænseoverskridende aktiviteter i  

 andre lande.
 Det foreslås, at bestemmelsen kun skal finde  

 anvendelse, når der er tale om grænseoverskridende aktivitet i et  

 land indenfor den Europæiske Union eller lande, som Fællesskabet  

 har indgået aftale med.
 Ændringen medfører en harmonisering med de  

 regler, der gælder for pengeinstitutter.
Til nr. 6 Ændringen er en præcisering af de procedurer  

 Finanstilsynet skal følge, når danske realkreditinstitutter  

 ønsker at yde grænseoverskridende tjenesteydelser i et andet  

 land.
 Ændringen medfører en harmonisering med de  

 regler, der gælder for pengeinstitutter.
Til nr. 7 Forslaget indebærer, at Finanstilsynet kan tillade,  

 at et institut kan benytte interne modeller ved opgørelsen af de  

 vægtede poster med markedsrisiko.
Denne mulighed er i overensstemmelse  

 med det såkaldte CAD II-direktiv (direktiv 98/31/EØF), og  

 kravene i dette direktiv skal derfor være opfyldt.
Et realkreditinstituts største risici er normalt  

 kreditrisici ved udlån m.v.
Opgørelsen af disse risici  

 påvirkes ikke af CAD II-direktivet, der derimod vedrører  

 markedsrisici, dvs. risikoen for tab som følge af ændringer i  

 rente, aktie- og valutakurser samt råvarepriser.
Baggrunden for reglerne i direktivet er, at nogle  

 pengeinstitutter m.v. har udviklet egne risikostyringssystemer, der kan  

 måle de markedsrisici, som institutterne løber mere  

 præcist end de standardmetoder, der er anført i de  

 gældende EF-direktiver.
Disse risikostyringssystemer kaldes normalt for  

 interne modeller eller Value at Risk-modeller (VaR-modeller).
 Princippet i modellerne er, at risikoen for tab beregnes  

 med udgangspunkt i de faktiske ændringer i renter samt aktie- og  

 valutakurser samt råvarepriser, der har kunnet konstateres i det  

 seneste år eller i en længere periode.
Ved udarbejdelsen af CAD II-direktivet fandt man, at  

 institutter, der anvender interne modeller ved deres interne risikostyring,  

 også ved opgørelsen af de vægtede poster med markedsrisici  

 skulle have mulighed for at anvende disse modeller i stedet for  

 standardmetoderne.
Da der er tale om et minimumsdirektiv, er det op til det  

 enkelte medlemsland at afgøre, om landets institutter skal have denne  

 mulighed.
Endvidere skal tilsynsmyndigheden i hvert enkelt  

 tilfælde tage stilling til, om en intern model kan anvendes ved  

 beregningen af de vægtede poster med markedsrisiko.
Det er instituttets  

 bestyrelse og direktion, der har ansvaret for, at modellen lever op til  

 kravene i direktivet og de eventuelle supplerende krav stillet af  

 tilsynsmyndigheden.
Reglerne i CAD II-direktivet er udformet således, at  

 niveauet for de vægtede poster med markedsrisiko i gennemsnit er  

 nogenlunde det samme, uanset om instituttet anvender interne modeller eller  

 anvender standardmetoden.
Afhængigt af instituttets konkrete  

 markedsrisici kan anvendelse af interne modeller både give  

 større og mindre vægtede poster end standardmetoden og dermed  

 både et mindre og et større krav til den kapital, instituttet  

 skal have.
Uanset om et institut anvender standardmetoden eller en  

 intern model, vil der - f.eks. ved en valutakrise - kunne forekomme så  

 store ændringer i renter, aktie- eller valutakurser, at instituttets  

 tab overstiger den krævede kapital.
Instituttets bestyrelse og  

 direktion skal derfor løbende sikre sig, at der er en passende  

 sammenhæng mellem instituttets kapitalforhold og dets risici.
Anvendelse af de interne modeller kræver, at  

 betingelserne i CAD II-direktivet er opfyldt.
Finanstilsynet  

 fastsætter, jf. § 53, stk. 5, nærmere regler for  

 opgørelsen af solvensprocenten, herunder opgørelse af de  

 vægtede poster med markedsrisiko.
Finanstilsynet vil ved kommende  

 revision af kapitaldækningsbekendtgørelsen fastsætte  

 nærmere krav til anvendelsen af interne modeller.
Dette indebærer  

 bl.a. følgende kvalitative krav:
 1)	Den interne risikoberegningsmodel skal være tæt  

 integreret i instituttets daglige risikostyringsproces og danne grundlag for  

 rapportering af risikoeksponering til instituttets overordnede ledelse.
2)	Instituttet skal have en risikokontrolafdeling, der er  

 uafhængig af handelsafdelingen, og som rapporterer direkte til den  

 overordnede ledelse.
Afdelingen har til opgave at udforme og implementere  

 instituttets risikostyringssystem.
Den udarbejder og analyserer daglige  

 rapporter om risikoberegningsmodellens resultater og om de foranstaltninger,  

 der skal træffes i relation til handelsrammer.
 3)	Instituttets bestyrelse og overordnede ledelse skal være  

 aktive i risikokontrolprocessen, og risikokontrolafdelingens daglige  

 rapporter skal behandles på et ledelsesniveau, der har  

 tilstrækkelige beføjelser til at kunne reducere positioner, som  

 individuelle handlere har taget, såvel som at kunne reducere  

 institutters samlede risikoeksponering.
 4)	Instituttet skal råde over et tilstrækkeligt stort antal  

 medarbejdere, der er kvalificerede til at benytte sofistikerede modeller  

 inden for områderne handel, risikokontrol, revision og administration  

 af handler/positioner.
 5)	Instituttet skal have fastlagt procedurer til overvågning og  

 sikring af, at en række skriftligt fastlagte interne retningslinier og  

 kontrolforanstaltninger vedrørende den samlede/generelle anvendelse af  

 risikoberegningsmodellen efterleves.
 6)	Instituttets modeller har med deres resultater vist, at de kan  

 beregne risici med rimelig nøjagtighed.
 7)	Instituttet skal hyppigt gennemføre en omfattende  

 krisesimulation (stress testing), og resultaterne af simuleringerne skal  

 analyseres af den overordnede ledelse og afspejles i de retningslinier og  

 rammer, som ledelsen fastsætter.
8)	Instituttet skal foretage en uafhængig undersøgelse af  

 risikovurderingssystemet som et led i dets regelmæssige interne  

 revisionsproces.
Denne undersøgelse skal omfatte både  

 handelsafdelingens og den uafhængige risikokontrolafdelings  

 aktiviteter.
Instituttet skal mindst en gang årligt foretage en  

 undersøgelse af risikostyringsprocessen som helhed.
 Instituttet skal endvidere kontrollere  

 nøjagtigheden og resultaterne af sin model ved at gennemføre et  

 »back-testing«-program. »Back-testing« udføres således, at den  

 daglige potentielle risiko for tab, der beregnes ved hjælp af  

 instituttets model for porteføljens daglige slutpositioner,  

 sammenholdes med den daglige ændring i porteføljeværdien  

 ved slutningen af den efterfølgende hverdag.
Det er ikke sikkert, at der på nuværende  

 tidspunkt er realkreditinstitutter, der ønsker at udnytte den  

 foreslåede mulighed for at anvende interne modeller.
Dette skyldes de  

 forholdsvis omfattende krav, der stilles i CAD II-direktivet.
Da de interne modeller indebærer en forbedring af  

 risikostyringen i de institutter, der anvender dem, er det imidlertid  

 positivt, at også danske institutter får denne mulighed.
Af  

 hensyn til ensartede konkurrencevilkår bør endvidere både  

 realkreditinstitutter, pengeinstitutter og fondsmæglerselskaber have  

 muligheden.
Til nr. 8 Det foreslås, at bestemmelsen om at  

 økonomiministeren skal godkende bestyrelsesmedlemmerne for en fond  

 eller en forening, der ejer et realkreditinstitut, ophæves.
 Forslaget skal ses på baggrund af indførelse  

 af regler i realkreditloven om, at Finanstilsynet skal føre tilsyn  

 med, om disse bestyrelsesmedlemmer er egnet og hæderlige i henhold til  

 den finansielle lovgivning, jf. de gældende bestemmelser i  

 realkreditlovens § 79 a, nr. 2 og § 79 b, nr. 2.
Til nr. 9 Der er tale om en konsekvensændring som følge  

 af forslagets § 2, nr. 8.
Til nr. 10 Ifølge realkreditlovens § 76 a, kan  

 repræsentantskabet i realkreditinstitutter, der er fonde beslutte, at  

 fonden omdannes til aktieselskab via den såkaldte  

 indkapslingsmodel.
Bestemmelsen henviser til, at realkreditlovens § 72  

 finder tilsvarende anvendelse.
Ifølge realkreditlovens § 72  

 træffes beslutning om omdannelse af de pågældende  

 institutters øverste myndighed.
 Da realkreditinstituttets øverste myndighed ikke  

 nødvendigvis vil være repræsentantskabet, foreslås  

 det, at det præciseres, at beslutningen efter § 76 a skal  

 træffes af instituttets øverste myndighed.
Til nr. 11 Forslaget sikrer, at såfremt et realkreditinstitut  

 ikke kan svare sine forpligtelser i henhold til den efterstillede kapital,  

 medfører dette ikke i sig selv, at instituttet anses for  

 insolvent.
 Forslaget gennemfører anbefalingen i  

 betænkningen fra Økonomiministeriets udvalg om den finansielle  

 sektor efter år 2000, om at afklare lovteksten enten ved eksplicit at  

 fratage indehaverne af efterstillet kapital retten til at indgive  

 konkursbegæring eller ved at foretage en præcisering af  

 insolvensbegrebet, hvor den efterstillede kapital ikke indgår ved  

 solvensbedømmelsen.
 Bestemmelserne om værdipapirer med ubestemt  

 løbetid og andre kapitalindskud samt kortfristet supplerende kapital,  

 fremgår af §§ 37 og 38 i bekendtgørelse om  

 kapitaldækning for realkreditinstitutter.
Kapital optaget i henhold til disse bestemmelser, er i  

 lighed med øvrig ansvarlig kapital optaget med det formål at  

 kunne medgå til dækning af tab i et realkreditinstitut,  

 også i tilfælde hvor det tillades et realkreditinstitut at  

 fortsætte sine aktiviteter.
Dette er begrundelsen for, at efterstillet  

 kapital kan medregnes ved opgørelsen af den ansvarlige kapital i et  

 realkreditinstitut.
Efter de gældende regler kan ejere af efterstillet  

 kapital i lighed med øvrige fordringshavere i et realkreditinstitut  

 indgive konkursbegæring, jf. konkurslovens § 17. Hvorvidt en  

 konkursbegæring fra en fordringshaver kan danne grundlag for et  

 konkursdekret vil afhænge af, om fordringshaveren har en retlig  

 interesse i at fremkalde en konkurs.
Hvis det med sikkerhed kan  

 fastslås, at der intet vil fremkomme til dækning af en given  

 fordring, og fordringshaverene ikke i øvrigt kan anføre nogen  

 rimelig interesse i at fremkalde en konkurs, kan konkursdekret ikke afsiges.  

 I praksis vil der i forbindelse med et realkreditinstituts konkurs ofte ikke  

 være midler til at honorere den efterstillede kapital.
Det vil derfor  

 være tvivlsomt om en konkursbegæring med baggrund i den  

 efterstillede kapital vil kunne efterkommes og dermed føre til  

 afsigelse af et konkursdekret.
 Med forslaget sikres det, at retsstillingen er sikker og  

 forudsigelig ved bedømmelsen af om et realkreditinstitut er insolvent.  

 Det præciseres, at efterstillet kapital ikke indgår ved  

 solvensbedømmelsen.
 Det er kun i forhold til konkurslovens § 17,  

 stk. 2, at der sker afvigelser i forhold til konkurslovens regler.  

 Således gælder bl.a., at indehavere af efterstillet kapital  

 fortsat har stemmeret i konkursboet og kan, hvis der stadig er midler til  

 rådighed efter at de anmeldte simple krav m.v. er dækket,  

 opnå en dividendeudbetaling.
Bestemmelsen vil formentlig i praksis være et  

 begrænset indgreb, da det som nævnt vil være tvivlsomt  

 under gældende lovgivning, om en konkursbegæring vil kunne  

 efterkommes og dermed føre til afsigelse af et konkursdekret.
Hertil  

 kommer, at den efterstillede kapital, på flere punkter er  

 væsentlig forskellig fra almindelige fordringer i et  

 realkreditinstitut.
Der kan ske udskydelse af rentebetalingen, kapitalen kan  

 under nærmere omstændigheder nedskrives, og den efterstillede  

 kapital er i tilfælde af konkurs efterstillet al anden ikke  

 efterstillet gæld.
Til § 3 Lov om fondsmæglerselskaber Til nr. 1 Med ændringen udvides den eksisterende  

 underretningspligt i § 7, stk. 1, til at gælde etablering af  

 en filial i alle lande i stedet for kun at gælde inden for Den  

 Europæiske Union eller lande, som Fællesskabet har indgået  

 aftale med.
Til nr. 2 Bestemmelsen er en procedureregel, der omhandler  

 oplysninger, som Finanstilsynet skal videresende i forbindelse med danske  

 fondsmæglerselskabers etablering af filialer i udlandet.
 Det foreslås, at Finanstilsynet som hidtil alene  

 skal videresende de i lov om fondsmæglerselskaber § 7,  

 stk. 1, nævnte oplysninger til tilsynsmyndighederne i det land,  

 hvor filialen etableres, når dette land er medlem af Den  

 Europæiske Union eller lande, som Fællesskabet har indgået  

 aftale med.
 Denne procedure udspringer af princippet i  

 Investeringsservicedirektivet om gensidig anerkendelse for  

 fondsmæglerselskaber, hvorefter en tilladelse til at drive  

 fondsmæglervirksomhed i et land i Den Europæiske Union eller  

 lande, som Fællesskabet har indgået aftale med, vil give ret til  

 fri etablering og fri udveksling af tjenesteydelser i andre lande i Den  

 Europæiske Union eller lande, som Fællesskabet har indgået  

 aftale med (»det europæiske pas«). Hvis fondsmæglerselskabet  

 ønsker at etablere en filial i andre lande, skal  

 fondsmæglerselskabet opfylde det pågældende lands  

 lovgivning.
Til nr. 3 Ændringen er en præcisering som følge  

 af forslagets § 3, nr. 2.
Til nr. 4 Forslaget sikrer, at den eksisterende underretningspligt  

 om ændrede forhold i § 7, stk. 4, der gælder for  

 filialer inden for Den Europæiske Union eller lande, som  

 Fællesskabet har indgået aftale med, også udstrækkes  

 til at gælde filialer i andre lande (3. lande). Dog således at  

 værtslandets tilsynsmyndigheder ikke skal underrettes i disse  

 tilfælde, da der ikke nødvendigvis foreligger  

 underretningsaftaler med 3. lande.
Det er således 3. landenes  

 lovgivning, der skal sikre, at 3. landene får de informationer, som 3.  

 landene skønner nødvendige.
Til nr. 5 Bestemmelserne foreslås ophævet.  

 Bestemmelserne er en videreførelse af § 30 i lov om  

 Københavns Fondsbørs.
Det har, efter lov om  

 fondsmæglerselskaber er trådt i kraft, vist sig, at  

 fondsmæglerselskaber i højere grad end de daværende  

 børsmæglerselskaber er specialiserede i enkelte tjenesteydelser  

 og instrumenter, og derfor kun har tilladelse til at udføre disse  

 tjenesteydelser.
Bestemmelserne har derfor i praksis ringe betydning.
Ved  

 ophævelse af bestemmelserne ligestilles fondsmæglerselskaberne  

 med andre værdipapirhandlere, hvor et lignende forbud ikke er  

 indført.
Til nr. 6 Forslaget indebærer, at Finanstilsynet kan tillade,  

 at et fondsmæglerselskab kan benytte interne modeller ved  

 opgørelsen af de vægtede poster med markedsrisiko.
Denne  

 mulighed er i overensstemmelse med det såkaldte CAD II-direktiv  

 (98/31/EØF), og kravene i dette direktiv skal derfor være  

 opfyldt.
Det må forventes, at ingen  

 fondsmæglerselskaber på grund af selskabernes størrelse  

 på nuværende tidspunkt ønsker at udnytte den  

 foreslåede mulighed for at anvende interne modeller.
Dette skyldes de  

 forholdsvis omfattende krav, der stilles i CAD II-direktivet.
Da de interne modeller indebærer en forbedring af  

 risikostyringen i de fondsmæglerselskaber, der vil anvende dem, er det  

 imidlertid positivt, at også danske fondsmæglerselskaber  

 får denne mulighed.
Af hensyn til ensartede konkurrencevilkår  

 bør både pengeinstitutter, realkreditinstitutter og  

 fondsmæglerselskaber have muligheden.
 Et fondsmæglerselskab kan have kreditrisici i  

 forbindelse med tilgodehavender hos f.eks. kunder og pengeinstitutter.  

 Opgørelsen af disse risici påvirkes ikke af CAD II-direktivet,  

 der derimod vedrører markedsrisici, dvs. risikoen for tab som  

 følge af ændringer i renter, aktie- og valutakurser samt  

 råvarepriser.
 Baggrunden for reglerne i direktivet er, at nogle  

 pengeinstitutter har udviklet egne risikostyringssystemer, der kan måle  

 de markedsrisici, som institutterne løber, mere præcist end de  

 standardmetoder, der er anført i de gældende EF-direktiver.  

 Disse risikostyringssystemer kaldes normalt for interne modeller eller Value  

 at Risk-modeller (VaR-modeller).
 Princippet i modellerne er, at risikoen for tab beregnes  

 med udgangspunkt i de faktiske ændringer i renter samt aktie- og  

 valutakurser samt råvarepriser, der har kunnet konstateres i det  

 seneste år eller i en længere periode.
Ved udarbejdelsen af CAD II-direktivet fandt man, at  

 selskaber, der anvender interne modeller ved deres interne risikostyring,  

 også ved opgørelsen af de vægtede poster med markedsrisici  

 skulle have mulighed for at anvende disse modeller i stedet for  

 standardmetoderne.
Da der er tale om et minimums-direktiv, er det op til det  

 enkelte medlemsland at afgøre, om landets selskaber skal have denne  

 mulighed.
Endvidere skal tilsynsmyndigheden i hvert enkelt  

 tilfælde tage stilling til, om en intern model kan anvendes ved  

 beregningen af de vægtede poster med markedsrisiko.
Det er selskabets  

 bestyrelse og direktion, der har ansvaret for, at modellen lever op til  

 kravene i direktivet og de eventuelle supplerende krav stillet af  

 tilsynsmyndigheden.
Reglerne i CAD II-direktivet er udformet således, at  

 niveauet for de vægtede poster med markedsrisiko i gennemsnit er  

 nogenlunde det samme, uanset om selskabet anvender interne modeller eller  

 anvender standardmetoden.
Afhængigt af selskabets konkrete  

 markedsrisici kan anvendelse af interne modeller både give  

 større og mindre vægtede poster end standardmetoden og dermed  

 både et mindre og et større krav til den kapital, selskabet skal  

 have.
 Uanset om et selskab anvender standardmetoden eller en  

 intern model, vil der - f.eks. ved en valutakrise - kunne forekomme så  

 store ændringer i renter, aktie- eller valutakurser eller  

 råvarepriser, at selskabets tab overstiger den krævede kapital.  

 Selskabets bestyrelse og direktion skal derfor løbende sikre sig, at  

 der er en passende sammenhæng mellem selskabets kapitalforhold og dets  

 risici.
Anvendelse af de interne modeller kræver, at  

 betingelserne i CAD II-direktivet er opfyldt.
Finanstilsynet  

 fastsætter, jf. § 16, stk. 1, nærmere regler for  

 opgørelsen af solvensprocenten, herunder opgørelsen af de  

 vægtede poster med markedsrisiko.
Finanstilsynet vil ved kommende  

 revision af kapitaldækningsbekendtgørelsen fastsætte  

 nærmere krav til anvendelsen af interne modeller.
Dette indebærer  

 bl.a. følgende kvalitative krav:
 1)	Den interne risikoberegningsmodel skal være tæt  

 integreret i selskabets daglige risikostyringsproces og danne grundlag for  

 rapportering af risikoeksponering til selskabets overordnede ledelse.
2)	Selskabet skal have en risikokontrolafdeling, der er uafhængig  

 af handelsafdelingen, og som rapporterer direkte til den overordnede ledelse.  

 Afdelingen har til opgave at udforme og implementere selskabets  

 risikostyringssystem.
Den udarbejder og analyserer daglige rapporter om  

 risikoberegningsmodellens resultater og om de foranstaltninger, der skal  

 træffes i relation til handelsrammer.
 3)	Selskabets bestyrelse og overordnede ledelse skal være aktive  

 i risikokontrolprocessen, og risikokontrolafdelingens daglige rapporter  

 behandles på et ledelsesniveau, der har tilstrækkelige  

 beføjelser til at kunne reducere positioner, som individuelle handlere  

 har taget, såvel som at kunne reducere selskabers samlede  

 risikoeksponering.
 4)	Selskabet skal råde over et tilstrækkeligt stort antal  

 medarbejdere, der er kvalificerede til at benytte sofistikerede modeller  

 inden for områderne handel, risikokontrol, revision og administration  

 af handler/positioner.
 5)	Selskabet skal have fastlagt procedurer til overvågning og  

 sikring af, at en række skriftligt fastlagte interne retningslinier og  

 kontrolforanstaltninger vedrørende den samlede/generelle anvendelse af  

 risikoberegningsmodellen efterleves.
 6)	Selskabets modeller har med deres resultater vist, at de kan beregne  

 risici med rimelig nøjagtighed.
 7)	Selskabet skal hyppigt gennemføre en omfattende  

 krisesimulation (stress testing), og resultaterne af simuleringerne skal  

 analyseres af den overordnede ledelse og afspejles i de retningslinier og  

 rammer, som ledelsen fastsætter.
8)	Selskabet skal foretage en uafhængig undersøgelse af  

 risikovurderingssystemet som et led i dets regelmæssige interne  

 revisionsproces.
Denne undersøgelse skal omfatte både  

 handelsafdelingens og den uafhængige risikokontrolafdelings  

 aktiviteter.
Selskabet skal mindst en gang årligt foretage en  

 undersøgelse af risikostyringsprocessen som helhed.
 Fondsmæglerselskabet skal endvidere kontrollere  

 nøjagtigheden og resultaterne af sin model ved at gennemføre et  

 »back-testing»-program. »Back-testing« udføres således, at den  

 daglige potentielle risiko for tab, der beregnes ved hjælp af  

 selskabets model for porteføljens daglige slutpositioner, sammenholdes  

 med den daglige ændring i porteføljeværdien ved slutningen  

 af den efterfølgende hverdag.
Til nr. 7 Forslaget sikrer, at såfremt et  

 fondsmæglerselskab ikke kan svare sine forpligtelser i henhold til den  

 efterstillede kapital, medfører dette ikke i sig selv, at  

 fondsmæglerselskabet anses for insolvent.
 Forslaget gennemfører anbefalingen i  

 betænkningen fra Økonomiministeriets udvalg om den finansielle  

 sektor efter år 2000, om at afklare lovteksten enten ved eksplicit at  

 fratage indehaverne af efterstillet kapital retten til at indgive  

 konkursbegæring eller ved at foretage en præcisering af  

 insolvensbegrebet, hvorefter den efterstillede kapital ikke indgår ved  

 solvensbedømmelsen.
Efterstillet kapital optaget i henhold til § 18,  

 stk. 1 og 2 er i lighed med øvrig ansvarlig kapital optaget med  

 det formål at kunne medgå til dækning af tab i et  

 fondsmæglerselskab, også i tilfælde hvor det tillades et  

 fondsmæglerselskab at fortsætte sine aktiviteter.
Dette er  

 begrundelsen for, at efterstillet kapital kan medregnes ved opgørelsen  

 af den ansvarlige kapital i et fondsmæglerselskab.
Efter de gældende regler kan ejere af efterstillet  

 kapital i lighed med øvrige fordringshavere i et  

 fondsmæglerselskab indgive konkursbegæring, jf. konkurslovens  

 § 17. Hvorvidt en konkursbegæring fra en fordringshaver kan danne  

 grundlag for et konkursdekret vil afhænge af, om fordringshaveren har  

 en retlig interesse i at fremkalde en konkurs.
Hvis det med sikkerhed kan  

 fastslås, at der intet vil fremkomme til dækning af en given  

 fordring, og fordringshaverene ikke i øvrigt kan anføre nogen  

 rimelig interesse i at fremkalde en konkurs, kan konkursdekret ikke afsiges.  

 I praksis vil der i forbindelse med et fondsmæglerselskabs konkurs ofte  

 ikke være midler til at honorere den efterstillede kapital.
Det vil  

 derfor være tvivlsomt om en konkursbegæring med baggrund i den  

 efterstillede kapital vil kunne efterkommes og dermed føre til  

 afsigelse af et konkursdekret.
Med forslaget sikres det, at retsstillingen er sikker og  

 forudsigelig ved bedømmelsen af om et fondsmæglerselskab er  

 insolvent.
Det præciseres, at efterstillet kapital ikke indgår  

 ved solvensbedømmelsen.
 Det er kun i forhold til konkurslovens § 17,  

 stk. 2, at der sker afvigelser i forhold til konkurslovens regler.  

 Således gælder bl.a., at indehavere af efterstillet kapital  

 fortsat har stemmeret i konkursboet og kan, hvis der stadig er midler til  

 rådighed efter at de anmeldte simple krav m.v. er dækket,  

 opnå en dividendeudbetaling.
Bestemmelsen vil formentlig i praksis være et  

 begrænset indgreb, da det som nævnt vil være tvivlsomt  

 under gældende lovgivning, om en konkursbegæring vil kunne  

 efterkommes og dermed føre til afsigelse af et konkursdekret.
Hertil  

 kommer, at den efterstillede kapital, som det fremgår af § 18,  

 stk. 1 og 2, på flere punkter er væsentlig forskellig fra  

 almindelige fordringer i et fondsmæglerselskab.
Der kan ske udskydelse  

 af rentebetalingen, kapitalen kan under nærmere omstændigheder  

 nedskrives, og den efterstillede kapital er i tilfælde af konkurs  

 efterstillet al anden ikke efterstillet gæld.
Til nr. 8 Ændringen er af redaktionel karakter.
Til nr. 9 Ændringen er af redaktionel karakter.
Til nr. 10 Der er tale om en konsekvensændring som følge  

 af ophævelse af hæftestraffen pr. 1. juli 2001, jf. lov nr. 433  

 af 31. maj 2000 om ændring af forskellige lovbestemmelser i forbindelse  

 med gennemførelsen af lov om fuldbyrdelse af straf m.v.
Til § 4 Ikrafttrædelses- og overgangsbestemmelser Det foreslås, at loven træder i kraft den 1.  

 juli 2001.
Det foreslås, at bestemmelserne der  

 præciserer, at efterstillet kapital ikke kan indgå i  

 solvensbedømmelsen, alene gælder for kapital udstedt efter  

 lovens ikrafttræden.
Kapital udstedt før lovens  

 ikrafttræden vil indgå efter de hidtil gældende principper,  

 jf. bemærkningerne til § 1, nr. 10, § 2, nr. 11 og § 3,  

 nr. 7.
Til § 5 Færøerne og Grønland Det foreslås, at loven ikke skal gælde for  

 Færøerne og Grønland.
Lovens §§ 1 og 3 kan dog  

 sættes i kraft for disse landsdele med de afvigelser, som landsdelenes  

 særlige forhold tilsiger.
Forslagets § 2 gælder dog for  

 Færøerne og Grønland, idet realkreditloven gælder  

 for disse landsdele.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om banker og sparekasser m.v., jf. lovbekendtgørelse nr. 706  

 af 14. juli 2000, som ændret ved § 2 i lov nr. 1327 af 20. december  

 2000, foretages følgende ændringer:
 § 6.
 Stk. 12. Finanstilsynet kan i overensstemmelse med  

 bestemmelserne i Rådets 2. samordningsdirektiv suspendere behandlingen  

 af ansøgninger om godkendelse af pengeinstitutter, som direkte eller  

 indirekte ejes af selskaber med hjemsted uden for Den Europæiske Union  

 eller lande, som Fællesskabet har indgået aftale med.
 1. I § 6, stk. 12, udgår: »i  

 overensstemmelse med bestemmelserne i Rådets 2.  

 samordningsdirektiv«.
§ 6 b.
Et pengeinstitut, der ønsker at etablere en  

 filial i et andet land inden for Den Europæiske Union eller lande, som  

 Fællesskabet har indgået aftale med, skal meddele dette til  

 Fiananstilsynet sammen med følgende oplysninger om filialen:
 2. I § 6 b, stk. 1, udgår: »inden for Den  

 Europæiske Union eller lande, som Fællesskabet har indgået  

 aftale med«.
1)	i hvilket land filialen ønskes etableret, 2)	en beskrivelse af filialens virksomhed, herunder oplysninger om  

 organisation, og de planlagte aktiviteter, 3)	filialens adresse og 4)	navnene på filialens ledelse.
 3. § 6 b, stk. 2, affattes således:
Stk. 2. Finanstilsynet videresender de i stk. 1  

 nævnte oplysninger og oplysninger om pengeinstituttets ansvarlige  

 kapital og solvensnøgletal samt oplysninger om  

 indskydergarantiordningen til tilsynsmyndighederne i værtslandet senest  

 3 måneder efter modtagelsen af oplysningerne og underretter  

 pengeinstituttet herom.
Samtidig fremsendes erklæring om, at de  

 planlagte aktiviteter er omfattet af pengeinstituttets tilladelse.
»Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger og oplysninger om pengeinstituttets ansvarlige kapital og  

 solvensnøgletal samt oplysninger om indskydergarantiordningen til  

 tilsynsmyndighederne i værtslandet senest 3 måneder efter  

 modtagelsen af oplysninger og underretter pengeinstituttet herom.
Samtidig  

 fremsendes erklæring om, at de planlagte aktiviteter er omfattet af  

 pengeinstituttets tilladelse.«.
 Stk. 3. Finanstilsynet kan undlade at fremsende de  

 nævnte oplysninger, hvis der er grund til at betvivle, at  

 pengeinstituttets administrative struktur og finansielle situation er er  

 forsvarlig som grundlag for de påtænkte etablering.
 4. I § 6 b, stk. 3, 1. pkt., indsættes efter  

 »de«: »i stk. 1 og 2«.
 5. § 6 b, stk. 4, affattes således:
Stk. 4. Pengeinstituttet er forpligtet til at meddelse  

 Finanstilsynet og værtslandets tilsynsmyndigheder enhver ændring  

 i de i stk. 1 nævnte forhold.
Meddelelsen skal være modtaget  

 senest 1 måned før ændringen foretages.
»Stk. 4. Pengeinstituttet er forpligtet til at meddele  

 Finanstilsynet enhver ændring af de i stk. 1 nævnte forhold.  

 Meddelelsen skal være modtaget senest en måned inden, at  

 ændringen foretages.
Pengeinstituttet er tilsvarende forpligtet over  

 for værtslandets tilsynsmyndighed, såfremt værtslandet er  

 et land inden for Den Europæiske Union eller lande, som  

 Fællesskabet har indgået aftale med.«.
 § 12. Med de afvigelser, der fremgår af denne lovs  

 bestemmelser, finder aktieselskabslovens § 49, stk. 2, 3. og 4.  

 pkt., stk. 3-5 og stk. 7, 1. pkt., § 50, stk. 2, 1. og 2.  

 pkt., § 51, stk. 1, § 54, stk. 1, 1.-3. pkt., og  

 stk. 2-4, § 55 a, § 56, stk. 1, 1. pkt., stk. 2, 1.  

 pkt., og stk. 4, § 57, § 64, § 177 og § 178,  

 stk. 1, tilsvarende anvendelse på sparekasser.
 6. I § 12, § 15 e, stk. 2 og § 15 j,  

 stk. 3, indsættes efter »§ 54, stk. 1, 1.-3. pkt.,  

 og stk. 2-4,«: »§ 54 b,« og efter »§ 64,« indsættes:  

 »§ 76 a,«.
 § 15 e.
 Stk. 2. Bestemmelserne i § 13, stk. 2 og 3, 2. pkt.  

 samt aktieselskabslovens § 49, stk. 2, 3. og 4. pkt., stk. 3-5  

 og stk. 7, 1. pkt., § 50, stk. 2, 1. og 2. pkt., § 51,  

 stk. 1, § 54, stk. 1, 1.-3. pkt., og stk. 2-4, § 55  

 a, § 56, stk. 1, 1. pkt., stk. 2, 1. pkt., og stk. 4,  

 § 57, § 64, § 177 og § 178, stk. 1, tilsvarende  

 anvendelse på andelskasser.
 § 15 j.
 Stk. 3. Bestemmelserne i § 13, stk. 2 og 3, 2. pkt.  

 samt aktieselskabslovens § 49, stk. 2, 3. og 4. pkt., stk. 3-5  

 og stk. 7, 1. pkt., § 50, stk. 2, 1. og 2. pkt., § 51,  

 stk. 1, § 54, stk. 1, 1.-3. pkt., og stk. 2-4, § 55  

 a, § 56, stk. 1, 1. pkt., stk. 2, 1. pkt., og stk. 4,  

 § 57, § 64, § 177 og § 178, stk. 1, tilsvarende  

 anvendelse på en sammenslutning af andelskasser.
 § 15 e.
 7. I § 15 e, stk. 2 og § 15 j,  

 stk. 3, indsættes efter »§ 55 a,«: »§ 56,  

 stk. 1 og 2, 1. pkt., og stk. 4, § 57,«.
 Stk. 2. Bestemmelserne i § 13, stk. 2 og 3, 2. pkt.  

 samt aktieselskabslovens § 49, stk. 2, 3. og 4. pkt., stk. 3-5  

 og stk. 7, 1. pkt., § 50, stk. 2, 1. og 2. pkt., § 51,  

 stk. 1, § 54, stk. 1, 1.-3. pkt., og stk. 2-4, § 55  

 a, § 56, stk. 1, 1. pkt., stk. 2, 1. pkt., og stk. 4,  

 § 57, § 64, § 177 og § 178, stk. 1, tilsvarende  

 anvendelse på andelskasser.
 § 15 j.
 Stk. 3. Bestemmelserne i § 13, stk. 2 og 3, 2. pkt.  

 samt aktieselskabslovens § 49, stk. 2, 3. og 4. pkt., stk. 3-5  

 og stk. 7, 1. pkt., § 50, stk. 2, 1. og 2. pkt., § 51,  

 stk. 1, § 54, stk. 1, 1.-3. pkt., og stk. 2-4, § 55  

 a, § 56, stk. 1, 1. pkt., stk. 2, 1. pkt., og stk. 4,  

 § 57, § 64, § 177 og § 178, stk. 1, tilsvarende  

 anvendelse på en sammenslutning af andelskasser.
§ 15 f.
Flere andelskasser kan i fællesskab opfylde  

 lovens krav, såfremt de er medlemmer af en sammenslutning af  

 andelskasser, der har fået tilladelse efter § 6. Tilladelse  

 forudsætter, at sammenslutningen opfylder de i De Europæiske  

 Fællesskabers direktiv af 12. december 1977, art. 2, stk. 4 a,  

 nævnte betingelser.
Sammenslutningen anses herefter for ét  

 pengeinstitut i relation til bestemmelserne i lovens kapitel 1-3 a, 4 E og  

 5-13.
 8. I § 15 f, stk. 1, ændres »de i De  

 Europæiske Fællesskabers direktiv af 12. december 1977, art. 2,  

 stk. 4 a, nævnte betingelser« til: »bestemmelserne i artikel 2,  

 stk. 5, i Rådets direktiv nr. 2000/12/EF af 20. marts 2000 om  

 adgang til at optage og udøve virksomhed som kreditinstitut«.
 9. I § 21, stk. 1, indsættes som 3.  

 pkt.:
§ 21. Den ansvarlige kapital med tillæg af kortfristet  

 supplerende kapital, jf. § 22, stk. 2, skal til enhver tid  

 udgøre mindst 8 pct. af pengeinstituttes vægtede aktiver m.v.,  

 herunder poster med markedsrisiko.
Finanstilsynet fastsætter  

 nærmere regler for opgørelse af solvensprocenten.
 »Finanstilsynet kan tillade, at et institut ved opgørelse af de  

 vægtede poster med markedsrisiko kan anvende interne modeller.«.
 10. I § 22 indsættes som stk. 6:
 »Stk. 6. Uanset konkurslovens § 17, stk. 2, anses et  

 pengeinstitut, der ikke kan opfylde sine forpligtelser på efterstillet  

 kapital optaget i henhold til § 22, stk. 1 og 2, ikke for at  

 være insolvent.«.
§ 54. Overtrædelse af bestemmelserne i § 1,  

 stk. 3, 5 og 7, § 1a, §§ 2, 4 og 4 a, § 6, stk. 1,  

 § 7 b, stk. 1, 6, 7 og 8, § 7 c, stk. 1, § 7 g,  

 stk. 1-3, § 11, stk. 6, § 15 d, stk. 1, § 15 e,  

 stk. 3, § 15 f, stk. 3, § 15 k, stk. 1, § 18 og  

 § 18 a, stk. 1, § 19, stk. 1 og 2, § 19 a, § 19  

 b, § 19 c, stk. 1, § 19 d, § 19 e, § 19 f, § 19  

 g, § 19 h, § 20, § 21, stk. 3, § 22, stk. 3,  

 § 23, stk. 1-4, § 23 a, stk. 1-4, §§ 24 og 25,  

 § 27, stk. 1, § 28, stk. 2, § 29, jf. §§ 30-33,  

 § 34, stk. 1, 7, 8, 9 og 10, § 35, § 37, stk. 5,  

 §§ 38, 39, 39 a og 41 a, §§ 47 og 48, § 49, stk. 5, 3.  

 pkt., § 50, stk. 2, og § 51 straffes med bøde eller  

 hæfte, for så vidt højere straf ikke er forskyldt efter  

 borgerlig straffelov.
Overtrædelse af bestemmelserne i § 42 a,  

 stk. 1, straffes med bøde.
Med bøde straffes et  

 pengeinstitut, der ikke efterkommer et pålæg, der er givet i  

 medfør af § 1, stk. 6. Overtrædelse af  

 aktieselskabslovens § 54, stk. 1, 1.-3. pkt., og stk. 2-4, og  

 § 56, stk. 2, 1. pkt., straffes med bøde.
 11. I § 54, stk. 1, ændres »hæfte«  

 til: »fængsel«.
§ 2 I realkreditloven, jf. lovbekendtgørelse nr. 738 af 4. august 2000,  

 som ændret ved § 3 i lov nr. 1327 af 20. december 2000 foretages  

 følgende ændringer:
 § 42.
 Stk. 5. I låneudmålingsgrundlaget kan uanset  

 stk. 3 medtages det til ejendommen hørende tilbehør, der  

 ikke er omfattet af tinglyst pantebrev i den faste ejendom, jf.  

 tinglysningslovens §§ 37 og 38, såfremt dette alene skyldes, at  

 tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom  

 opnås pant i dette tilbehør i medfør af  

 tinglysningslovens § 47 eller § 47 b, stk. 2.
 1. I § 42, stk. 5, ændres »stk. 3« til:  

 »stk. 4«.
 § 50.
 2. I § 50, stk. 2, affattes  

 således:
 Stk. 2. Finanstilsynet videresender de i stk. 1  

 nævnte oplysninger samt oplysninger om instituttets ansvarlige kapital  

 til de kompetente myndigheder i værtslandet senest 3 måneder  

 efter modtagelsen af alle disse oplysninger og underretter  

 realkreditinstituttet herom.
 »Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger samt oplysninger om instituttets ansvarlige kapital til  

 tilsynsmyndighederne i værtslandet senest 3 måneder efter  

 modtagelsen af oplysningerne og underretter realkreditinstituttet herom.  

 Samtidig fremsendes erklæring om, at de planlagte aktiviteter er  

 omfattet af realkreditinstituttets tilladelse.«.
 § 50.
Stk. 3. Finanstilsynet kan dog undlade at fremsende de  

 nævnte oplysninger, hvis der er grund til at betvivle, at  

 realkreditinstituttets administrative strukturer og finansielle situation er  

 forsvarlige under hensyntagen til den påtænkte etablering.  

 Finanstilsynet giver instituttet meddelelse herom senest 3 måneder fra  

 modtagelsen af alle de i stk. 1 nævnte oplysninger 3. I § 50, stk. 3, 1. pkt., indsættes efter  

 »de«: »i stk. 1 og 2«.
 4. § 50, stk. 5, affattes  

 således:
Stk. 5. Realkreditinstituttet er forpligtet til at meddele  

 Finanstilsynet og værtslandets tilsynsmyndigheder enhver ændring  

 i de i stk. 1, nr. 1-4, nævnte forhold.
Meddelelsen skal  

 være modtaget senest 1 måned inden, at ændringen  

 foretages.
»Stk. 5. Realkreditinstituttet er forpligtet til at meddele  

 Finanstilsynet enhver ændring af de i stk. 1 nævnte forhold.  

 Meddelelsen skal være modtaget senest en måned inden, at  

 ændringen foretages.
Realkreditinstituttet er tilsvarende forpligtet  

 over for værtslandets tilsynsmyndighed, såfremt værtslandet  

 er et land inden for Den Europæiske Union, eller lande som  

 Fællesskabet har indgået aftale med.«.
 § 51. Et realkreditinstitut, der ønsker at udøve  

 virksomhed i form af grænseoverskridende tjenesteydelser i et andet  

 land, skal give Finanstilsynet meddelelse herom med angivelse af, hvilke  

 aktiviteter der ønskes udøvet.
 5. I § 51, stk. 1, indsættes efter »et andet  

 land«: »inden for den Europæiske Union eller lande, som  

 Fællesskabet har indgået aftale med«.
 6. § 51, stk. 2, affattes således:
 Stk. 2. Finanstilsynet videregiver den i stk. 1  

 omhandlede meddelelse til de kompetente myndigheder i værtslandet  

 senest en måned efter modtagelsen af denne meddelelse.
 »Stk. 2. Finanstilsynet videresender den i stk. 1  

 omhandlede meddelelse samt en erklæring om, at de planlagte aktiviteter  

 er omfattet af realkreditinstituttets tilladelse, til tilsynsmyndighederne i  

 værtslandet, senest en måned efter modtagelsen af denne  

 meddelelse.«.
 § 53.
 7. I § 53, stk. 5, indsættes som nyt 2. pkt.:
Stk. 5. Finanstilsynet fastsætter regler om  

 risikovægtning af aktiver m.v., herunder poster med markedsrisiko, samt  

 om kontrol med opfyldelsen af solvenskravet.
Finanstilsynet fastsætter  

 endvidere regler om opgørelse og indberetning af  

 realkreditinstituttets samlede renterisici.
 »Finanstilsynet kan tillade, at et realkreditinstitut ved opgørelse  

 af de vægtede poster med markedsrisiko kan anvende interne  

 modeller.«.
 2. pkt. bliver herefter 3. pkt.
 § 74.
 8. § 74, stk. 3, ophæves.
Stk. 3. Bestyrelsens medlemmer skal godkendes af  

 økonomiministeren.
En godkendelse kan tilbagekaldes, når  

 omstændighederne taler herfor.
 Stk. 4. Finanstilsynet fastsætter nærmere regler  

 om valg og sammensætning af bestyrelsen.
 Stk. 4 og 5 bliver herefter stk. 3 og 4.
 Stk. 5. Bestemmelsen i stk. 2 og 4 finder ikke anvendelse  

 på Industriens Realkreditfond.
 9. I § 74, stk. 5, som herefter bliver stk. 4  

 ændres »4« til: »3«.
Fejl! Henvisningskilde ikke fundet.§ 76 a.
I realkreditinstitutter,  

 der er fonde, kan repræsentantskabet beslutte, at fonden opløses  

 uden likvidation ved overdragelse af fondens aktiver og passiver som helhed  

 til et af fonden ejet eller oprettet aktieselskab, der har tilladelse til at  

 drive realkreditvirksomhed.
Der oprettes i aktieselskabet en bunden  

 fondsreserve svarende til værdien af de indskudte aktiver efter fradrag  

 af fondens gæld, jf. §§ 76 b og 76 c.
 10. I § 76 a, stk. 1, ændres  

 »repræsentantskabet« til: »instituttets øverste myndighed«.
 11. I § 86 indsættes som nyt stykke  

 2:
 »Stk. 2. Uanset konkurslovens § 17, stk. 2, anses et  

 realkreditinstitut, der ikke kan opfylde sine forpligtelser på  

 efterstillet kapital optaget som værdipapirer med ubestemt  

 løbetid og andre kapitalindskud samt kortfristet supplerende kapital,  

 ikke for at være insolvent.«.
 Stk. 2 og 3 bliver herefter stk. 3 og 4.
§ 3 I lov om fondsmæglerselskaber, jf. lovbekendtgørelse nr. 704  

 af 17. juli 2000, som ændret ved § 4 i lov nr. 1327 af 20. december  

 2000, foretages følgende ændringer:
 § 7. Et fondsmæglerselskab, der ønsker at  

 etablere en filial i et andet land inden for Den Europæiske Union eller  

 lande, som Fællesskabet har indgået samarbejdsaftale med, skal  

 meddele dette til Finanstilsynet sammen med føølgende  

 oplysninger om filialen:
 1. I § 7, stk. 1 udgår: »inden for Den  

 Europæiske Union eller lande, som Fællesskabet har indgået  

 aftale med«.
1)	I hvilket land filialen ønskes etableret, 2)	en driftsplan, hvori der blandt andet angives, hvilken art  

 forretninger der påtænkes udført, samt filialens  

 organisation, 3)	filialens adresse og navnene på filialens ledelse.
 2. § 7, stk. 2, affattes således:
Stk. 2. Finanstilsynet videresender de i stk. 1  

 nævnte oplysninger og oplysninger om en eventuel  

 investorbeskyttelsesordning til tilsynsmyndighederne i værtslandet  

 senest 3 måneder efter modtagelsen af oplysningerne og underretter  

 fondsmæglerselskabet herom.
Samtidig fremsendes erklæring om, at  

 de planlagte tjenesteydelser er omfattet af fondsmæglerselskabets  

 tilladelse.
 »Stk. 2. Ved etablering af en filial i et land inden for Den  

 Europæiske Union eller lande, som Fællesskabet har indgået  

 aftale med, videresender Finanstilsynet de i stk. 1 nævnte  

 oplysninger og oplysninger om en eventuel investorbeskyttelsesordning til  

 tilsynsmyndighederne i værtslandet senest 3 måneder efter  

 modtagelsen af oplysninger og underretter fondsmæglerselskabet herom.  

 Samtidig fremsendes erklæring om, at de planlagte aktiviteter er  

 omfattet af fondsmæglerselskabets tilladelse.«.
 Stk. 3. Finanstilsynet kan undlade at fremsende de  

 nævnte oplysninger, hvis der er grund til at betvivle, at  

 fondsmæglerselskabets administrative struktur og finansielle situation  

 er forsvarlig som grundlag for den påtænkte etablering.  

 Finanstilsynet giver fondsmæglerselskabet meddelelse herom senest 3  

 måneder efter modtagelsen af de i stk. 1 nævnte oplysninger.
 3. I § 7, stk. 3, 1. pkt., indsættes efter  

 »de«: »i stk. 1 og 2«.
 4. § 7, stk. 4 affattes således:
 Stk. 4. Fondsmæglerselskabet er forpligtet til at  

 meddele Finanstilsynet og værtslandets tilsynsmyndigheder enhver  

 ændring i de i stk. 1 og 2 nævnte forhold, senest en  

 måned før ændringen foretages.
»Stk. 4. Fondsmæglerselskabet er forpligtet til at  

 meddele Finanstilsynet enhver ændring i de i stk. 1 og 2  

 nævnte forhold.
Meddelelsen skal være modtaget senest en  

 måned inden, at ændringen foretages.
Fondsmæglerselskabet  

 er tilsvarende forpligtet over for værtslandets tilsynsmyndighed,  

 såfremt værtslandet er et land inden for Den Europæiske  

 Union eller lande, som Fællesskabet har indgået aftale  

 med.«.
 § 12.
 5. § 12, stk. 4-5, ophæves.
 Stk. 4. Den i stk. 1 nævnte personkreds må  

 ikke for egen regning lade udføre eller deltage i forretninger, som er  

 omfattet af fondsmæglerselskabets tilladelse, gennem en anden  

 værdipapirhandler.
Stk. 5. Stk. 4 gælder dog ikke for den omfattede  

 personkreds egne pensionsordninger.
Fondsmæglerselskabets ledelse skal  

 dog orienteres om sådanne forretninger.
 6. I § 16, stk. 1, indsættes som 3. pkt.:
§ 16. Den ansvarlige kapital med tillæg af kortfristet  

 supplerende kapital, jf. §§ 18, stk. 2, skal til enhver tid  

 udgøre mindst 8 pct. af fondsmæglerselskabets vægtede  

 aktiver m.v., herunder poster med markedsrisiko.
Finanstilsynet  

 fastsætter nærmere regler for opgørelsen af  

 solvensprocenten.
 »Finanstilsynet kan tillade, at et fondsmæglerselskab ved  

 opgørelse af de vægtede poster med markedsrisiko kan anvende  

 interne modeller.«.
 7. I § 18 indsættes som stk. 6:
 »Stk. 6. Uanset konkurslovens § 17, stk. 2, anses et  

 fondsmæglerselskab, der ikke kan opfylde sine forpligtelser på  

 efterstillet kapital optaget i henhold til § 18, stk. 1 og 2, ikke  

 for at være insolvent.«.
 § 21.
Stk. 2. Et fondsmæglerselskabs beholdning af  

 kvalificerede andele må ikke overstige 60 pct. af  

 fondsmæglerselskabets ansvarlige kapital før fradrag i henhold  

 til § 17, stk. 9. Ved kvalificeret andel forstås direkte  

 eller indirekte besiddelse af mindst 10 pct. af kapitalen eller  

 stemmerettighederne eller en andel, der giver mulighed for at udøve en  

 betydelig indflydelse på ledelsen af en anden virksomhed, hvori den  

 kvalificerede andel besiddes.
Den bogførte værdi af de  

 kapitalandele, som et fondsmæglerselskab har erhvervet, må ikke  

 overstige 100 pct. af fondsmæglerselskabets ansvarlige kapital.  

 Kapitalandele, der fradrages ved beregning af fondsmæglerselskabets  

 ansvarlige kapital, eller kapitalandele i selskaber, som sammen med  

 fondsmæglerselskabet er omfattet af konsolidering, medregnes ikke i de  

 i stk. 1 og nærværende stykkes 1. og 2. pkt. nævnte  

 grænser.
 8. I § 21, stk. 2, 4. pkt. ændres  

 »nærværende stykkes 1. og 2. pkt.« til: »nærværende  

 stykkes 1. og 3. pkt.«.
 Stk. 7. Finanstilsynet kan undtage fra bestemmelsen i  

 stk. 2, 2. pkt.
 9. I § 21, stk. 7 ændres »stk. 2, 2.  

 pkt.« til: »stk. 2, 3. pkt.«.
 § 36. Overtrædelse af bestemmelserne i § 1,  

 stk. 2, 4, 6 og 7, § 2, stk. 1 og 2, § 5, stk. 1 og  

 2, § 7, stk. 1, 4, 5 og 7, § 9, stk. 1, 6, 7 og 8,  

 § 11, stk. 1 og 5, § 11 a, § 11 b, § 11 c, § 11  

 d, § 11 e, § 12, stk. 1, 2, 4 og 5, § 12 a, § 12 b,  

 § 13, § 14, § 16, stk. 3, § 18, stk. 5,  

 § 19, stk. 1-4, § 20, stk. 1-4, § 20 a, § 21,  

 stk. 1, 2, 4 og 5, § 21 a, § 23, § 28 og § 30  

 straffes med bøde eller hæfte, for så vidt højere  

 straf ikke er forskyldt efter anden lovgivning.
 10. I § 36, stk. 1, ændres »hæfte«  

 til: »fængsel«.
§ 4 Stk.1. Loven træder i kraft den 1. juli 2001.
 Stk. 2. Bestemmelserne i § 1, nr. 10, § 2, nr. 11 og  

 § 3, nr. 7, der præciserer, at efterstillet kapital ikke  

 indgår ved bedømmelsen af om et pengeinstitut, et  

 realkreditinstitut eller et fondsmæglerselskab er insolvent,  

 gælder kun for efterstillet kapital, der er udstedt efter lovens  

 ikrafttræden.
§ 5 §§ 1 og 3 gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige grønlandske og  

 færøske forhold tilsiger.
 1)   Loven  

 indeholder bestemmelser, der gennemfører Europa-Parlamentets og  

 Rådets direktiv  98/31/EØF af 22. juni 1998 om ændring af  

 Rådets direktiv 93/6/EØF om kravene til investeringsselskabers  

 og kreditinstitutters kapitalgrundlag samt Europa-Parlamentets og  

 Rådets direktiv 2000/12/EF af 20. marts 2000 om adgang til at optage og  

 udøve virksomhed som kreditinstitut.
