Efterløn,  

 indtægt Afgørelse De skal have fradrag for 6½ dags ferie i ugerne 26  28/2005.
 Det er ikke godtgjort, at a-kassen skulle have vejledt Dem  

 mangelfuldt om ferie.
Begrundelse Fradrag for ferie:
Afholdt ferie med feriegodtgørelse medfører fradrag i  

 efterlønnen.
Det står i § 34, stk. 2 i bekendtgørelse nr. 872 af  

 20.  

 august 2004 om fleksibel efterløn.
 Direktoratet har lagt til grund, at Deres feriepenge er  

 udbetalt i overensstemmelse med reglerne.
 De har på feriekortet, som blev attesteret i a-kassen den 14.  

 juni 2005, oplyst, at De ville holde ferie fra den 1. juli 2005 og 6½ dag  

 frem.  

 Der skulle derfor foretages fradrag for det antal dage, De holdt ferie.
 Vejledningen af Dem:
De har i Deres klage skrevet, at De ikke har været inde på  

 a-kassens hjemmeside, og at De derfor ikke har været klar over muligheden for  

 at undgå fradrag i efterlønnen.
De mener, at a-kassen burde have vejledt  

 medlemmerne pr. brev om muligheden for at undgå fradraget.
 Direktoratet har i afgørelsen lagt til grund, at De ikke har  

 søgt nærmere vejledning i a-kassen forud for, at De indsendte Deres feriekort  

 til attestation i a-kassen.
Det fremgår af § 65, stk. 1 i lov om  

 arbejdsløshedsforsikring m.v., at a-kasserne skal vejlede medlemmer om  

 rettigheder og pligter efter lov om arbejdsløshedsforsikring og i øvrigt  

 efter  

 arbejdsmarkedslovgivningen.
Dette indebærer, at a-kasserne har en generel  

 pligt  

 til også at vejlede om ferieloven, når dette er påkrævet.
 Denne vejledningspligt omfatter generelle ferieforhold,  

 herunder at besvare konkrete spørgsmål fra medlemmerne om afholdelse af  

 ferie,  

 udbetaling af feriepenge og fradrag i efterlønnen for afholdelse af ferie.
 Det er direktoratets vurdering, at vejledningspligten ikke  

 indebærer, at a-kassen af egen drift skulle have vejledt Dem om muligheden  

 for  

 at undlade at holde ferie og få feriepengene udbetalt efter ferieårets udløb  

 uden fradrag i efterlønnen, idet det ikke er a-kassernes opgave af egen drift  

 at vejlede om eventuelle omgåelsesmuligheder i efterløns- og feriereglerne,  

 for  

 at medlemmerne kan undgå fradrag i efterlønnen.
Direktoratet har med denne vurdering lagt vægt på, at formålet  

 med ferieloven er at sikre, at lønmodtagerne har mulighed for at holde ferie  

 med feriepenge.
A-kassens generelle vejledning om ferieloven bør derfor først  

 og fremmest dreje sig om muligheden for at holde ferie.
 Det skal desuden bemærkes, at det forhold, at et medlem har  

 mulighed for at undlade at holde ferie og få feriepengene udbetalt uden  

 fradrag  

 i efterlønnen, ikke altid vil være en fordel, idet det kun er timer fra  

 afholdt  

 ferie, der fx kan tælle med til optjening af den skattefri præmie.
Sagsfremstilling Det fremgår af sagen, at De den 14. juni 2005 fik attesteret  

 Deres feriekort i a-kassen.
Det fremgik af feriekortet, at feriens første dag  

 var den 1. juli 2005, og at De holdt i alt 6½ feriedag.
 Det fremgår af a-kassens udbetalingsspecifikation for ugerne 25  

  29/2005, at De i uge 26/2005 fik fradrag for 7,4 timers ferie, i uge  

 27/2005  

 fik De fradrag for 37 timers ferie, og i uge 28/2005 fik De fradrag for 3,7  

 timers ferie.
A-kassen skrev i sin afgørelse af 21. marts 2006, at De var  

 utilfreds med, at De havde fået fradrag for afholdt ferie med  

 feriegodtgørelse.  

 A-kassen skrev at fradraget var foretaget på baggrund af Deres egne  

 oplysninger  

 om, at De ønskede at holde ferie med feriegodtgørelse.
Fradraget var sket i  

 henhold til reglerne.
A-kassen skrev også, at den allerede i juni 2005 orienterede  

 medlemmerne på hjemmesiden om muligheden for at undgå fradrag i efterlønnen  

 ved  

 at undlade at holde ferien og i stedet hæve feriepengene kontant ved årets  

 udløb.
Det var a-kassens opfattelse, at den havde informeret korrekt.
De skrev i mail af 27. marts 2006, at De var uenig i, at  

 a-kassen havde informeret korrekt.
De skrev, at De aldrig havde været inde på  

 foreningens hjemmeside og derfor ikke havde været vidende om mulighederne for  

 at undgå fradrag i efterlønnen.
De skrev, at a-kassen burde have informeret  

 medlemmerne pr. brev.
Hvis dette var sket, havde De undladt at hæve  

 feriepengene før det gunstigste tidspunkt, da det drejede sig om mange penge  

 for Deres vedkommende og for Deres økonomi.
 A-kassen oversendte den 29. marts 2006 sagen til direktoratet.  

 A-kassen skrev, at fradraget blev foretaget på baggrund af Deres indsendelse  

 af  

 feriekort med angivelse af ferie i den pågældende periode, og at a-kassen  

 attesterede feriekortet.
