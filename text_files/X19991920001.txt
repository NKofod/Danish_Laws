 Voldgiftssag afgjort af Voldgiftsnævnet  

 for bygge- og anlægsvirksomhed.
Anvendelse af AB92 §§ 17 og 35 I anledning af, at der mellem klageren og indklagede er  

 opstået en tvist om ansvaret for, at der trængte vand ind ved  

 ovenlysvinduerne i en tilbygning, som indklagede i efteråret  

 1995/begyndelsen af 1996 lod opføre med indklagede som  

 ovenlysentreprenør, er der i medfør af "Regler for  

 behandling af sager ved Voldgiftsnævnet for bygge- og  

 anlægsvirksomhed" nedsat en voldgiftsret, bestående af  

 arkitekt m.a.a.
Ole Dreyer, ingeniør M.
IDA Søren Steen  

 Møller og landsdommer Fritse Hove, sidstnævnte som rettens  

 formand.
 Klageren har efter sin endelige påstand  

 påstået indklagede tilpligtet at betale 250.000 kr. med  

 sædvanlig procesrente fra den 6. februar 1998, til betaling sker.
 Indklagede har påstået frifindelse,  

 subsidiært mod betaling af et mindre beløb.
 Sagens nærmere omstændigheder er  

 følgende :
 Den 15. maj 1995 udbød klageren opførelsen  

 af en ny spisesal   herunder ovenlysarbejdet   i offentlig licitation.
 Ovenlysarbejdet er beskrevet således i  

 udbudsmaterialet :
"18.01 Entreprisens omfang Ovenlyset består af en afdækning af  

 rytterlyset i hele husets længde.
Ovenlyset er vist på snit  

 hovedtegningerne samt tegninger hvis nummer ender på 28.
 Arbejdet alt hvad der er nødvendigt for et  

 færdigt monteret ovenlys, herunder fastboltning til  

 tømrerunderlaget, stilladser udover hvad der fremgår af denne  

 skrivelse.
18.02 Forskrifter - garanti Entreprenøren bærer det fulde ansvar for at  

 de foreslåede, tilbudte, leverede og monterede konstruktioner er  

 absolut tætte for sne, vind og vandpåvirkning, samt at de bevarer  

 deres funktionsdygtighed under alle forhold, herunder skiftende temperatur og  

 fugtighedsforhold i mindst 10 år.
Entreprenøren må således selv foretage  

 de nødvendige beregninger for at sikre, at alle elementer kan  

 modstå både tryk- og sugepåvirkning ved enhver form for  

 vind- og sugepåvirkning.
Ovenlyset skal regnes bærende fra  

 langsiderem til langsiderem .
18.04 Endeligt tegningsmateriale Den antagne entreprenør skal, inden arbejdet  

 påbegyndes, udføre tegningsmateriale i omfang efter  

 nærmere aftale til arkitektens godkendelse." Indklagede vandt licitationen vedrørende  

 ovenlysentreprisen, og parterne indgik herefter kontrakt om, at indklagede  

 skulle udføre entreprisen for 114.650 kr. incl. moms.
Arbejdet blev  

 herefter udført i løbet af efteråret 1995.
 Ved 1-års gennemgangen af byggeriet den 14.februar  

 1997 blev der dels under tømrerentreprisen, tag, dels under  

 ovenlysentreprisen anført :
" Vandindtrængen ved tag/ovenlys flere steder.  

 Præcision af mangler afventer længere varende regnvejr.
Forbehold  

 forerstatning for følgeskader på loftsplader." Der har under sagen været afholdt syn og skøn  

 af en arkitekt, som har afgivet erklæringer i sagen den 20.august 1998,  

 den28.december 1998 og den 23.april 1999.
 Af skønserklæringen den 20.august 1998  

 fremgår bl.a., at skønsmanden bekræfter, at der kan  

 trænge vand ind på loftet, at vandindtrængningen har  

 medført skader på loftet i spisesal og forrum, idet der er  

 vandskjolder flere steder, og at årsagen til  

 vandindtrængningen skønnes at være, at vand fra  

 aluprofilens drænkanaler og tætningslister ikke bliver ledt til  

 det fri over sålbænken, men ledes direkte til underliggende  

 konstruktioner udført af anden entreprenør.
 Af erklæringen af 28.december 1998 fremgår  

 bl.a., at skønsmanden har konstateret, at det monterede ovenlys ikke  

 svarer til fremlagte tegninger og systembeskrivelse, som arkitekten har  

 modtaget den 14.juni 1995.
 På den baggrund har skønsmanden  

 frarådet, at problemet søges løst ved hævning af  

 ovenlys og har i stedet skønnet det nødvendigt at foretage en  

 total udskiftning til en skønnet udgift på 150.000 kr. +  

 moms.
 I erklæringen af 23.april 1999 har  

 skønsmanden besvaret en række spørgsmål  

 således :
 " ..
 Spørgsmål B.  

  Skønsmanden bedes oplyse, hvad den projekterende arkitekt i sit  

 detailmateriale har foreskrevet af tykkelse på Bodexplade, jf. tegning  

 30.28 og31.28 ifølge arkitektdetaljer af 15.5.1995.
 Svar spørgsmål B : Den projekterende  

 arkitekt har jf. tegning nr. 30.28 og 31.28 foreskrevet en Bodexplade med  

 tykkelse 20 mm.
Spørgsmål C.
Blev der på  

 opførelsestidspunktet produceret Bodexplader i den af den  

 projekterende arkitekt foreskrevne tykkelse.
 Svar spørgsmål C: På  

 opførelsestidspunktet blev der ikke produceret Bodexplader i 20  

 mm.
Spørgsmål D.
I benægtende fald  

 bedes det oplyst, hvilken tykkelse Bodexplade er anvendt.
 Svar spørgsmål D : Den anvendte  

 Bodexplade har en tykkelse på 22 mm.
Spørgsmål E.
Skønsmanden bedes  

 i denne forbindelse oplyse, hvilken effekt Bodexpladens tykkelse har for evt.  

 kondensvands mulighed for afledning ovenfor zinkinddækningen via ALU-HO  

 profilernes dræn- og ventilationskanaler.
 Svar spørgsmål E : Bodexpladens  

 tykkelse tillagt zinkafdækningen bevirker, at overkant ligger over  

 overkant af bund i dræn/ventilationskanaler i ALU-HO profil med den  

 konsekvens, at dette hindrer afløb over zinkinddækningen.  

 Såfremt plader havde været tyndere ville afløb dog ikke  

 være sikkert, idet dette alene ville være afhængig af en  

 fuge med tvivlsom værdi på grund af manglende overlæg.
Spørgsmål F.
Endvidere bedes det  

 oplyst, om en mulighed for afledning af kondens forværres eller  

 umuliggøres, hvis det tillige forudsættes, at ALU-HO profilerne  

 er stemt ca. 5 mm.
Ned i den langsgående rem.
 Svar spørgsmål F : Bortledning af  

 kondensvand hindres yderligere ved nedstemning med 5 mm.
Spørgsmål G.
Er den på bilag 8  

 viste fuge mellem alu-inddækning og zinkinddækning udført  

 med fugeslip ud for ALU.HO profilerne.
 Svar spørgsmål G : Den på bilag  

 8 viste fuge skønnes ikke at være udført med fugeslip,  

 .., men konkret bevis er fjernet.
Spørgsmål H.
I bekræftende fald  

 bedes det oplyst, hvilken betydning dette har.
 Svar spørgsmål H : Kan ikke besvares  

 på grund af manglende bevis.
Spørgsmål I.  

 Skønsindstævnte henviser til den projekterende arkitekts fax af  

 24.9.1998 , hvoraf er nævnt 4 skematiske 4-A tegninger.
Disse  

 vedlægges som nr.
A, B, C og D.
En af dem er i øvrigt identisk  

 med bilag 8.
Spørgsmål J.
Er der i nogle af disse  

 bilag anført eller markeret, at ALU-HO profilen er tænkt  

 nedfældet i den langsgående rem.
 Svar spørgsmål J : Der er ikke  

 på skematiske tegninger A-B-C-D anført, at ALU-HO profiler er  

 tænkt nedfældet i den langsgående rem.
Spørgsmål K.
Idet de samme 4 tegninger  

 vedlægges nu som AA, BB, CC og DD, men nu med den projekterendes  

 kommentarer, herunder angivelse af hans egne tegningsnumre, anmodes  

 skønsmanden om at udtale sig om, hvorvidt der nu på nogle af  

 disse tegninger er anført ved ALU-HO profilen, at dette "stemmes  

 ned".
Svar spørgsmål K : På den  

 skematiske tegning nr.
BB  er der markeret nedstemning med  

 fastgørelsespunkt over rem   detailtegningen passer i øvrigt  

 ikke med det udførte arbejde ..
 ..
Spørgsmål M.
Det bedes oplyst, om det  

 kan konstateres, at anden entreprenør har monteret  

 sålbænken (Bodexpladen) forinden ovenlysentreprenøren  

 monterede ovenlyset.
Skønsmanden bedes oplyse, hvor  

 ovenlysentreprenørens entreprisegrænse i henhold til arketektens  

 detailtegninger nr. 3028 og 3128 gik til.
Svar spørgsmål M : Montering af  

 Bodexpladen før montering af ovenlys kan ikke lade sig gøre,  

 idet hovedprofilen er fastskruet under Bodexpladen   foto nr. 2. I henhold  

 til arkitektens detailtegninger nr. 3028 og 3128 går ovenlysentreprisen  

  til Bodexpladens øverste kant, samt over langsgående rem ved  

 overlæg. (ikke udført sådan) Spørgsmål N.
Kan skønsmanden  

 konstatere, om ovenlysentreprenøren har udført den  

 øverste inddækning og afsluttet denne med fuge.
 Svar spørgsmål N: Skønsmanden  

 vurderer, at ovenlysentreprenøren har udført den øverste  

 inddækning og afsluttet denne med fuge.
.." Klagerens påstand svarer til de af  

 skønsmanden skønnede udgifter til udskiftning af ovenlys og  

 reparation  af følgeskader (maling af lofter).
 Der er under den mundtlige forhandling afgivet  

 forklaringer af klagerens tidligere forstander, formanden for klagerens  

 bestyrelse, direktør for indklagede samt arkitekt.
Formanden for klagerens bestyrelse har bl.a. forklaret, at  

 ovenlysene nu er blevet udskiftet, fordi man var nervøse for at  

 få skader i træværket.
Skolen har ikke haft problemer med  

 vandindtrængning siden udskiftningen.
Direktør for indklagede har bl.a. forklaret, at  

 arkitekt 1 den 10. juni 1995, dvs. før accepten, bad om at få  

 oplyst, hvilket system indklagede ville benytte.
Han sendte derpå nogle  

 eksempler pr fax frem til arkitekten den 12.juni 1995, herunder et eksempel  

 på rygningssystem (bilag A). Arkitekten spurgte, hvor meget  

 konstruktionen fyldte fra indvendig til udvendig side.
Vidnet  

 bekræftede, at der var 67 mm., således som arkitekten har  

 anført på bilag AA.
Bilag B er en håndtegning, som er  

 fremsendt til arkitekten efter accepten.
På bilag BB har arkitekten  

 angivet, at profilet skulle stemmes ned, hvilket herefter blev udført  

 med en fræser.
Bemærkningerne på bilag CC er ligeledes  

 påført af arkitekten.
Det tog nok 2-3 dage for indklagedes folk  

 at udføre arbejdet.
Indklagede deltog ikke i byggemøderne.  

 Indklagede hørte først om problemerne efter 1-års  

 gennemgangen.
De har været på skolen 2-3 gange for at se  

 på, hvad der kunne gøres.
Da der var tale om indvendig kondens,  

 mente han, at problemerne hang sammen med en for dårlig udluftning i et  

 uopvarmet rum.
Arkitekt 2 har forklaret, at han af arkitekt 1 var ansat  

 som byggeleder på pladsen.
Indklagede deltog ikke i  

 byggemøderne.
Indklagede fremsendte heller ikke noget  

 tegningsmateriale, bortset fra et par skitser.
Det er vidnet, der har  

 påført bemærkningerne på bilag BB og CC, herunder  

 påtegning om nedstemning af profilet.
Der gik ca. et halvt år,  

 før der opstod problemer med vandindtrængning.
Ved 1-års  

 gennemgangen kunne man ikke finde fejlen.
Vidnet vidste ikke, at der var  

 drænkanaler i systemet.
Skønsmanden har besvaret uddybende  

 spørgsmål vedrørende skønserklæringen.
Han  

 har supplerende forklaret, at der i projektet mangler en redegørelse  

 forgrænserne for entrepriserne.
Ovenlysentreprisen involverer  

 både ovenlysentreprenøren, blikkenslageren og tømreren.  

 Arkitekten burde have forlangt nogle flere detailtegninger fra indklagede.  

 Afløbsproblematikken er således ikke løst.  

 Ovenlysentreprenørens entreprise er speciel, idet det må  

 antages, at dennes viden på dette område er større end  

 arkitektens, hvorfor man efter skønsmandens opfattelse må kunne  

 stille særlige krav til denne.
Ovenlysentreprenøren er  

 således til dels projekterende.
Klageren har til støtte for sin påstand gjort  

 gældende, at indklagede har påtaget sig ansvaret for, at  

 konstruktionen var tæt, hvilket viste sig ikke at være  

 tilfældet.
Indklagede har derved pådraget sig et  

 erstatningsansvar for udgifterne ved udskiftning af ovenlysene og til  

 efterreparation  af skjolder på loftet.
Klageren har herved henvist  

 til, at indklagede er i besiddelse af en speciel viden vedrørende  

 ovenlys og derfor burde have påtalt, at afløbsproblematikken  

 ikke var løst, da indklagede som den sidste entreprenør  

 afsluttede konstruktionen.
Det må endvidere lastes indklagede, at der  

 ikke er fremsendt detailtegninger, og at systembeskrivelsen er fraveget.
Det  

 forhold, at indklagede ikke har deltaget i byggemøderne, må  

 medføre, at denne har pådraget sig et forøget ansvar for  

 fejl ved arbejdet.
Indklagede har til støtte for  

 frifindelsespåstanden anført, at klageren ikke har godtgjort, at  

 der er fejl og mangler ved det arbejde, som indklagede har udført.
Det  

 tegningsmateriale, som indklagede har udarbejdet, er godkendt af arkitekten.  

 De forhold, som skønsmanden har påpeget, medfører en  

 forværring af forholdene   tykkelsen af Bodexpladen og nedstemningen af  

 profilet   er dels udført af en anden entreprenør, dels  

 foreskrevet af arkitekten.
Det må endvidere påhvile arkitekten  

 jf.
AB 92 § 17, at koordinere entreprenørernes arbejde.
I hvert fald  

 bør det kun pålægges indklagede at erstatte en mindre del  

 af den krævede erstatning.
AB 92 § 35 giver ikke hjemmel til at  

 kræve følgeskader erstattet.
 Voldgiftsrettens bemærkninger :
Efter indholdet af skønserklæringen må  

 det lægges til grund, at vandindtrængningen fremkom i overgangen  

 mellem ovenlys-, tømrer- og blikkenslagerentrepriserne, og at  

 årsagen til vandindtrængningen var, at vand fra aluprofilens  

 drænkanaler ikke blev ledt til det fri over sålbænken, men  

 blev ledt til underliggende konstruktioner.
Det forhold, at indklagede i  

 henhold til udbudsmaterialet har påtaget sig "det fulde  

 ansvar" for, at de monterede konstruktioner var absolut tætte,  

 findes ikke i sig selv at kunne medføre, at indklagede er ansvarlig  

 for utætheder, som ikke kan henføres til indklagedes arbejde.  

 For så vidt angår det fremsendte tegningsmateriale  

 bemærkes, at det ikke findes godtgjort, at den ændrede  

 udførelse i forhold til systembeskrivelsen har haft betydning for den  

 vandindtrængning, der er sket.
De tegninger, der i øvrigt  er  

 fremsendt til arkitekt 2, er godkendt af denne.
Det bemærkes i den  

 forbindelse, at det måtte påhvile byggeledelsen at koordinere de  

 tre entrepriser   indklagedes, tømrerens og blikkenslagerens  

 således at overgangen mellem de tre entrepriser blev løst  

 på tilfredsstillende måde.
Selv om arkitekten burde have indset,  

 at konstruktionen indeholdt drænsystemer, og derfor burde have taget  

 stilling til, hvorledes vandet skulle ledes væk, finder  

 voldgiftsretten, at det er uheldigt, at kanalerne ikke er vist på  

 indklagedes tegninger, hvilket må antages at have været en  

 medvirkende årsag til, at afløbsproblematikken ikke er  

 søgt løst af arkitekten.
Da indklagede afsluttede arbejdet med  

 ovenlysentreprisen, var det synligt, at vandet ikke ville blive ledt  

 væk, men i stedet ville løbe ned i konstruktionen.  

 Voldgiftsretten finder, at indklagede burde have forelagt dette  

 spørgsmål for byggeledelsen.
Ved at undlade dette og ved at have  

 undladt at angive kanalerne på tegningerne findes indklagede at have  

 pådraget sig et erstatningsansvar.
Erstatningen findes passende at  

 kunne fastsættes til 85.000 kr.
Det bemærkes, at der ikke er  

 grundlag for at afskære klageren fra at kræve udgiften til maler  

 erstattet.
Med sagens omkostninger forholdes som nedenfor bestemt.
 THI BESTEMMES :
 Indklagede skal inden 14 dage efter modtagelse af denne  

 kendelse, til klageren betale 85.000 kr. med procesrente fra den 6.februar  

 1998.
 Ingen af parterne skal betale sagsomkostninger til den  

 anden part.
 Voldgiftsrettens omkostninger betales af parterne med  

 halvdelen hver efter nærmere opgørelse og påkrav fra  

 Voldgiftsnævnet.
