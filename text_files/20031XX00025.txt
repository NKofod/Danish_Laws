Skriftlig fremsættelse (9. oktober 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 uddannelsen til studentereksamen (stx) (gymnasieloven) (Lovforslag nr.
L 33).
Forslag til lov om uddannelserne  

 til højere handelseksamen (hhx) og højere teknisk eksamen (htx) (Lovforslag nr.
L 34).
Forslag til lov om  

 uddannelsen til højere forberedelseseksamen (hf-loven) (Lovforslag nr.
L 35).
Forslag til lov om  

 ændring af forskellige love på Undervisningsministeriets område (Ændringer  

 som  

 følge af lovgivning om de gymnasiale uddannelsers indhold) (Lovforslag nr.
L 36).
De gymnasiale uddannelser indtager en central placering i  

 det danske uddannelsessystem mellem folkeskolen og de videregående  

 uddannelser,  

 såvel korte, mellemlange som lange videregående uddannelser, og uddannelserne  

 tiltrækker i dag et bredt udsnit af unge og for studenterkursus og  

    

  

 hf-enkeltfags vedkommende også voksne.
Den  

 rolle skal fastholdes, men kvaliteten i uddannelserne og fagligheden skal  

 styrkes og fornyes i overensstemmelse med de behov og krav, der følger af  

 ændringerne i samfundet.
Derfor er en reform af de gymnasiale uddannelser  

 helt  

 afgørende for at kunne gennemføre en styrkelse af det samlede  

 uddannelsessystem.
På den baggrund er der den 28. maj 2003 indgået aftale  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti, Socialistisk Folkeparti, Det Radikale Venstre og Kristeligt  

 Folkeparti om en reform af de gymnasiale uddannelser.
Reformen er en  

 opfølgning  

 på regeringens redegørelse om de gymnasiale uddannelser, nr.
R 5 fra januar  

 2003, til Folketinget.
 Lovforslagene, der er en udmøntning af denne aftale, udgør  

 en samlet reform af de gymnasiale uddannelsers indhold.
 Det er et væsentligt mål med reformen af de gymnasiale  

 uddannelser, at uddannelsernes studieforberedende funktion bliver styrket.  

 Derfor skal der lægges større vægt på fagligheden i uddannelserne og på  

 studenternes og hfernes reelle studiekompetence, dvs. på deres  

 muligheder for  

 at gennemføre en videregående uddannelse.
 Der skal foretages en indholdsmæssig fornyelse af fagene,  

 der skal stilles krav om øget samspil mellem fagene, og naturvidenskabelige  

 dimensioner skal have en mere markant plads i det almene gymnasium og i hf.
For de gymnasiale uddannelser under ét styrkes og fornyes  

 almendannelsen.
Eleverne og kursisterne skal opnå almendannelse i  

 overensstemmelse med uddannelsens profil.
De fire uddannelser skal fortsat have hver sin klare profil,  

 der understreges gennem fagrække og studieretning/fagpakker.
Uddannelserne  

 skal  

 tage udgangspunkt i de unges forudsætninger og interesser, og de skal udgøre  

 valgmuligheder, der bidrager til at motivere, engagere og aktivere de unge og  

 dermed styrke deres faglige udbytte.
Fleksibiliteten mellem de enkelte uddannelser skal øges.
De  

 3-årige uddannelser skal opbygges med fælles struktur, og der skal være  

 valgfag  

 på tværs af alle fire uddannelser.
Der vil blive en øget adgang til fleksibel organisering og  

 tilrettelæggelse af undervisningen ved indførelse af nye undervisnings- og  

 prøveformer.
De nye og mere forskelligartede prøveformer indføres bl.a. for,  

 at  

 det i højere grad end i dag skal være muligt at evaluere, i hvilket omfang  

 eleverne og kursisterne når de fastsatte faglige mål.
 De nærmere regler om uddannelsens indhold, herunder  

 læreplaner for de enkelte fag og studieretninger, organisering og  

 tilrettelæggelse mv., vil blive udmøntet i en uddannelsesbekendtgørelse for  

 hver af de 4 uddannelser samt en uddannelsesbekendtgørelse for hf-enkeltfag.  

 De  

 øvrige bemyndigelser til ministeren vil blive udmøntet i bekendtgørelser, der  

 i  

 vidt omfang vil blive fælles for de gymnasiale uddannelser.
 Med henblik på at følge reformens implementering vil der  

 blive gennemført en række evalueringer, hvis resultater vil blive forelagt  

 partierne bag aftalen af 28. marts 2003. Som led i gennemførelsen af reformen  

 vil der endvidere blive iværksat et udviklingsprogram Fremtidens gymnasiale  

 uddannelser  Udvikling og fornyelse.
Forslaget til lov om  

  

 uddannelsen  

 til studentereksamen  

  

 betyder en skærpelse af profilen for det almene  

 gymnasium med vægt på mål for faglig viden og færdigheder og for faglig  

 kompetence.
Det almene gymnasiums uddannelsesmæssige struktur, indhold og  

 tilrettelæggelse ændres.
Valgfagsgymnasiet afløses af et grundforløb og et  

 studieretningsforløb.
Lovforslaget indebærer en merudgift på 193,0 mio. kr.  

 årligt, der vil blive udlignet af en række besparelser som følge af reformen.  

 De samlede besparelser udgør fuldt indfaset i alt 202 mio. kr.
Besparelserne  

 kan henføres til ophævelse af linjedelingen i sproglig og matematisk linje,  

 en  

 forudsætning om, at antallet af studieretningshold skal svare til antallet af  

 grundforløbshold, ophævelse af timestyringsordningen, oprettelse af valghold  

 på  

 store skoler, hvis der er mindst 10 tilmeldte elever, og på små skoler hvis  

 der  

 er mindst 7 tilmeldte elever samt en reduktion af elevernes skriftlige  

 arbejde  

 med 20 pct.
Forslaget til lov om  

  

 uddannelserne  

 til højere handelseksamen (hhx) og højere teknisk eksamen (htx)  

  

 betyder, at  

 hhxs og htxs profil som gymnasiale uddannelser med et  

 erhvervsrelateret  

 indhold styrkes.
De erhvervsgymnasiale uddannelsers uddannelsesmæssige  

 struktur, indhold og tilrettelæggelse ændres.
Reformen af hhx og htx vil samlet set kunne gennemføres uden  

 merudgifter for staten.
Nedlæggelsen af den 1-årige hhx indebærer  

 mindreudgifter i størrelsesordenen 200 mio. kr.
Mindreudgiften vil primært  

 blive anvendt til dækning af udgifter ved substitution til andre uddannelser,  

 nye GSK-forløb, et udviklingsprogram om fremtidens gymnasiale uddannelser  

 samt  

 udvikling af fælles eksamenssystemer på alle de gymnasiale uddannelser.
Forslaget til lov om  

  

 hf-uddannelsen  

  

 betyder en skærpet profil, der klart markerer hf som et alternativ til de  

 3-årige gymnasiale uddannelser.
Hf-enkeltfag opretholdes og skal have tydelig  

 voksenprofil.
Hf-uddannelsens uddannelsesmæssige struktur, indhold og  

 tilrettelæggelse ændres.
Uddannelsens generelle studiekompetence fastholdes,  

 og  

 uddannelsen vil grundlæggende henvende sig til de samme målgrupper som i dag.
 Lovforslaget indebærer en merudgift på 51,0 mio. kr. årligt,  

 der vil blive finansieret af dels en mindreudgift for hf-uddannelsen på 43,0  

 mio. kr. årligt, dels ved et mindre overskud på det almene gymnasiums område.
 Forslaget til lov om  

  

 ændring  

 af forskellige love på Undervisningsministeriets område  

  

 (Ændringer som  

 følge af lovgivning om de gymnasiale uddannelsers indhold) indebærer en række  

 konsekvensændringer af lovgivningen som følge af gymnasiereformen.
Indholdsreformen berører ikke de institutionelle rammer for  

 de gymnasiale uddannelser, der for  

    

  

 studentereksamen og højere forberedelseseksamen fortsat vil være  

 reguleret i de hidtidige love.
En samlet og endelig plan for de  

 institutionelle  

 vilkår for specielt gymnasier og hf-kurser må afvente Strukturkommissionens  

 arbejde og de beslutninger, der træffes i forlængelse heraf.
 Lovforslagene forventes at træde i kraft den 1. august 2005,  

 bortset fra bestemmelserne om optagelse til de gymnasiale uddannelser, der  

 forventes at træde i kraft den 1. januar 2005.
 Idet jeg i øvrigt henviser til lovforslagene med tilhørende  

 bemærkninger, tillader jeg mig at anbefale lovforslagene til hurtig og  

 velvillig behandling i det høje Ting.
