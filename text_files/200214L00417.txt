Betænkning afgivet af Retsudvalget den 30. april 2003 Betænkning over Forslag til lov om  

 ændring af lov om straffeloven og udlændingeloven (Kvindelig omskæring) justitsministeren (Lene Espersen)] 1. Udvalgsarbejdet Lovforslaget blev fremsat den 12. marts 2003 og var til 1.  

 behandling den 3. april 2003. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 18. december 2002 dette udkast til  

 udvalget, jf. alm. del   bilag 453. Den 12. marts 2003 sendte  

 justitsministeren  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Somali Relief Association (SORA) og Somaliske  

 Kvinde Samfund i Danmark (SKS). Justitsministeren har over for udvalget  

 kommenteret de skriftlige henvendelser til udvalget.
Deputationer Endvidere har Somali Relief Association (SORA) og Somaliske Kvinde  

 Samfund i Danmark (SKS) mundtligt over for udvalget redegjort for deres  

 holdning til lovforslaget.
Samråd Udvalget har stillet 1 spørgsmål til justitsministeren til  

 mundtlig besvarelse, som denne har besvaret i et samråd med udvalget.  

 Justitsministerens talepapir til brug for samrådet er optrykt som bilag til  

 betænkningen.
Spørgsmål Udvalget har stillet 4 spørgsmål til justitsministeren, 1  

 spørgsmål til udenrigsministeren og 1 spørgsmål til udenrigsministeren og  

 justitsministeren til skriftlig besvarelse.
Ministrene har besvaret de  

 stillede  

 spørgsmål.
Et af udvalgets spørgsmål til justitsministeren og dennes svar  

 herpå  

 er optrykt som bilag til betænkningen.
Spørgsmålene til udenrigsministeren og  

 dennes besvarelse heraf er optrykt som bilag til betænkningen.
2. Emner, som udvalget især har beskæftiget  

 sig med Den valgte lovgivningsmodel Retsudvalget har på baggrund af særudtalelsen fra Gorm  

 Toftegaard Nielsen i Jurisdiktionsudvalgets udtalelse af 25. februar 2003  

 vedrørende Justitsministeriets udkast til forslag til lov om ændring af  

 straffeloven (omskæring af kvinder) behandlet den lovtekniske udformning af  

 lovforslaget.
Der henvises i den forbindelse til justitsministerens svar på  

 spørgsmål 2 og justitsministerens talepapir til samrådet med udvalget den 25.  

 april 2003 (optrykt som henholdsvis bilag 2 og 3 til betænkningen).
 Et flertal i udvalget (udvalget med undtagelse af DF) bemærker,  

 at flertallet på denne baggrund kan tilslutte sig den med lovforslaget valgte  

 lovgivningsmodel.
Et mindretal i udvalget (DF) tager den valgte lovgivningsmodel  

 til efterretning, idet Dansk Folkeparti bemærker, at Dansk Folkeparti ville  

 have foretrukket en lovgivningsmodel, som indeholdt i det af Dansk Folkeparti  

 fremsatte lovforslag nr.
L 94 (Forslag til lov om forbud mod omskæring af  

 kvinder).
Oplysningsindsatsen Af justitsministerens svar på spørgsmål 3 (L 183   bilag 16)  

 fremgår bl.a.:
 »  

 Justitsministeriet kan  

 i øvrigt henvise til pkt. 3.6. i de almindelige bemærkninger til  

 lovforslaget,  

 hvoraf fremgår, at regeringen i efteråret 2002 nedsatte en tværministeriel  

 arbejdsgruppe med henblik på en hurtig undersøgelse af, om den hidtidige  

 oplysningsindsats  

 bør forbedres, og om der er behov for at ændre gældende regler og  

 retningslinjer  

 om sundhedspersonales og kommunale myndigheders muligheder for at gribe ind,  

 hvis man bliver bekendt med, at en pige eller ung kvinde risikerer omskæring.
Af arbejdsgruppens rapport fra januar 2003 fremgår, at  

 arbejdsgruppen finder, at der er behov for målrettet at informere de  

 forskellige faggrupper om, hvad deres forpligtelser og handlemuligheder efter  

 den gældende lovgivning er.
Her tænkes særligt på pligten til at underrette  

 de  

 sociale myndigheder og brugen af sociale foranstaltninger.
Arbejdsgruppen foreslår på den baggrund, at der udarbejdes en  

 pjece til sundheds-, skole- og øvrigt pædagogisk personale, der opfordrer til  

 opmærksomhed på området, herunder opmærksomhed om eventuelle konkrete  

 faresignaler, f.eks. i forbindelse med rejseplaner mv. vedrørende ture til  

 hjemlandet.
Endvidere foreslås en forstærket oplysningsindsats over for  

 befolkningsgrupper her i landet, som har tradition for omskæring.
Formålet  

 hermed bør være at bistå, styrke og udbygge de eksisterende lokalgrupper og  

 netværk mod omskæring.
Arbejdsgruppen foreslår også, at  

 Undervisningsministeriets pædagogiske konsulenter for de frie grundskoler  

 kontakter skoler med somaliske elever og vejleder skolens personale om  

 temaet.  

 Endelig anbefales det, at information om omskæring bl.a. lægges på  

 hjemmesiden  

 Kvinde Finfo.
Socialministeren har i lyset af arbejdsgruppens anbefalinger  

 indbudt relevante aktører til en drøftelse om den fremtidige indsats på  

 området.  

 « Udvalget noterer sig de intentioner, som regeringen har  

 tilkendegivet om en fortsat indsats for at oplyse mennesker, der bor i  

 Danmark,  

 om, at omskæring af piger er ulovligt og meget skadelig for barnet og dets  

 mulighed for en god tilværelse.
Udvalget understreger betydningen af en  

 forstærket målrettet oplysningsindsats på området og opfordrer  

 justitsministeren til at orientere Retsudvalget om resultatet af drøftelserne  

 om den fremtidige indsats, når disse er afsluttet.
 Lovforslaget retter sig mod handlinger, ikke  

 bestemte befolkningsgrupper m.v.
Udvalget har endvidere i anledning af foretrædet fra SORA  

 (Somali Relief Association) og SKS (Somaliske Kvinde Samfund i Danmark)  

 bemærket sig justitsministerens svar på spørgsmål 5, hvoraf det bl.a.  

 fremgår,  

 at lovforslaget ikke er rettet alene mod bestemte befolkningsgrupper eller  

 mod  

 personer med en bestemt religiøs overbevisning.
Den foreslåede bestemmelse §  

 245 a i straffeloven omfatter således kvindelig omskæring, uanset hvem der  

 foretager omskæringen, og den foreslåede ændring af § 7 indebærer, at danske  

 statsborgere og personer, der er bosat i den danske stat, som overtræder den  

 foreslåede § 245 a, kan straffes her i landet, selv om den pågældende  

 handling  

 ikke er strafbar i det land, hvor handlingen er foretaget.
 Udvalget understreger, at det er således er handlingen, som  

 lovforslaget retter sig mod, og ikke nogle bestemte befolkningsgrupper m.v.
Den internationale indsats Udvalget bemærker, at udvalget er opmærksom på, at vedtagelsen  

 af dette lovforslag ikke i sig selv ændrer på forholdene i de lande, hvor  

 omskæring af piger fortsat finder sted.
Udvalget henviser til Børnekonventionens artikel 24, stk. 3,  

 hvorefter del~ta~ger~landene skal tage alle effektive og passende  

 foranstaltninger for at afskaffe traditionsbundne ritualer, som er skadelige  

 for børns sundhed.
Udvalget noterer sig, at konventionens bestemmelse om  

 »  

 traditionsbundne ritualer, som er skadelige  

 for børns sundhed  

 «  

 efter  

 Justitsministeriets opfattelse bl.a. omfatter omskæring af piger, idet  

 kvinde~lig  

 omskæring har lemlæstende karakter og ikke i noget tilfælde kan være lægeligt  

 begrundet.
Børnekomiteen, som er oprettet i henhold til Børnekonventionen, og  

 som er tillagt kompetence til at påse, at medlemsstaterne efterlever deres  

 forpligtelser i henhold til konventionen, har i bemærkninger og anbefalinger  

 til deltagerlandenes periodiske rapporter ved flere lejligheder udtrykt sin  

 dybe bekymring over den praksis vedrørende omskæring af piger, der fortsat  

 eksisterer i visse deltagerstater.
Det må på den baggrund antages, jf.  

 justitsministerens svar på spørgsmål 4, at der også efter Børnekomiteens  

 opfattelse gælder en konventionsmæssig forpligtelse for deltagerstaterne til  

 at  

 gribe ind over for tilfælde af omskæring af piger.
 Udenrigsministerens redegørelse for behandlingen af spørgsmålet  

 om kvindelig omskæring i FN-regi samt om dansk støtte til internationale  

 projekter m.v. rettet mod kvindelig omskæring i de lande, hvor omskæring  

 praktiseres, er optrykt som bilag 4 til betænkningen.
 Udvalget opfordrer regeringen til i FN-regi, herunder i  

 internationale konferencer m.v., i videst muligt omfang at medvirke til at  

 fremme beslutninger, initiativer m.v., som kan medvirke til at kvindelig  

 omskæring på internationalt og nationalt plan bekæmpes og udryddes.
 Udvalget opfordrer endvidere regeringen til at prioritere støtte  

 til lokale projekter og kampagner, som med inddragelsen af lokale ngoer  

 retter  

 sig mod kvindelig omskæring bl.a. ved at udbrede kendskabet til  

 Børnekonventionen og omskæringens virkninger for kvinder og piger.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Dansk Folkeparti indstiller lovforslaget til vedtagelse med den  

 bemærkning, at Dansk Folkeparti har arbejdet for dette forbud siden 1996-97.  

 Det må hilses med glæde, at den politiske modstand, der har været fra S, SF,  

 RV, EL m.fl., nu er overvundet, så forbuddet omsider kan blive gældende.
Folketinget kunne have valgt at tilslutte sig Dansk Folkepartis  

 lovforslag nr.
L 94, der blev fremsat allerede i november måned 2002.  

 Desværre  

 blev lovforslaget forkastet, med den begrundelse at forbuddet skulle indføres  

 via en særlov som i Norge og Sverige.
Dansk Folkeparti imødekom den kritik og stillede ændringsforslag  

 til L 94, hvis hovedformål var, at reglerne indsættes i straffeloven, således  

 at der var fuldstændig identitet mellem Dansk Folkepartis forslag og  

 regeringens.
Beklageligvis foretrak et flertal af Folketingets partier at  

 afvente regeringens lovforslag nr.
L 183, selv om der derved er sket en  

 forsinkelse.
Det er med stor undren, at Dansk Folkeparti må konstatere, at  

 justitsministeren har valgt at sende lovforslaget i høring blandt 39  

 organisationer og foreninger inden fremsættelsen, med den begrundelse at  

 regeringen ønskede at sikre lovkvaliteten.
Dansk Folkeparti mener, at der er  

 tale om et unødvendigt nøleri, og at det ikke er udtryk for rettidig omhu.  

 Dansk Folkeparti er enig i, at lovkvaliteten skal sikres, men mener, at  

 høringsrunden burde have været foretaget sideløbende med fremsættelsen, så  

 Danmark så hurtigt som muligt kan få en klar lovgivning på området.
Begrundelsen for en udskydelse er ikke tilnærmelsesvis så stærk  

 som den saglige argumentation, der i årevis er fremført i forhold til dette  

 lovforslag, bl.a. af herboende somaliske kvinder, der i fuld offentlighed er  

 stået frem og har fortalt, at omskæringer finder sted blandt herboende  

 somaliske familier.
Sådanne udtalelser viser, at der er et reelt behov for at  

 fremskynde lovstramningen.
Dansk Folkeparti forventer, at regeringen gennem vejledninger og  

 instruktion til underordnede myndigheder, bl.a. inden for sundheds- og  

 skolevæsen, vil sikre, at det meget konsekvent bliver overvåget, at der ikke  

 sker overtrædelser af forbuddet uden strafopfølgning, ligesom det bør  

 præciseres, at skolelæger og andre medarbejdere inden for sundhedsområdet  

 skal  

 indberette til myndighederne, hvis de får mistanke om lovovertrædelser.
Dansk  

 Folkeparti vil endvidere opfordre til, at regeringen om ca. 2 år evaluerer,  

 hvordan loven er overholdt.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 183 Bilagsnr.
Titel 1 Kommenteret høringsoversigt og høringssvar, fra  

 justitsministeren 2 Henvendelse af 1/4-03 fra SORA & SKS 3 Spm. 1 om kommentar til henvendelse af 1/4-03 fra SORA  

 & SKS, til justitsministeren 4 Tidsplan for udvalgets behandling af forslaget 5 Spm. 2 om at redegøre nærmere for lovforslagets  

 udformning, herunder især, hvordan ministeren forholder sig til  

 mindretalsudtalelsen  

 fra Gorm Toftegaard Nielsen i Jurisdiktionsudvalgets udtalelse, til  

 justitsministeren 6 Orientering om rapport fra den tværministerielle  

 arbejdsgruppe om kvindelig omskæring, januar 2002 7 1. udkast til betænkning 8 2. udkast til betænkning 9 Svar på spm. 1 om kommentar til henvendelse af 1/4-03 fra  

 SORA & SKS, fra justitsministeren 10 Svar på spm. 2 om at redegøre nærmere for lovforslagets  

 udformning, herunder især, hvordan ministeren forholder sig til  

 mindretalsudtalelsen fra Gorm Toftegaard Nielsen i Jurisdiktionsudvalgets  

 udtalelse, fra justitsministeren 11 Samrådsspm.
A om besvarelsen af spørgsmål 2, jf.
L 183  

 bilag 10, til justitsministeren 12 Dokumenter afleveret af SORA & SKS i forbindelse med  

 foretræde for udvalget den 10/4-03 13 Henvendelse dateret 6/4-03 fra SORA 14 Spm. 3 om kommentar til henvendelser fra SORA & SKS  

 (bilag 12 og 13), til justitsministeren 15 3. udkast til betænkning 16 Svar på spm. 3 om kommentar til henvendelser fra SORA  

 & SKS (bilag 12 og 13), fra justitsministeren 17 Høringssvar fra Institut for Menneskerettigheder 18 Spm. 4 om, i hvilket omfang spørgsmålet om kvindelig  

 omskæring har været behandlet i FN-regi, til udenrigsministeren og  

 justitsministeren 19 Spm. 5 om at præcisere, at lovforslaget ikke er rettet  

 alene mod bestemte befolkningsgrupper, til justitsministeren 20 Spm. 6 om oplysninger om dansk støtte til internationale  

 projekter m.v. rettet mod kvindelig omskæring i de lande, hvor omskæring  

 praktiseres, til udenrigsministeren 21 Ministerens talepapir til samrådet den 25/4-03 om  

 samrådsspørgsmål A, jf.
L 183   bilag 11 22 Svar på spm. 4 om, i hvilket omfang spørgsmålet om  

 kvindelig omskæring har været behandlet i FN-regi, fra justitsministeren Svar på spm. 5 om at præcisere, at lovforslaget ikke er  

 rettet alene mod bestemte befolkningsgrupper, fra justitsministeren 23 Svar på spm. 4 om, i hvilket omfang spørgsmålet om  

 kvindelig omskæring har været behandlet i FN-regi, fra udenrigsministeren Svar på spm. 6 om oplysninger om dansk støtte til  

 internationale projekter m.v. rettet mod kvindelig omskæring i de lande, hvor  

 omskæring praktiseres, fra udenrigsministeren 24 4. udkast til betænkning Bilag 2 Et af udvalgets spørgsmål til justitsministeren og  

 dennes besvarelse heraf Spørgsmålet og svar er optrykt efter ønske fra udvalget.
 Spørgsmål  

    

 2:
»  

 Ministeren bedes  

 redegøre nærmere for lovforslagets udformning, herunder især hvordan  

 ministeren  

 forholder sig til mindretalsudtalelsen fra Gorm Toftegaard Nielsen i  

 Jurisdiktionsudvalgets udtalelse.  

 « Svar:
 I sin særudtalelse kritiserer professor Gorm Toftegaard Nielsen  

 den tekniske udformning af lovforslaget ud fra to hovedsynspunkter:
 Med hensyn til forslaget om at indføre en særlig bestemmelse i  

 straffelovens § 245 a om kvindelig omskæring anfører Gorm Toftegaard  

 Nielsen, at det er i modstrid med strafferetlig lovgivningstradition at  

 vedtage  

 en bestemmelse om kriminalisering af et forhold, der allerede er klart  

 strafbart efter andre bestemmelser, når lovgiver ikke ønsker at ændre  

 strafferammen.
I lovforslagets almindelige bemærkninger punkt 4.3 er der  

 redegjort for begrundelsen for forslaget om at indføre en særskilt  

 bestemmelse  

 om straf for omskæring af piger og unge kvinder.
Som det fremgår heraf, er  

 kvindelig omskæring i dag strafbart efter straffelovens voldsbestemmelser  

 (§§ 244-246). Hovedformålet med den foreslåede særbestemmelse i § 245 a  

 er  

 således ikke en egentlig nykriminalisering, men at sende et klarere signal  

 til  

 de berørte befolkningsgrupper her i landet og dermed bl.a. understøtte den  

 forebyggende oplysningsindsats over for disse grupper.
Den foreslåede bestemmelse afklarer imidlertid også visse  

 tvivlsspørgsmål, som kunne opstå med hensyn til anvendelsen af de almindelige  

 voldsbestemmelser.
Det gælder navnlig i forbindelse med den mildeste form for  

 kvindelig omskæring, hvorved slimhindefolden over klitoris fjernes   såkaldt  

 sunnaomskæring   hvor det næppe helt kan udelukkes, at der efter  

 omstændighederne vil kunne være tvivl om, hvorvidt det konkrete forhold skal  

 henføres under straffelovens § 244 eller § 245, og hvor der  

 eventuelt  

 også vil kunne opstå spørgsmål om betydningen af et samtykke til indgrebet,  

 idet samtykke til et legemsangreb i nogle tilfælde kan medføre, at angrebet  

 ikke er retsstridigt.
 Den foreslåede  

 bestemmelse er endvidere udformet således, at enhver form for kvindelig  

 omskæring vil være strafbar med en strafferamme, der svarer til straffelovens  

 § 245 om legemsbeskadigelse mv.   dvs. fængsel i indtil 6 år   og  

 således,  

 at de groveste tilfælde ligesom i dag vil kunne være omfattet af  

 straffelovens  

 § 246 med en strafferamme på fængsel i indtil 10 år.
 For så vidt angår den mildeste form for kvindelig omskæring, har  

 Justitsministeriet herved navnlig lagt vægt på, at der efter oplysninger fra  

 Sundhedsstyrelsen bl.a. på grund af de anatomiske forhold omkring klitoris  

 vil  

 være meget betydelig risiko for mere omfattende skader også ved denne form  

 for  

 omskæring, og at det næppe forekommer i praksis, at dette indgreb foretages,  

 uden at der også fjernes en del af klitoris.
 Af samme grund   samt i øvrigt under hensyn til de alvorlige  

 skader og andre helbredsmæssige følger, som indgrebet kan have   bør der  

 efter  

 Justitsministeriets opfattelse ikke kunne gives samtykke til nogen form for  

 kvindelig omskæring med den virkning, at indgrebet bliver straffrit.  

 Justitsministeriet har fundet det rigtigst, at dette fastslås i loven, jf.  

 ordene  

 »  

 med eller uden samtykke  

 «  

 i den foreslåede bestemmelse.
Gorm Toftegaard Nielsen anfører dernæst, at omskæring, der foretages  

 i udlandet, allerede efter de gældende regler om straffemyndighed i  

 straffelovens § 8, nr. 2, kan straffes her i landet, selv om handlingen er  

 foretaget i et land, hvor kvindelig omskæring ikke er strafbart.
Efter Gorm  

 Toftegaard Nielsens opfattelse er der på den baggrund ikke behov for at  

 fravige  

 kravet om dobbelt strafbarhed i straffelovens § 7 i sager om kvindelig  

 omskæring.
Gorm Toftegaard Nielsen foreslår dog, at retstilstanden præciseres  

 ved i § 8, nr. 2, at tilføje en henvisning til forældres pligt til at  

 beskytte  

 deres børn, jf. forældremyndighedslovens regler herom.
Som anført i lovforslagets almindelige bemærkninger punkt 2.2,  

 indebærer kravet om dobbelt strafbarhed, at legemsbeskadigelse, som er  

 foretaget i udlandet, kun kan straffes her i landet, hvis handlingen også er  

 strafbar i det pågældende land.
Det anføres endvidere, at der i den juridiske  

 litteratur har været rejst spørgsmål om, hvorvidt kvindelig omskæring, som  

 foretages i et land, hvor det ikke er strafbart, uanset reglen i  

 straffelovens  

 § 7 vil kunne straffes her i landet i medfør af straffelovens § 8,  

 nr. 2.
 Efter denne bestemmelse kan handlinger, som er foretaget i  

 udlandet, straffes her i landet, uanset hvor gerningsmanden hører hjemme, og  

 uanset om handlingen er strafbar i det pågældende land, hvis handlingen  

 »  

 krænker en forpligtelse, som det ifølge lov  

 påhviler gerningsmanden at iagttage i udlandet  

 «                                                                            .  

                                                                            Bes  

 Bestemmelsen kan sammenholdes med forældremyndighedslovens § 2,  

 stk. 2, hvorefter den, som har forældremyndigheden over et barn, har  

 pligt  

 til at beskytte barnet mod krænkende behandling.
 Der foreligger ikke domstolsafgørelser om spørgsmålet, men som  

 anført i lovforslagets bemærkninger må det efter Justitsministeriets  

 opfattelse  

 anses for tvivlsomt, om straffelovens § 8, nr. 2, kan anvendes ved  

 omskæringer, der foretages i udlandet.
 Gorm Toftegaard Nielsens forslag går som nævnt ud på at fastslå  

 i straffeloven, at den pligt til at beskytte børn mod krænkende behandling,  

 som  

 efter forældremyndighedsloven påhviler forældremyndighedens indehaver, også  

 gælder, hvis barnet befinder sig i udlandet.
 Denne løsning ville imidlertid efter Justitsministeriets  

 opfattelse ikke skabe den klare retsstilling, som der er behov for navnlig  

 med  

 henblik på at understøtte den forbyggende indsats mod kvin~delig omskæring.  

 En  

 sådan lovændring, der bygger på den generelle omsorgspligt efter  

 forældremyndig~hedsloven,  

 ville indebære en bredere, men samtidig noget ubestemt afgrænsning af dansk  

 straf~femyndighed, fordi der vil kunne være tvivl om den konkrete rækkevidde  

 af  

 omsorgspligten i forskellige situationer.
 Hertil kommer, at en bestemmelse om straffemyndighed baseret på  

 forældremyndighedsloven under alle omstændigheder kun ville kunne anvendes  

 over  

 for den omskårne piges forældre, ikke over for andre personer, herunder  

 familiemedlemmer, der har foretaget omskæringen eller medvirket hertil i  

 udlandet.
 Justitsministeriet har på den anførte baggrund fundet, at  

 straffelovens § 8, nr. 2, ikke udgør et tilstrækkeligt grundlag for dansk  

 straffemyndighed i sager om omskæring af piger og unge kvinder.  

 Jurisdiktionsudvalget, med undtagelse af Gorm Toftegaard Nielsen, har  

 tilsluttet sig denne opfattelse.
 Det er fremhævet i lovforslagets bemærkninger, at der ikke kan  

 sluttes modsætningsvis fra den foreslåede nye bestemmelse i § 7,  

 stk. 3, i forhold til bestemmelsen i straffelovens § 8, nr. 2.  

 Bestemmelsen i § 8, nr. 2, vil således fortsat kunne udgøre grundlaget  

 for  

 dansk straffemyndighed i sager om andre overgreb, som herboende forældre  

 måtte  

 begå i udlandet mod deres børn.
Bilag 3 Justitsministerens talepapir til brug for besvarelsen  

 af samrådsspørgsmål A den 25. april 2003 Talepapiret er optrykt efter ønske fra udvalget.
Udkast til tale til ministeren til brug for besvarelsen af  

 spørgsmål A (L 183   bilag 11) i samrådet i Folketingets Retsudvalg den 25.  

 april 2003 Spørgsmål A:
»Ministeren bedes uddybe besvarelsen af spørgsmål nr. 2, jf.
L  

 183   bilag 10.« Besvarelse:
 Ved spørgsmål nr. 2 af 4. april 2003 anmodede Retsudvalget mig  

 om at redegøre nærmere for lovforslagets udformning, herunder især, hvordan  

 jeg  

 forholder mig til den mindretalsudtalelse, som professor Gorm Toftegaard  

 Nielsen afgav i forbindelse med Jurisdiktionsudvalgets udtalelse om  

 lovforslaget om kvindelig omskæring.
 Jeg har besvaret spørgsmål nr. 2 skriftligt den 8. april, og  

 Retsudvalget har nu bedt mig uddybe besvarelsen under dette samråd.
Indledningsvis kan jeg sige, at vi i Justitsministeriet har  

 overvejet den nærmere udformning af lovforslaget meget nøje.
Det kommer næppe  

 bag på de tilstedeværende, for som forløbet i Retsudvalget omkring denne sag  

 jo  

 også har vist, er der flere mulige måder at skrue den lovændring sammen på,  

 som  

 et bredt flertal finder er nødvendig.
 Justitsministeriets overvejelser om de forskellige mulige  

 løsningsmodeller er anført i punkt 4.2 og 4.3 i lovforslagets almindelige  

 bemærkninger.
Udvalget har bedt mig om særligt at forholde mig til det  

 forslag, som professor Gorm Toftegaard Nielsen er kommet med i en  

 særudtalelse  

 til Jurisdiktionsudvalgets udtalelse om lovforslaget.
Jurisdiktionsudvalgets  

 udtalelse er optrykt som bilag 1 til lovforslaget, og som det fremgår heraf,  

 har Jurisdiktionsudvalgets øvrige 11 medlemmer tilsluttet sig, at den  

 tilsigtede udvidelse af dansk straffemyndighed i forhold til kvindelig  

 omskæring,  

 der foretages i lande, hvor det ikke er strafbart, sker ved en ændring af  

 bestemmelsen i straffelovens § 7 om dobbelt strafbarhed.
Gorm Toftegaard Nielsen er som nævnt fremkommet med en  

 særudtalelse.
I denne særudtalelse kritiserer professor Gorm Toftegaard  

 Nielsen  

 den tekniske udformning af lovforslaget ud fra to hovedsynspunkter:
 Med hensyn til forslaget om at indføre  

  

 en særlig bestemmelse  

 i straffelovens § 245 a  

  

 om kvindelig omskæring skriver Gorm Toftegaard  

 Nielsen, at det er i modstrid med strafferetlig lovgivningstradition at  

 vedtage  

 en bestemmelse om kriminalisering af et forhold, der allerede er klart  

 strafbart efter andre bestemmelser, når lovgiver ikke ønsker at ændre  

 strafferammen.
 Det har Gorm Toftegaard Nielsen isoleret set ret i, men i dette  

 tilfælde er der efter min opfattelse en god begrundelse for den valgte model.  

 Under punkt 4.3. i lovforslagets almindelige bemærkninger er der redegjort  

 detaljeret for Justitsministeriets overvejelser herom.
 Som det fremgår heraf, er kvindelig omskæring i dag strafbart  

 efter straffelovens voldsbestemmelser, der findes i §§ 244-246.
Hovedformålet med den foreslåede særbestemmelse i § 245 a er  

 således ikke en egentlig nykriminalisering.
Hovedformålet er derimod at sende  

 et klarere signal til de berørte befolkningsgrupper her i landet og dermed  

 bl.a. understøtte den forebyggende oplysningsindsats over for disse grupper.
Men hertil kommer så, at den foreslåede bestemmelse også  

 afklarer nogle retlige tvivlsspørgsmål, som kunne opstå med hensyn til  

 anvendelsen af de almindelige voldsbestemmelser.
Det gælder især i  

 forbindelse  

 med den mildeste form for kvindelig omskæring   såkaldt sunnaomskæring   hvor  

 det næppe helt kan udelukkes, at der efter omstændighederne vil kunne være  

 tvivl om, hvorvidt det konkrete forhold skal henføres under straffelovens  

 § 244 eller § 245, og hvor der derfor eventuelt også vil kunne  

 opstå  

 spørgsmål om betydningen af et eventuelt samtykke til indgrebet.
Samtykke til  

 et legemsangreb kan jo i nogle tilfælde medføre, at angrebet ikke er  

 retsstridigt.
 Den foreslåede bestemmelse er udformet  

 sådan, at enhver form for kvindelig omskæring vil være strafbar med en  

 strafferamme, der svarer til straffelovens § 245 om legemsbeskadigelse  

 mv.  

   dvs. fængsel i indtil 6 år   og således, at de groveste tilfælde ligesom i  

 dag vil kunne være omfattet af straffelovens § 246 med en strafferamme  

 på  

 fængsel i indtil 10 år.
 Den mildeste form for kvindelig omskæring   sunna-omskæringen  

 vil således ikke kunne henføres under den mildere strafferamme i  

 straffelovens  

 § 244. Herved har jeg især lagt vægt på oplysninger fra Sundhedsstyrelsen,  

 som  

 siger, at der bl.a. på grund af kvinders anatomiske forhold vil være meget  

 betydelig risiko for mere omfattende skader også ved denne form for  

 omskæring.  

 Ifølge Sundhedsstyrelsen forekommer det næppe i praksis, at sunna-omskæring  

 foretages, uden at der også fjernes en del af klitoris.
Det er derfor efter min opfattelse vigtigt, at også denne form  

 for kvindelig omskæring behandles på linje med anden omskæring af piger og  

 unge  

 kvinder.
Det opnås med den foreslåede særbestemmelse.
Af samme grund   og i øvrigt under hensyn til de alvorlige  

 skader og andre helbredsmæssige følger, som indgrebet kan have   bør der  

 efter  

 min opfattelse ikke kunne gives samtykke til nogen form for kvindelig  

 omskæring  

 med den virkning, at indgrebet bliver straffrit.
Jeg har fundet det rigtigst,  

 at dette fastslås udtrykkeligt i loven.
Derfor indeholder den foreslåede  

 straffebestemmelse ordene  

 »  

 med eller  

 uden samtykke  

 «                                                                            .
 De forhold, som jeg her har nævnt, og som der også er redegjort  

 for i bemærkningerne, taler efter min opfattelse for den valgte  

 lovgivningsmodel, selv om indgrebet altså allerede i dag er strafbart efter  

 de  

 gældende bestemmelser om vold og legemsbeskadigelse.
Gorm Toftegaard Nielsens andet kritikpunkt vedrører  

 jurisdiktionsbestemmelsen.
Efter hans opfattelse kan omskæring, der foretages  

 i  

 udlandet, allerede  

  

 efter de gældende regler om straffemyndighed i  

 straffelovens § 8, nr. 2, straffes her i landet  

  

 , selv om handlingen er  

 foretaget i et land, hvor kvindelig omskæring ikke er strafbart.
Bestemmelsen i § 8, nr. 2, går ud på, at handlinger, som er  

 foretaget i udlandet, i visse tilfælde kan straffes her i landet, uanset hvor  

 gerningsmanden hører hjemme, og uanset om handlingen er strafbar i det  

 pågældende land.
Betingelsen er, at handlingen   og nu citerer jeg  

 bestemmelsen  

 -  

 »  

 krænker en forpligtelse, som det  

 ifølge lov påhviler gerningsmanden at iagttage i udlandet  

 «                                                                            .
 Staffelovsbestemmelsen må sammenholdes med  

 forældremyndighedslovens § 2, stk. 2. Efter denne bestemmelse har  

 forældremyndighedens indehaver pligt til at beskytte barnet mod krænkende  

 behandling.
 Gorm Toftegaard Nielsen mener, at der på baggrund af disse  

 bestemmelser slet ikke er behov for at fravige kravet om dobbelt strafbarhed  

 i sager  

 om kvindelig omskæring, men han foreslår dog, at retstilstanden alligevel  

 præciseres ved, at man i straffelovens § 8, nr. 2, tilføjer en udtrykkelig  

 henvisning til forældrenes pligt efter forældremyndighedsloven til at  

 beskytte  

 deres børn.
 Som det fremgår af lovforslagets bemærkninger, er det imidlertid  

 efter Justitsministeriets opfattelse tvivlsomt, om domstolene i en konkret  

 sag  

 om kvindelig omskæring i udlandet, ville nå frem til, at der er dansk  

 straffemyndighed i medfør af straffelovens § 8, nr. 2. Der foreligger ingen  

 domstolsafgørelser om spørgsmålet.
 Den løsning, som Gorm Toftegaard Nielsen anbefaler, lider  

 desuden efter min opfattelse af den svaghed, at den ikke vil skabe den klare  

 retsstilling, som der er behov for.
En lovændring, der blot henviser til den generelle omsorgspligt  

 efter forældremyndig~hedsloven, ville nemlig indebære en bred, men samtidig  

 ret  

 ubestemt afgrænsning af dansk straf~femyndighed.
Der vil således kunne være  

 tvivl om den konkrete rækkevidde af omsorgspligten i forskellige situationer.
Den løsningsmodel, som ligger i lovforslaget, går derimod lige  

 til benet og begrænser sig samtidig til det problem, som lovforslaget tager  

 sigte på, nemlig kvindelig omskæring.
Med lovforslaget fastslås det  

 udtrykkeligt og klart i loven, at kvindelig omskæring foretaget i udlandet af  

 herboende personer kan retsforfølges her i landet, uanset om omskæring er  

 tilladt i det pågældende land.
Hertil kommer det væsentlige forhold, at en bestemmelse om  

 straffemyndighed, som baseres på forældremyndighedslovens regler, jo kun  

 ville  

 kunne anvendes til at straffe den omskårne piges  

  

 forældre.  

  

 Andre personer, herunder øvrige familiemedlemmer, der har  

 foretaget omskæringen eller medvirket hertil, ville ikke kunne straffes.
En  

 sådan lovændring ville efter min opfattelse være klart utilstrækkelig.
 Hvis det således for eksempel er pigens herboende  

 bedsteforældre, onkel eller tante, der sørger for at få hende omskåret under  

 et  

 besøg i udlandet, bør der efter min opfattelse naturligvis også være mulighed  

 for at straffe disse familiemedlemmer for deres handlinger.
 Det vil der være mulighed for med det forslag, jeg har fremsat,  

 men ikke, hvis man fulgte Gorm Toftegaard Nielsens forslag.
 Samlet set er det min opfattelse, at formålet med dette  

 lovforslag opnås bedst med den lovtekniske løsning, som Justitsministeriet  

 har  

 valgt.
Bilag 4 Udvalgets 2 spørgsmål til udenrigsministeren og  

 dennes besvarelse heraf Spørgsmål og svar er optrykt efter ønske af udvalget.
 Spørgsmål 4:
 Ministrene bedes  

 redegøre for, i hvilke omfang spørgsmålet om kvindelig omskæring har været  

 behandlet i FN-regi.
 Svar:
 Dette spørgsmål behandles til stadighed i FN-regi.
 Afskaffelse af kvindelig omskæring har været drøftet på flere  

 internationale konferencer, herunder Verdenskonferencen om  

 Menneskerettigheder,  

 Den Internationale Konference om Befolkning og Udvikling, Den Fjerde  

 Verdenskvindekonference og de særlige samlinger af FNs generalforsamling om  

 opfølgning på den Fjerde Verdenskvindekonference og om bekæmpelse af  

 HIV/AIDS.
 Blandt andet i opfølgning heraf drøfter FNs Generalforsamling  

 hvert andet år spørgsmålet om kvindelig omskæring som led i behandlingen af  

 »  

 traditionelle eller sædvanebetingede skikke,  

 der har virkninger for kvinders og pigers helbred  

 «                                                                            .  

                                                                            Drø  

 Drøftelserne i FN finder sted på baggrund af en rapport fra generalsekretæren  

 om de initiativer, der er taget på nationalt og internationalt plan for at  

 bekæmpe og udrydde kvindelig omskæring.
 På den netop afsluttede 59. samling af FNs  

 Menneskeretskommission vedtoges en resolution om vold mod kvinder, hvori  

 landene opfordres til at indarbejde oplysninger om foranstaltninger til  

 afskaffelse af bl.a. kvindelig omskæring i landenes rapporter om opfyldelsen  

 af  

 de forskellige mennerettighedskonventioner.
 Også på den 47. samling af FNs Kvindekommission i marts 2003  

 blev emnet drøftet som led i en paneldiskussion om afskaffelse af alle former  

 for vold mod kvinder.
 Desuden har CEDAW (komiteen til afskaffelse af diskrimination  

 mod kvinder), vedtaget en generel anbefaling vedrørende kvindelig omskæring.
 Spørgsmål 6:
Hvilke oplysninger kan  

 udenrigsministeren   eventuelt efter at have indhentet udtalelser fra andre  

 ministerier   give om dansk støtte til internationale projekter m.v. rettet  

 mod  

 kvindelig omskæring i de lande, hvor omskæring praktiseres? Svar:
 Udenrigsministeriet udarbejdede i 1996 retningslinier for,  

 hvordan Danmark i sine udviklingsaktiviteter kan støtte kampen mod kvindelig  

 omskæring .
 I de senere år har Danmark givet støtte til følgende projekter  

 rettet mod kvindelig omskæring:
Inter-African Commitee (IAC) mod kvindelig omskæring  

  

 har  

 hovedkvarter i Addis Abeba og nationale komiteer i 26 afrikanske lande.
IAC  

 arbejder bl.a. med kampagner til bekæmpelse af kvindelig omskæring og med at  

 fremme uddannelses- og beskæftigelsesmuligheder for unge piger samt for  

 tidligere omskærere.
I 2002 modtog IAC 750.000 kr. til bl.a. træning,  

 information og kommunikation i seks lande: Kenya, Niger, Tanzania, Senegal,  

 Sudan og Togo.
 I  

  

 Egypten  

  

 har National Council for Childhood and  

 Motherhood modtaget 3 mio. kr. til et treårigt projekt, der har til formål at  

 modvirke den pression der udøves på landsbyniveau for at piger bliver  

 omskåret.  

 Det skal bl.a. ske ved at udbrede kendskabet til børnekonventionen og til  

 omskæringens virkninger for pigers fysiske og mentale sundhed samt oplæring  

 af  

 lokale NGOer i at bakke op om lokale og regionale aktiviteter til afskaffelse  

 af omskæring.
I  

  

 Burkina  

  

 Faso har Danmark siden 1996 støttet  

 nationalkomiteen til afskaffelse af kvindelig omskæring.
For perioden 2003-05  

 er der ydet 3 mio. kroner til informationskampagner og lokale komiteer i 10  

 provinser.
I  

  

 Benin  

  

 er der i perioden 1999-2000 ydet 2.1 mio. kr. til den  

 lokale nationalkomitè til lignende formål.
 I det danske bistandsprogram i  

  

 Ghana  

  

 støttes afskaffelse  

 af kvindelig omskæring gennem bistanden til sundhedssektoren eller ved at  

 støtte NGOer, som arbejder for kvinders rettigheder, reproduktiv sundhed,  

 forebyggelse af HIV/AIDS.
 Indenrigs- og Sundhedsministeriet samt Ministeriet for  

 Flygtninge, Indvandrere og Integration har oplyst, at de ikke har givet  

 støtte  

 til internationale projekter på dette område.
