 Efter § 65, stk. 1 og 2, i lov nr. 300 af 9. juni 1982 om byfornyelse og  

 boligforbedring med senere ændringer fastsættes:
 § 1.  Friarealforbedring, som udføres fælles for flere  

 ejendomme, finansieres med offentligt tilskud, når friarealforbedringen  

 gennemføres af:
 a. ejerne i fællesskab, jfr. byfornyelseslovens § 7, stk. 3, nr. 3) b), og  

 ejerne ønsker denne finansieringsform.
 b. kommunen for ejernes regning, jfr. byfornyelseslovens § 7, stk. 3, nr.  

 3) a).
 c. kommunen efter byfornyelseslovens § 26, stk. 1.
 d. kommunen efter bestemmelserne i byggelovens § 15, jfr. § 7.
 § 2.  Det offentlige tilskud efter § 1 ydes til anlæg  

 og møblering af friarealet inden for et rammebeløb, som fastsættes ud fra  

 arealets størrelse og antallet af boliger, som er knyttet til friarealet.
 Stk. 2.  Rammebeløbet fastsættes således, at  

 friarealforbedringen kan fungere selvstændigt og samtidig danne grundlag for  

 en videre udbygning til byggelovens normer for nybyggeri for ejeres og  

 brugeres regning.
Stk. 3.  Ud over rammebeløbet kan tilskuddet omfatte  

 rydning af arealet.
Endvidere kan tilskud gives til arbejder på tilgrænsende  

 bygninger, når disse arbejder er nødvendige for at kunne færdiggøre  

 friarealforbedringen, og udgifterne til arbejderne er af relativt begrænset  

 omfang i forhold til udgifterne til anlæg og møblering af friarealet.
 § 3.  Bekendtgørelsen afløser bestemmelserne i § 54 a  

 i lov om sanering.
