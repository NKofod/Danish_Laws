Ved Lov Nr. 182 om Sundhedsvæsenets Centralstyrelse af 23. Juni 1932, der  

 ophæver Lov Nr. 111 af 30. April 1909 med Undtagelse af de i denne Lov  

 indeholdte Bestemmelser vedrørende Retslægeraadet, - §§ 3, 10, 14, 5. Stk.,  

 samt § 15 delvis, - er der gennemført en Omorganisation af Sundhedsstyrelsen,  

 der herefter bestaar af en HYGIEJNISK-LÆGELIG AFDELING og en APOTEKERAFDELING  

 samt et til disse knyttet SEKRETARIAT, der tillige varetager Ekspeditionen af  

 saadanne Sager, som ikke henhører under nogen bestemt Afdeling.
Chef for  

 Sundhedsstyrelsen er MEDICINALDIREKTØREN, der behandler og afgør de under den  

 hygiejnisk-lægelige Afdeling henhørende Sager og bærer Ansvaret for disses  

 Behandling og Afgørelse, derunder for, at den efter vedkommende Sags Art  

 fornødne Bistand er indhentet hos de til Afdelingen knyttede KONSULENTER  

 eller den i øvrigt til Raadighed for Styrelsen staaende Sagkundskab.
De  

 Apoterafdelingen vedrørende Sager behandles af Medicinaldirektøren i Forening  

 med AFDELINGSLEDEREN og den ved Afdelingen ansatte KONSULENT.  

 Sekretariatssager behandles og afgøres paa samme Maade som angivet for den  

 hygiejnisk-lægelige Afdelings Vedkommende.
I TERRITORIAL Henseende omfatter Sundhedsstyrelsens Virksomhed Kongeriget  

 (derunder Færøerne) og Grønland.
I SAGLIG Henseende er de Hæren og Flaaden  

 vedrørende Forhold, for saa vidt angaar Sundheds- og Sygepleje, saavel som  

 RIGSHOSPITALET nu inddraget under Styrelsens Virksomhedsomraade.
Sundhedsstyrelsen fører Overtilsynet med Sundheds- og Sygeplejen -  

 herunder indbefattet Tandlæge-, Jordemoder- og Apotekervæsenet - og er  

 øverste Raadgiver for det offentlige i alle Forhold, der kræver lægekyndig  

 eller apotekerkyndig Indsigt.
I denne Egenskab skal Centraladministrationens  

 forskellige Afdelinger indhente Erklæring fra Styrelsen i alle Sager, hvis  

 Afgørelse af vedkommende Ministerium skønnes at kræve saadan Indsigt -  

 Budgetsager af denne Art derunder indbefattet.
Ligeledes skal  

 Sundhedsstyrelsen paa Begæring af de nævnte Myndigheder afgive Betænkninger i  

 Sager af den anførte Art.
Sundhedsstyrelsen har nøje at følge Sundhedsforholdene i Landet og vaage  

 over Sundhedslovgivningens Efterlevelse, at henlede de paagældende  

 Myndigheders Opmærksomhed paa stedfindende Overtrædelser og Mangler samt at  

 modtage de henvendelser, der med Hensyn til Sundhedsforholdene rettes til den  

 fra Myndigheder eller Organisationer, og, naar det findes fornødent, at  

 fremkomme med de til Sundhedsforholdenes Forbedring egnede Forslag.
Fremdeles  

 har Sundhedsstyrelsen, for saa vidt foreliggende Forhold findes at give  

 Anledning dertil, at foranstalte udbredt - ved Skrifter eller Foredrag -  

 Vejledninger med Hensyn til særlige Sundhedsforanstaltninger eller særlige  

 Sygdomsforhold.
Sundhedsstyrelsen fører, for saa vidt Sundheds- og Sygeplejen angaar, det  

 overordnede Tilsyn med alle offentlige Anstalter, hvor flere Mennesker -  

 voksne eller Børn - holdes samlede, alle statslige og kommunale  

 Helbredelsesanstalter og Forplejningsanstalter og private Anstalter af  

 lignende Art, der modtager offentlig Støtte, eller paa hvilke Patienter  

 indlægges eller behandles for offentlig Regning.
Tilsynet omfatter herefter  

 bl.a.
Statens Sindssygehospitaler, kommunale Anbringelsessteder for Sindssyge  

 m.v., Fattiggaarde, Arbejdsanstalter, Alderdomshjem, Aandssvageanstalter,  

 Epileptikerhjem m.v., Fængsler, Arbejdshuse, Forvaringsanstalter og  

 Tvangsarbejdsanstalter m.v.
Lignende Tilsyn udøver Sundhedsstyrelsen med alle  

 private Anstalter, hvor erhvervsmæssig Pleje finder Sted, og endvidere med  

 private Hjem, hvor syge, abnorme eller Børn haves til Huse paa erhvervsmæssig  

 Maade.
Sundhedsstyrelsens Leder eller den, som han dertil bemyndiger, har i  

 Tilsynets Interesse naar som helst Adgang til enhver af de anførte  

 Lokaliteter i Landet samt til enhver anden Lokalitet, der med Hensyn til sin  

 Indretning eller den deri stedfindende Virksomhed er undergivet særlige  

 sundhedsmæssige Forskrifter, f.Eks.
Skoler, Opdragelseshjem, Asyler,  

 Vuggestuer, Arbejdsboliger, Fabriker og Internater, jfr. i det hele  

 Bestemmelserne i Lov om Embedslægevæsenets Ordning af 21. April 1914 § 5.  

 Over Planer til Opførelse eller væsentlige Ombygninger af fornævnte Anstalter  

 indhentes Sundhedsstyrelsens Erklæring.
Indenrigsministerens Tilladelse skal  

 indhentes til Oprettelse og Udvidelse af private Sygehuse af den i dette  

 stykkes 1ste Punktum nævnte Art.
 Alle Læger, Tandlæger, Jordemødre, Sygeplejere, Massører o.lign. samt alle  

 Apotekere og deres Medhjælpere staar under Sundhedsstyrelsen, for saa vidt  

 angaar deres Embede, Bestillinger, Forretninger og Pligter som saadanne.  

 Sundhedsstyrelsen fører Tilsyn med, at de saavel som alle Ledere af  

 Helbredelsesanstalter, hvortil ingen særlig Læge er knyttet, opfylder de dem  

 som saadanne ifølge de gældende Bestemmelser paahvilende Pligter og foretager  

 de ved deres mulige Pligtovertrædelser foranledigede Skridt.
Sundhedsstyrelsen skal endvidere paase, at de paagældende Personer afgiver  

 saadanne Anmeldelser og Indberetninger, som afkræves dem til Fremme af den  

 offentlige Sundhedspleje, i hvilken Henseende de har at rette sig efter de af  

 Sundhedsstyrelsen givne Forskrifter eller de i Lov om Embedslægevæsenets  

 Ordning af 21. April 1914 eller andre Love givne Regler.
Undladelse af at  

 efterkomme en saadan Forpligtelse kan efter Sundhedsstyrelsens Begæring  

 straffes med Bøde, og Forpligtelsens Efterlevelse kan, saafremt ikke andet er  

 bestemt, af Sundhedsstyrelsen fremtvinges ved Dagbøder af indtil 50 Kr. til  

 Statskassen.
 Sundhedsstyrelsens Instruks af 22. December 1927, der havde Gyldighed i 5  

 Aar er bortfaldet.
 Hvilket herved bringes til almindelig Kundskab.
 INDENRIGSMINISTERIET, DEN 12. APRIL  

 1933.
 BERTEL DAHLGAARD.
/U.C.
Friis.
