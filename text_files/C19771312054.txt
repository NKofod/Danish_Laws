 Ved kgl. resolution af 14. november 1977 er det bestemt, at sager  

 vedrørende lovgivningen om begunstigelser for mergelselskaber fra den 1.  

 januar 1978 at regne overføres fra miljøministeriet til landbrugsministeriet.
 I denne anledning bemyndiger landbrugsministeriet herved statens  

 jordlovsudvalg til fra 1. januar 1978 at regne at træffe afgørelser i henhold  

 til den nævnte lovgivning, jfr. lovbekendtgørelse nr. 151 af 6. april 1940.
 Jordlovsudvalgets afgørelser kan indbringes for landbrugsministeriet.
Til udlån vedlægges den generelle sag vedrørende mergelloven.  

 (Skovstyrelsen 1975-1980, j.nr.
G. 130).
 Endvidere vedlægges fotokopi af fornævnte lovbekendtgørelse nr. 151/1940.
 Det forudsættes, at jordlovsudvalget træffer aftale med skovstyrelsen  

 (tilsynsafdelingen) om udlevering af det foreliggende sagsarkiv.
I øvrigt henvises til telefonisk drøftelse den 27. december 1977 med  

 administrationschef Johs.
Jensen.
 Statsministeriet, miljøministeriets departement, skovstyrelsen, Det danske  

 Hedeselskab, De danske Kalk- og mergelselskaber (v/gårdejer Agner Laursen,  

 Ahornvej 31, 7361 Ejstrupholm), samt De samvirkende danske Landboforeninger  

 og Danske Husmandsforeninger er gjort bekendt med nærværende skrivelse.
 P.M.V.
