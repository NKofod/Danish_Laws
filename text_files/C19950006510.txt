I.
INDLEDNING Som led i overenskomstforliget med Centralorganisationernes Fællesudvalg  

 (CFU) er der med virkning fra 1. oktober 1995 aftalt en forhøjelse af  

 bidragene til gruppelivsordningerne.
Det er desuden aftalt, at der med  

 virkning fra 1. oktober 1995 også i overenskomstordningen er en dækning til  

 børn under 21 år.
For tjenestemænd i staten og folkekirken samt tjenestemandslignede  

 ansatte med tjenestemandspensionsrettigheder er der med virkning fra 1.  

 oktober 1995  aftalt en forhøjelse af bidraget fra 29,60 kr. til 44,54  

 kr. pr. måned . Forsikringssummen udgør fra 1. oktober 1995 kr. 200.000  

 kr. indtil det 54. år.
Fra det fyldte 55. år nedtrappes forsikringssummen.
For overenskomstansatte i staten og folkekirken m.v. er der med  

 virkning fra 1. oktober 1995 aftalt en forhøjelse af bidraget fra  

 19,03 kr. til 36,92 kr. pr. måned.
Forsikringssummen udgør fra 1. oktober  

 1995 200.000 kr og med virkning fra 1. oktober 1995 er forsikringen udvidet  

 med en forsikringssum pr. barn under 21 år på 15.000 kr.
 Endvidere er der aftalt ændringer i den personkreds, der hidtil har været  

 omfattet af den gældende gruppelivsordning for visse overenskomstansatte i  

 det statslige område.
 Begge ordninger administreres af Forenede Gruppeliv (FG), men er  

 indholdsmæssigt forskellige og er derfor beskrevet i hvert sit afsnit i dette  

 cirkulære.
Styrelser og institutioner skal sørge for at indbetale præmierne til  

 Forenede Gruppeliv.
Dødsfald skal anmeldes til Forenede Gruppeliv med  

 angivelse af gruppelivsordningens nummer (tjenestemandsansatte m.fl. nr.  

 91002 og overenskomstansatte nr. 85034). Med anmeldelsen vedlægges kopi af  

 sidste lønudbetaling.
 De lønanvisende myndigheder kan få tilsendt girokort fra Forenede  

 Gruppeliv, Strandboulevarden 122, 2100 København Ø, tlf.nr. 31 18 40 11.
Gruppelivsdækningen og indbetalingen af præmier ophører ved det fyldte  

 67.år Af ferieloven fremgår, at feriegodtgørelse skal beregnes af den  

 skattepligtige løn, dvs incl. præmien til gruppeliv.
 Opmærksomheden henledes på, at skift fra en gruppelivsordning til en anden  

 medfører, at der - hvis der er en begunstigelseserklæring - skal udfyldes en  

 ny begunstigelseserklæring.
II.
GRUPPELIVSORDNING FOR TJENESTEMÆND OG TJENESTEMANDSLIGNENDE  

 ANSATTE Personkreds Denne gruppelivsordning omfatter fra 1. april 1995:
* tjenestemænd i staten og folkekirken, * tjenestemandslignende ansatte i staten og statstilskudsberettigede  

 institutioner med tjenestemandspensionsrettigheder, herunder  

 tjenestemandslignende ansatte civilarbejdere i forsvaret samt visse  

 håndværkere i DSB, jf. lønnings- og klassificeringslovens § 22, stk. 10, * tjenestemænd ved privatbanerne.
 Tjenestemænd samt tjenestemandslignende ansatte, der straks fra  

 ansættelsen optages i den statsgaranterede pensionskasse, er omfattet af  

 gruppelivsordningen straks fra ansættelsen.
Gruppelivsordningens indhold Forsikringssummen udbetales ved gruppemedlemmets død, hvis dødsfaldet  

 indtræffer inden udgangen af den måned, hvori pågældende fylder 67 år.
Summen  

 udbetales til pågældendes nærmeste pårørende, med mindre andet er aftalt og  

 udgør (pr. 1. juli 1994) til og med 30. september 1995 følgende beløb  

 afhængig af gruppemedlemmets alder ved dødsfaldet:
 Til børn under 21 år udbetales 15.000 kr. (pr. 1. juli 1994) til  

 hvert barn.
 Fra 1. oktober 1995 udgør forsikringssummen følgende beløb afhængig af  

 gruppemedlemmets alder ved dødsfaldet:
 Til børn under 21 år udbetales 15.000 kr. (pr. 1. oktober 1995) til  

 hvert barn.
Børnesummer for umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, medmindre andet er  

 aftalt mellem gruppemedlemmet og Forenede Gruppeliv.
Gruppelivspræmie Styrelsen, institutionen, indbetaler samtidig med lønanvisningen for den  

 pågældende måned en præmie på 29,60 kr. til Forenede Gruppeliv for  

 hver person.
 Fra 1. oktober 1995 indbetales en præmie på 44,54 kr. pr.  

 måned.
 Præmien henhører under skattekode 5 - Livsforsikring uden fradragsret.
Øvrigt Gruppelivsdækningen er virksom fra ansættelsen.
 Under lovligt fravær på grund af tjenestefrihed gælder dækningen efter  

 gruppelivsordningen uden præmieindbetaling de første 6 måneder af en  

 orlovsperiode, hvis pågældende ikke omfattes af anden gruppelivsordning  

 etableret af Finansministeriet eller (amts)kommunerne.
 Gruppelivsdækningen gælder uden præmieindbetaling i de situationer og i  

 hele den periode, hvor der bevilges tjenestefrihed uden løn til uddannelse  

 og børnepasning i henhold til bekendtgørelse nr. 1201 af 27. december  

 1993 af lov om orlov.
 Forsikringen ophører ved udgangen af den måned, hvori pågældende fratræder  

 sin ansættelse eller senest ved udgangen af den måned, hvori den pågældende  

 fylder 67 år.
 Gruppelivsdækningen og indbetaling til gruppeliv ophører ved overgang til  

 rådighedsløn/ventepenge.
III.
GRUPPELIVSORDNING FOR VISSE OVERENSKOMSTANSATTE M.FL.
Personkreds Denne gruppelivsordning omfatter fra 1. april 1995 månedslønnede  

 overenskomstansatte og visse tjenestemandslignende ansatte i staten og  

 folkekirken, der ikke er dækket af anden gruppelivsordning via en til  

 ansættelsen knyttet forsikringsmæssig pensionsordning.
 Denne gruppelivsordning omfatter således primært overenskomstansatte, der  

 på grund af karenstidskrav eller lav alder ikke har kunnet optages i en  

 pensionsordning.
 Elever under StK's område er omfattet af gruppelivsordningen for  

 overenskomstansatte fra 1. april 1995.
 Det vil sige, at der skal ikke betales gruppelivspræmie for de  

 personalegrupper, for hvem der indbetales bidrag til pensionsordning, og som  

 er anført under pkt. 1 i bilaget.
Overenskomstansatte i forsvaret med adgang til pension efter  

 civilarbejderloven er omfattet af denne gruppelivsordning og  

 gruppelivsordningen gælder i øvrigt for de i bilagets pkt. 2 anførte  

 personalegrupper i staten.
Tilsvarende gælder eventuelle andre ansatte med en  

 forsikringsmæssig pensionsordning inden for CFU's forhandlingsområde, hvis  

 der ikke er knyttet en gruppelivsordning til pensionsordningen.
Gruppelivsordningens indhold Forsikringssummen, der udbetales ved gruppemedlemmets død før udgangen af  

 den måned, hvori pågældende fylder 67 år, udgør indtil 30. september 1995  

 150.000 kr.
 Fra 1. oktober 1995 udgør forsikringssummen 200.000 kr.
 Til børn under 21 år udbetales 15.000 kr. (med virkning fra 1.  

 oktober 1995) til hvert barn.
Børnesummer for umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
Forsikringssummen udbetales til nærmeste pårørende.
Hvis gruppemedlemmet  

 ikke efterlader ægtefælle eller børn (under 21 år) kan anden  

 udbetalingsbestemmelse aftales mellem gruppemedlemmet og Forenede Gruppeliv.
 Gruppelivsordningen hindrer ikke, at gruppemedlemmet inden for gældende  

 regler begunstiger sine børn frem for ægtefællen eller begunstiger ægtefællen  

 frem for børn over 21 år.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, medmindre andet er  

 aftalt mellem gruppemedlemmet og Forenede Gruppeliv.
Gruppelivspræmien Styrelsen/institutionen indbetaler gruppelivspræmien på 19,03 kr.  

 om måneden til Forenede Gruppeliv i forbindelse med lønudbetaling for den  

 pågældende måned.
 Fra 1. oktober 1995 indbetales en præmie på 36,92 kr. pr.  

 måned.
 Præmien henhører under skattekode 5 - Livsforsikring uden fradragsret.
Regulering af eventuelt for meget indbetalte beløb kan ske ved modregning  

 i de fremtidige præmiebeløb.
Hvis der ikke bliver dækning, kan særlig  

 opgørelse sendes til Forenede Gruppeliv, der herefter anviser beløbet.
Øvrigt Under lovligt fravær på grund af tjenestefrihed gælder dækningen efter  

 gruppelivsordningen uden præmiebetaling de første 6 måneder af en  

 orlovsperiode.
Endvidere gælder dækningen efter gruppelivsordningen uden  

 præmieindbetaling ved fravær på grund af tjenestefrihed til militærtjeneste.  

 I begge tilfælde har det dog kun gyldighed, hvis pågældende ikke i perioden  

 er omfattet af anden gruppelivsordning etableret af Finansministeriet eller  

 (amts)kommunerne.
 Gruppelivsdækningen gælder uden præmieindbetaling i de situationer og i  

 hele perioden, hvor der bevilges tjenestefrihed uden løn til uddannelse og  

 børnepasning i henhold til bekendtgørelse nr. 1201 af 27. december 1993  

 af lov om orlov.
 Forsikringen ophører ved udgangen af den måned, hvori pågældende fratræder  

 sin ansættelse, eller senest ved udgangen af den måned, hvori pågældende  

 fylder 67 år, eller hvor et gruppemedlem f.eks. på grund af udstået karenstid  

 omfattes af en pensionsordning med gruppelivsordning.
 Finansministeriets cirkulæreskrivelse af 15. juli 1994 (* 3) ophæves  

 samtidig hermed.
Den 15. maj 1995 P.M.V.
 E.B.
Anne-Grete Møllegaard BILAG Personalegrupper hvor de ansatte er omfattet af gruppelivsordningen  

 for overenskomstansatte --------------------------------------------------------------------- 1. Personalegrupper hvor de ansatte er omfattet,  

 indtil de kan optages i den for grupperne aftalte overenskomstmæssige  

 pensionsordning:
