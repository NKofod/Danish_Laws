 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Hov Røn vildtreservat i Århus amt.
 § 1 . Vildtreservatet omfatter:
a.
Hov Røn, matr. nr. 45 Halling By, Halling, der ligger ca. 2 km sydøst  

 for Hov.
b.
Tilvækstarealer til det under a nævnte område.
c.
Søterritoriet ud for de under a og b nævnte områder i en bredde af 50 m  

 fra højeste, daglige vandstandslinie.
 § 2. Det er forbudt at ødelægge og indsamle æg.
 § 3. På vildtreservatets område er færdsel forbudt i perioden fra 1.  

 marts til og med 31. juli.
 Stk. 2. Bestemmelsen i stk. 1 gælder ikke for:
a.
Ejerens personale.
Det er dog forbudt at medtage hunde.
b.
Sejlads i forbindelse med fiskeri på vildtreservatets vandområde.
 § 4. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§2 og 3 efter nærmere af  

 Landbrugsministeriet fastsatte retningslinier.
 § 5. Overtrædelse af bestemmelserne i §§ 2 og 3 straffes i medfør af §  

 51, stk. 4 med bøde, for så vidt strengere straf ikke er forskyldt efter den  

 øvrige lovgivning.
§ 6. Bekendtgørelsen træder i kraft den 16. august 1984 og gælder ti l og med den 31. juli 1994.
 Landbrugsministeriet, den 10. august  

 1984.
