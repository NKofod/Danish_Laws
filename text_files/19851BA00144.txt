Nr BSF 144 Forslag til folketingsbeslutning om økonomisk støtte til politiske partier  

 m.v.
Fremsat af Svend Jakobsen (S) Knud Østergaard (KF) Povl Brøndsted (V) Ole  

 Vig Jensen (RV) den 30. april 1986 Folketinget pålægger regeringen med henblik på ikrafttræden den 1.
januar 1987 at fremsætte lovforslag om støtte til politiske partier m.v. efter følgende hovedprincipper:
 1. Støtten udgør 10 kr. pr. vælger pr. år.
2. Støtten ydes som udgangspunkt på basis af opnåede stemmer ved senest afholdte valg.
3. Støtten ydes til såvel centrale som lokale og regionale aktiviteter og kan f.eks. fordeles med 5, 2 og 3 kr. efter stemmetal ved henholdsvis folketings-, amtsråds- og kommunalvalg.
4. Støtten ydes også til partier/ lister, der ikke har opnået valg af medlemmer til de respektive organer.
Oprindeligt fremsat beslutningsforslag Blad nr 807 Folketinget pålægger regeringen med henblik på ikrafttræden den 1.
januar 1987 at fremsætte lovforslag om støtte til politiske partier m.v. efter følgende hovedprincipper:
 1. Støtten udgør 10 kr. pr. vælger pr. år.
2. Støtten ydes som udgangspunkt på basis af opnåede stemmer ved senest afholdte valg.
3. Støtten ydes til såvel centrale som lokale og regionale aktiviteter og kan f.eks. fordeles med 5, 2 og 3 kr. efter stemmetal ved henholdsvis folketings-, amtsråds- og kommunalvalg.
4. Støtten ydes også til partier/ lister, der ikke har opnået valg af medlemmer til de respektive organer.
BEMÆRKNINGER TIL FORSLAGET For så vidt angår baggrunden for fremsættelse af forslaget til folketingsbeslutning henvises til den skriftlige fremsættelsestale, der ledsager dette, og det samtidig fremsatte lovforslag om valg til folketinget (om folketingsvederlaget, pension m.v.) (L 249).
 Beslutningsforslagets tekst afspejler nogle centrale principper.
For det første skal støtten være af en sådan størrelse, at der er tale om en reel forbedring af de økonomiske vilkår for det politiske arbejde.
Niveauet for støtten vil udgøre ca. 32 mill.
kr. pr. år.
Til sammenligning kan nævnes, at niveauet i Norge, Sverige og Finland er ca. 100 mill. kr. pr. år.
For det andet at støtten skal ydes til den politiske aktivitet, uanset om den foregår centralt eller lokalt, idet det er et hovedformål med de stillede forslag at opnå et mere levende demokrati, og at flere tager del i den aktivitet, der tilsammen udgør vort folkestyre.
For det tredje at støtten ikke udmåles efter mandater, men efter stemmer, hvorved partier og lokale lister, der ikke opnår valg, får støtte i forhold til tilslutningen i befolkningen.
Forslagsstillerne finder det afgørende, at de nævnte centrale principper tilgodeses, men er parat til at tage vidtgående hensyn til, at loven skal være overskuelig og let at administrere.
Man har derfor fundet det mest hensigtsmæssigt at overlade til regeringen at komme med forslag til de mere detaljerede administrative regler, herunder kontrol- og revisionsregler, i det lovforslag, det pålægges regeringen at fremsætte straks ved starten af folketingsåret 1986-87 med henblik på ikrafttræden den 1. januar 1987.
