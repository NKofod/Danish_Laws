(Tekniske skoler) Ifølge § 8, stk. 6,2. punkt i overenskomst af 8. juli 1977 mellem  

 finansministeriet og Dansk Laborant-Forening tilsluttet Handels- og  

 Kontorfunktionærernes Forbund i Danmark kan der, såfremt en  

 laboratorietekniker udfører mere krævende eller biologisk  

 laboratoriearbejder, og der er pålagt vedkommende et særligt ansvar, ydes et  

 personligt tillæg.
 På given foranledning skal man meddele, at det nævnte tillæg ikke kan ydes  

 automatisk til en laboratorietekniker ved ansættelsen.
Ydelse af det personlige tillæg kan kun ske efter ministeriets forudgående  

 godkendelse.
Man anmoder derfor om, at forslag om ydelse af sådanne tillæg  

 indsendes til ministeriet vedlagt en udførlig arbejdsbeskrivelse.
 Man skal i den forbindelse henstille til skolerne, at det ved opslag af  

 ledige stillinger af den her nævnte art, klart af opslaget fremgår, om  

 stillingen ønskes besat med en laborant eller laboratorietekniker.
 Man skal i øvrigt gøre opmærksom på, at det påhviler skolerne at give  

 ministeriet indberetning om stedfundne ansættelser og afskedigelser senest  

 samtidig med, at disse finder sted.
 P.M.V.
 E.B.
A.
Jahnsen eksp.sekr.
