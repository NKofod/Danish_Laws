Betænkning afgivet af Udvalget for  

 Fødevarer, Landbrug og Fiskeri den 18. april 2001 Betænkning over Forslag til lov om ændring af lov om  

 administration af Det Europæiske Fællesskabs forordninger om  

 markedsordninger for landbrugsvarer m.v.
(Justering af reglerne om anvendelse af promillemidlerne  

 samt oprettelse af Fonden for økologisk landbrug) [af  

 fødevareministeren (Ritt Bjerregaard)] 1. Udvalgsarbejdet Lovforslaget blev fremsat den 28. februar 2001 og var til  

 1. behandling den 15. marts 2001. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den  

 12. januar 2001 dette udkast til udvalget, jf. alm. del - bilag 374. Den 28.  

 februar 2001 sendte fødevareministeren de indkomne høringssvar  

 til udvalget.
2. Indstillinger og politiske bemærkninger Et flertal i udvalget (V, KF, DF, CD og KRF)  

 indstiller lovforslaget til forkastelse ved 3. behandling.
 Flertallet i udvalget ønsker at fastholde aftalen  

 om tilbageførsel af beløbet svarende til 4,3 promille af den  

 amtskommunale grundskyld til de eksisterende promillefonde, ligesom  

 flertallet ønsker af fastholde de eksisterende promillefonde, hvortil  

 økologiske producenter har adgang. Økologisk produktion skal  

 udvikles i dialog og samklang med hele den danske landbrugsproduktion,  

 således at produktionsformerne vinder bred accept på baggrund af  

 faglige argumenter og ikke på baggrund af præference eller  

 særstatus.
Ligeledes finder flertallet i udvalget ikke, at den  

 amtskommunale grundskyld skal anvendes til dækning af administrative  

 eller kontrolmæssige opgaver i Ministeriet for Fødevarer,  

 Landbrug og Fiskeri.
Flertallet ønsker uanvendte midler  

 tilbageført til landbruget alene i form af reduktion af  

 grundskatterne.
 Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) John Vinther (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 176 Bilagsnr.
