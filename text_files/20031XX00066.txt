Skriftlig fremsættelse (7. november 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om hjemmeservice. (Ændring af den  

 bidragsberettigede persongruppe m.v.) (Lovforslag nr.
L 69).
Lov om hjemmeservice trådte i kraft 1. januar 1997 efter at  

 have eksisteret som et 3-årigt forsøg.
Loven er revideret flere gange.
Ved  

 lov  

 nr. 120 af 18. marts 2002 blev omfanget af bidragsberettigede ydelser ændret,  

 så alene rengøring er omfattet af ordningen.
Samtidig blev bidragssatsen  

 nedsat  

 til de nuværende 40 pct.
Bidragsgrænsen er i dag 12.100 kr. pr. husstand pr.  

 kvartal pr. virksomhed.
Som led i finansloven for 2004 foreslås en besparelse på  

 hjemmeserviceordningen, sådan at hjemmeservicebidrag forbeholdes ældre og  

 førtidspensionister.
Besparelsen er et led i regeringens forslag til  

 finanslov  

 for 2004 og skal bidrage til at frigøre midler til andre formål.
Statens udgifter til hjemmeservice udgjorde 316,2 mio. kr. i  

 2002. Udgiften i 2003 forventes at blive 229,4 mio. kr.
Det anslås, at  

 statens  

 udgifter til hjemmeservice med forslaget vil blive reduceret med 129,1 mio.  

 kr.  

 i 2004 fra 229,4 mio. kr. til 100,3 mio. kr. og de følgende år vil udgiften  

 blive reduceret med 149,4 mio. kr. til 80,0 mio. kr.
Hjemmeservice er i dag mest anvendt i de velhavende amter,  

 og flertallet af de nuværende kunder er arbejdsduelige borgere som, i  

 modsætning til de ældre og førtidspensionisterne, har mulighed for at betale  

 regningerne selv.
Beregninger indikerer også, at ca. halvdelen af den  

 nuværende  

 efterspørgsel på hjemmeservice vil bevares, selvom der ikke for fremtiden  

 ydes  

 hjemmeservicebidrag.
Ved at forbeholde hjemmeserviceordningen for ældre og  

 førtidspensionister kan de beskæftigelsesmæssige virkninger i erhvervet  

 reduceres.
Virksomhederne får mulighed for at bevare denne del af  

 kundekredsen  

 og kan uden for hjemmeserviceordningen søge nye aftaler med andre forbrugere  

 eller nye kunder indenfor f.eks. erhvervsrengøring eller kommunal hjemmehjælp  

 i  

 form af rengøring under frit valgs ordningen.
I forslaget indgår desuden en nedsættelse af bidragsgrænsen  

 til 6000 kr. pr. husstand.
Dette sker for at sikre, at der ikke ydes bidrag  

 til  

 rengøring udover, hvad hovedparten af husstande i gruppen af ældre og  

 førtidspensionister  

 har behov for.
Hertil kommer visse mindre konsekvensændringer af loven.
 Forslaget indgår i finanslovforslaget for 2004.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til  

 Folketingets velvillige behandling.
