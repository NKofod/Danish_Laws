 I henhold til § 4 i lov nr. 80 af 8. marts 1978 om erstatning til  

 skadelidte værnepligtige m.fl. fastsættes efter forhandling med  

 forsvarsministeriet og indenrigsministeriet:
 § 1.  Et ulykkestilfælde eller en sygdom, der med  

 rimelig sandsynlighed kan henføres til udførelsen af de pligter, der er  

 forbundet med tjenesten eller de forhold, hvorunder den foregår (en  

 tjenesteskade), og som må antages at kunne begrunde krav på ydelser efter  

 loven, skal anmeldes til sikringsstyrelsen snarest muligt.
Stk. 2.  Er en tjenesteskade ikke anmeldt efter stk. 1,  

 og har skaden medført, at skadelidte på 5-ugers dagen for skadens indtræden  

 endnu ikke i fuldt omfang kan genoptage tjenesten eller sædvanligt arbejde,  

 skal anmeldelse ske senest 8 dage efter 5-ugers dagen.
For sygdomme regnes  

 anmeldelsesfristen fra det tidspunkt, da den anmeldelsespligtige har fået  

 kendskab til, at sygdommen må antages at være en tjenesteskade.
Stk. 3.  Sikringsstyrelsen skal inden 48 timer  

 underrettes om dødsfald, der må antages at være forårsaget af en  

 tjenesteskade.
Det samme gælder ethvert dødsfald indtruffet på tjenestestedet  

 eller i øvrigt under tjenesten.
Underretning skal finde sted, selv om den  

 tjenesteskade, der kan have medført dødsfald, allerede er anmeldt efter stk.  

 1-2.
 Stk. 4.  Ulykkestilfælde og sygdomme skal altid  

 anmeldes, når skadelidte selv kræver det.
 § 2.  Anmeldelsespligten påhviler den afdeling eller  

 det tjenestested, hvor den skadelidte forrettede tjeneste, da  

 ulykkestilfældet indtraf eller sygdommen antages at være opstået.
 Stk. 2.  For personer, der aftjener civil værnepligt,  

 påhviler anmeldelsespligten skolens, lejrens eller udstationeringskontorets  

 ansvarlige leder.
 Stk. 3.  For personer, der aftjener værnepligt ved  

 udførelse af bistandsarbejde i udviklingslande, påhviler anmeldelsespligten  

 Mellemfolkeligt Samvirkes regionalkontor, som via Mellemfolkeligt Samvirkes  

 hovedkontor sender anmeldelsen til sikringsstyrelsen.
 Stk. 4.  For personer, der gør tjeneste som frivillig i  

 hjemmeværnet eller civilforsvaret, eller som er udtaget til at forrette  

 tjeneste inden for civilforsvaret, påhviler anmeldelsespligten den ansvarlige  

 leder på tjenestestedet.
 § 3.  Anmeldelsen skal indeholde oplysninger om  

 følgende:
 Fra den anmeldende myndighed:
 Fra den behandlende læge:
 Anmeldelse skal ske på en blanket, der er udarbejdet af sikringsstyrelsen.
§ 4.  Ved hjemsendelsen skal den værnepligtige  

 spørges, om han mener at have krav på erstatning efter loven, og i  

 bekræftende fald skal anmeldelse til sikringsstyrelsen finde sted.
Den  

 værnepligtige skal endvidere orienteres om reglerne i lovens § 5 om  

 anmeldelse af krav efter hjemsendelsen.
 § 5.  Denne bekendtgørelse medfører ingen ændring i  

 øvrige bestemmelser om anmeldelse af ulykkestilfælde og sygdomme, der rammer  

 værnepligtige.
 § 6.  Bekendtgørelsen træder i kraft den 1. september  

 1978 og anvendes på tjenesteskader indtruffet denne dato eller senere.
 SOCIALMINISTERIET, DEN 2. AUGUST 1978.
