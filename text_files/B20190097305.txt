Bekendtgørelse om efterregulering af det kommunale beskæftigelsestilskud for 2018, midtvejsregulering af det kommunale beskæftigelsestilskud samt opgørelsen af den særlige tilskudsordning for 2019 og opgørelsen af det foreløbige kommunale beskæftigelsestilskud for 2020 I medfør af § 23 a, stk. 4, 5 og 8, og § 23 b, stk. 4, i lov om kommunal udligning og generelle tilskud til kommuner, jf. lovbekendtgørelse nr. 329 af 24. marts 2017, og efter forhandling med beskæftigelsesministeren fastsættes:
Kapitel 1 Anvendelsesområde § 1. Bekendtgørelsen finder anvendelse ved efterreguleringen af det kommunale beskæftigelsestilskud for 2018, midtvejsreguleringen af det kommunale beskæftigelsestilskud for 2019 samt opgørelsen af den særlige tilskudsordning for 2019 og opgørelsen af det foreløbige kommunale beskæftigelsestilskud for 2020 efter §§ 23 a og 23 b i lov om kommunal udligning og generelle tilskud til kommuner.
Kapitel 2 Opgørelse af efterreguleringen for 2018 § 2. I 2019 opgøres en efterregulering af merudgiftsbehovet for 2018. Merudgiftsbehovet opgøres for den enkelte landsdel som de samlede faktiske kommunale nettoudgifter omfattet af beskæftigelsestilskuddet i 2018 for kommunerne i landsdelen fratrukket grundtilskuddet til disse kommuner.
 Stk. 2. Inden for landsdelen fordeles merudgiftsbehovet på kommunerne i forhold til bruttoledigheden for dagpengemodtagere og modtagere af midlertidig arbejdsmarkedsydelse (ledige og aktiverede) opgjort i fuldtidspersoner i 2016 på baggrund af Styrelsen for Arbejdsmarked og Rekrutterings målesystem Jobindsats.dk.
Stk. 3. Der anvendes følgende landsdelsinddeling: København og Østsjælland, Nordsjælland, Vest- og Sydsjælland og Bornholm, Fyn, Sydjylland, Østjylland, Vestjylland og Nordjylland.
Fordelingen af kommuner på de 8 landsdele fremgår af bilag 1.
 Stk. 4. Den endelige opgørelse af kommunernes udgifter består af nettoudgifterne i 2018 på følgende funktioner i budget- og regnskabssystemet for kommuner: Funktion 5.57.78 - »Dagpenge til forsikrede ledige«, dranst 1, grp. 004-005 og 012-019. Funktion 5.68.91 - »Beskæftigelsesindsats for forsikrede ledige«, dranst 1, grp. 006-008 og 102-111 samt dranst 2, grp. 003-022.
Kapitel 3 Opgørelse af midtvejsreguleringen for 2019 § 3. Midtvejsreguleringen af beskæftigelsestilskuddet for 2019 udgøres af forskellen mellem en fornyet beregning af merudgiftsbehovet for 2019 og det oprindeligt beregnede merudgiftsbehov for 2019, jf. § 23 a i lov om kommunal udligning og generelle tilskud til kommuner.
§ 4. Merudgiftsbehovet for hele landet opgøres som de skønnede kommunale nettoudgifter omfattet af beskæftigelsestilskuddet i 2019 fratrukket grundtilskuddet.
Merudgiftsbehovet fordeles på kommunerne i forhold til antallet af  dagpengemodtagere opgjort i fuldtidspersoner i 2017 på baggrund af Styrelsen for Arbejdsmarked og Rekrutterings målesystem Jobindsats.dk.
Kapitel 4 Udgifter omfattet af beskæftigelsestilskuddet for 2019 og 2020 § 5. For 2019 og 2020 omfatter beskæftigelsestilskuddet følgende kommunale nettoudgifter:
 1) 20 pct. af udgifterne til arbejdsløshedsdagpenge og til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf. § 120, stk. 1, nr. 1, i lov om en aktiv beskæftigelsesindsats, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, i de første 4 uger med ydelser, jf. § 3, stk. 1, nr. 1 og 13, samt § 5, stk. 2 og 3, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 2) 60 pct. af udgifterne til arbejdsløshedsdagpenge og til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf. § 120, stk. 1, nr. 1, i lov om en aktiv beskæftigelsesindsats, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, fra den 5. til og med den 26. uge med ydelser, jf. § 3, stk. 1, nr. 1 og 13, samt § 5, stk. 2 og 3, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 3) 70 pct. af udgifterne til arbejdsløshedsdagpenge og til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf. § 120, stk. 1, nr. 1, i lov om en aktiv beskæftigelsesindsats, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, fra den 27. til og med den 52. uge med ydelser, jf. § 3, stk. 1, nr. 1 og 13, samt § 5, stk. 2 og 3, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 4) 80 pct. af udgifterne til arbejdsløshedsdagpenge og til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf. § 120, stk. 1, nr. 1, i lov om en aktiv beskæftigelsesindsats, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, fra den 53. uge med ydelser, jf. § 3, stk. 1, nr. 1 og 13, samt § 5, stk. 2 og 3, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 5) 50 pct. af udgifterne til personlig assistance til handicappede efter kapitel 3 og 4 i lov om kompensation til handicappede i erhverv m.v., jf. § 17 b i lov om kompensation til handicappede i erhverv m.v.
 6) 50 pct. af udgifterne til befordringsgodtgørelse til forsikrede ledige efter § 82 i lov om en aktiv beskæftigelsesindsats.
 7) 50 pct. af udgifterne til hjælpemidler til forsikrede ledige og beskæftigede efter §§ 76- 77 og § 100 i lov om en aktiv beskæftigelsesindsats, bortset fra undervisningsmaterialer, jf. lovens § 120, stk. 1, nr. 2, og § 123, stk. 3, herunder forsikrede ledige, der er omfattet af § 2, nr. 8, i lov om en aktiv beskæftigelsesindsats, og 50 pct. af udgifter til undervisningsmaterialer efter §§ 76-77 og § 99, i lov om en aktiv beskæftigelsesindsats til forsikrede ledige, der er omfattet af § 2, nr. 8, i lov om en aktiv beskæftigelsesindsats, jf. § 119 i lov om en aktiv beskæftigelsesindsats.
Kapitel 5 Den særlige tilskudsordning for 2019 § 6. Det særlige tilskud for 2019 ydes til kommuner, hvor udviklingen i antallet af dagpengemodtagere opgjort i fuldtidspersoner ifølge opgørelser fra Styrelsen for Arbejdsmarked og Rekrutterings målesystem Jobindsats.dk i perioden 1. kvartal 2018 til 1. kvartal 2019 overstiger udviklingen i landsdelen tillagt 5 procentpoint, jf. § 23 b, stk. 1, i lov om kommunal udligning og generelle tilskud til kommuner.
 § 7. Tilskuddet udgør 138.000 kr. pr. bruttoledig ganget med det antal ledige, hvormed udviklingen i ledigheden i kommunen overstiger udviklingen i landsdelen, tillagt 5 procentpoint dog fratrukket 0,01 pct. af kommunens budgetterede beskatningsgrundlag for tilskudsåret.
 Stk. 2. Tilskuddet pr. bruttoledig er fastsat på grundlag af de skønnede kommunale nettoudgifter for tilskudsåret 2019 og antallet af bruttoledige dagpengemodtagere (ledige og aktiverede), der ligger til grund for dette skøn.
 § 8. Samtlige kommuner bidrager til den særlige tilskudsordning i forhold til den enkelte kommunens andel af det samlede befolkningstal som opgjort af Danmarks Statistik.
 Stk. 2. Ved befolkningsopgørelsen henregnes personer, for hvilken en kommune har den generelle betalingsforpligtelse til folketallet i kommunen.
Kapitel 6 Opgørelsen af det foreløbige beskæftigelsestilskud for 2020 § 9. Beskæftigelsestilskuddet for 2020 opgøres som summen af grundtilskuddet for 2020 og merudgiftsbehovet for 2020, jf. § 23 a, stk. 2, i lov om kommunal udligning og generelle tilskud til kommuner.
 § 10. Grundtilskuddet udgør den enkelte kommunes samlede tilskud for 2017, jf. § 23 a, stk. 2, nr. 1, i lov om kommunal udligning og generelle tilskud til kommuner, reguleret efter stk. 2-4.
 Stk. 2. Det samlede grundtilskud for kommunerne som opgjort efter stk. 1 reguleres herefter med den samlede virkning af ændringer i følgende love og regler på de områder, der er omfattet af beskæftigelsestilskuddet:
 1) Lov nr. 1365 af 28. december 2011 om ændring af lov om arbejdsløshedsforsikring m.v. og flere andre love (Forhøjelse af efterlønsalder, forkortelse af efterlønsperiode og tilbagebetaling af efterlønsbidrag m.v.).
 2) Lov nr. 1380 af 23. december 2012 om ændring af lov om en aktiv beskæftigelsesindsats, lov om aktiv socialpolitik, lov om social pension og forskellige andre love (Reform af førtidspension og fleksjob, herunder indførelse af ressourceforløb, rehabiliteringsteam, fleksløntilskud m.v.).
 3) Lov nr. 1488 af 23. december 2014 om ændring af udlændingeloven, integrationsloven og lov om Det Centrale Personregister (Reform af international rekruttering m.v.).
 4) Lov nr. 994 af 30. august 2015 om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 5) Lov nr. 624 af 8. juni 2016 om ændring af lov om arbejdsløshedsforsikring m.v., lov om en aktiv beskæftigelsesindsats og forskellige andre love og om ophævelse af lov om akutjob og jobpræmie til arbejdsgivere og lov om uddannelsesordning for ledige, som har opbrugt deres dagpengeret (Fleksibelt og indkomstbaseret dagpengesystem, månedsudbetaling af dagpenge m.v.).
 6) Lov nr. 623 af 8. juni 2016 om integrationsgrunduddannelse (igu).
 7) Lov nr. 1718 af 27. december 2016 om ændring af lov om arbejdsløshedsforsikring m.v. (Tidspunkt for skift af dagpengesats for unge under 25 år og ph.d.-studerendes ret til arbejdsløshedsdagpenge).
 8) Lov nr. 1719 af 27. december 2016 om ændring af lov om arbejdsløshedsforsikring m.v. (Optjening af ret til feriedagpenge for perioder med sygedagpenge ophæves).
 9) Lov nr. 173 af 20. februar 2017 om ændring af lov om en aktiv beskæftigelsesindsats og lov om arbejdsløshedsforsikring m.v. (Trepartsaftale på Beskæftigelsesministeriets område om uddannelsesløft, voksenlærlingeordningen og 6 ugers jobrettet uddannelse).
 10) Bekendtgørelse nr. 272 af 22. marts 2017 om ikrafttræden af visse bestemmelser i lov nr. 624 af 8. juni 2016 om ændring af lov om arbejdsløshedsforsikring m.v., lov om en aktiv beskæftigelsesindsats og forskellige andre love og om ophævelse af lov om akutjob og jobpræmie til arbejdsgivere og lov om uddannelsesordning for ledige, som har opbrugt deres dagpengeret (Fleksibelt og indkomstbaseret dagpengesystem, månedsudbetaling af dagpenge m.v.).
 11) Lov nr. 1540 af 19. december 2017 om ændring af lov om arbejdsløshedsforsikring m.v. (Nye regler om fradrag for frivilligt, ulønnet arbejde for dagpengemodtagere m.v.).
 12) Lov nr. 1670 af 26. december 2017 om ændring af lov om arbejdsløshedsforsikring m.v. (Et nyt dagpengesystem for fremtidens arbejdsmarked).
 13) Bekendtgørelse nr. 246 af 26. marts 2018 om forsøg på beskæftigelsesområdet. (Forenklet voksenlærlingeordning).
 14) Lov nr. 1527 af 18. december 2018 om ændring af lov om en aktiv beskæftigelsesindsats, lov om aktiv socialpolitik, lov om kommunal udligning og generelle tilskud til kommuner og lov om organisering og understøttelse af beskæftigelsesindsatsen m.v. (Forenkling af den økonomiske styring af beskæftigelsesindsatsen m.m.).
 15) Lov nr. 697 af 8. juni 2018 om forberedende grunduddannelse.
 16) Lov nr. 1517 af 18. december 2018 om ændring af lov om arbejdsløshedsforsikring m.v. (Dagpenge efter udløb af retten til supplerende dagpenge i et månedsbaseret dagpengesystem m.m.).
 17) Lov nr. 1710 af 27. december 2018 om ændring af lov om arbejdsløshedsforsikring m.v., lov om sygedagpenge og barselsloven (Opholdskrav for ret til arbejdsløshedsdagpenge m.v.).
 18) Lov nr. 125 af 6. februar 2019 om ændring af lov om social pension og lov om højeste, mellemste, forhøjet almindelig og almindelig førtidspension m.v. (Forhøjelse af satser for folkepension, forhøjelse af fradragsbeløb for folkepension og førtidspension og forhøjelse af fradragsbeløb for ægtefælles eller samlevers indkomst).
 19) Lov nr. 548 af 7. maj 2019 om en aktiv beskæftigelsesindsats.
 20) Lov nr. 551 af 7. maj 2019 om ændring af lov om organisering og understøttelse af beskæftigelse m.v., lov om aktiv socialpolitik, lov om sygedagpenge, integrationsloven og forskellige andre love. (Konsekvenser af aftale om en forenklet beskæftigelsesindsats m.v.).
 21) Lov nr. 562 af 7. maj 2019 om ændring af lov om integrationsuddannelse (igu) og lov om Arbejdsgivernes Uddannelsesbidrag (Videreførelse af igu-ordningen og egu-bonusordningen).
 Stk. 3. Den samlede regulering efter stk. 2 fordeles på kommunerne i forhold til den enkelte kommunes andel af grundtilskuddet opgjort efter stk. 1.
 Stk. 4. Det beregnede grundtilskud efter stk. 1-3 opreguleres fra 2017 til 2019 pris- og lønniveau med den forventede pris- og lønudvikling i den kommunale sektor.
 § 11. Merudgiftsbehovet for 2020 beregnes som forskellen mellem grundtilskuddet for 2020 og de skønnede kommunale nettoudgifter for tilskudsåret, jf. § 23 a, stk. 2, nr. 2, i lov om kommunal udligning og generelle tilskud til kommuner.
 Stk. 2. Merudgiftsbehovet fordeles på kommuner i forhold til antallet af dagpengemodtagere (inkl. løntilskud) i 2018 opgjort i fuldtidspersoner ifølge opgørelser fra Styrelsen for Arbejdsmarked og Rekrutterings målesystem Jobindsats.dk.
Kapitel 7 Ikrafttræden § 12. Bekendtgørelsen træder i kraft den 22. september 2019.
