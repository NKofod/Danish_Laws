Formålet med registeret er at danne ramme om lægevidenskabelige forskningsprojekter og projekter vedrørende forbedring af patientbehandlingen inden for HS, samt at danne grundlag for videnskabelig og statistisk bearbejdelse af oplysninger om de patienter, der ingår i registeret og herigennem belyse sygdommes, graviditeters og abnormiteters årsag, forløb, behandling m.v. for derved at øge indsigten i "lidelsernes" karakter.
Endvidere har registeret til formål at danne baggrund for en effektiviseret diagnostik af fremtidige patienter og til forbedring af behandling af aktuelle og fremtidige patienter, at foretage kvalitetskontrol, at opnå en mere rationel anvendelse af ressourcer, at give mulighed for genindkaldelse af de registrerede patienter til opfølgningsundersøgelser og behandling samt at danne grundlag for prognoser og planlægning.
Personkreds: Registeret må kun indeholde oplysninger om patienter registreret i Hovedstadens Sygehusfællesskab.
 Ikrafttrædelsesdato: 27/06/1996. Erstatter tidligere forskrifter.
