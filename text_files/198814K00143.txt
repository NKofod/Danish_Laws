Nr BTL 143 Betænkning over Forslag til lov om ændring af lov om  

 investeringsforeninger   

 Nr L 143 1988-89, 1. samling Afgivet af Erhvervsudvalget Afgivet: 19890223 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det af industriministeren stillede ændringsforslag.
Ændringsforslag Af industriministeren, tiltrådt af udvalget:
Til § 1 1) Nr. 19 affattes således:
 » 19. I § 13 udgår 3. pkt., og i stedet  

 indsættes som nye punktummer:
»Dette skal være et aktieselskab eller et anpartsselskab og må ikke  

 drive anden virksomhed end daglig ledelse af investeringsinstitutter.  

 Administrationsselskabet må ikke tillige være depotselskab for  

 investeringsinstitutter.«» Bemærkninger Til nr. 1 Den foreslåede ændring muliggør, at administrationsselskabet også kan  

 varetage den daglige ledelse af eventuelle udenlandske  

 investeringsinstitutter, der ikke er organiseret som foreninger.
