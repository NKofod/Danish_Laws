 I medfør af § 3 i lov om tjenestemænd, jf. lovbekendtgørelse nr. 572 af 5.  

 august 1991, som ændret senest ved lov nr. 208 af 28. april 1993, fastsættes  

 herved følgende:
§ 1.  Universiteterne, universitetscentrene, Danmarks  

 Tekniske Universitet, Danmarks Ingeniørakademi, Danmarks Farmaceutiske  

 Højskole, Danmarks Lærerhøjskole, Den Kgl.
Veterinær- og Landbohøjskole,  

 Danmarks Højskole for Legemsøvelser, Danmarks Journalisthøjskole, Danmarks  

 Pædagogiske Institut, statsseminarierne, Statens Erhvervspædagogiske  

 Læreruddannelser, Danmarks Edb-Center for Forskning og Uddannelse samt  

 Statens Uddannelsesstøtte bemyndiges til at ansætte tjenestemænd, hvis  

 stillinger er klassificeret i lønrammerne 1-35.
 Stk. 2.  De i stk. 1 nævnte institutioner kan ligeledes  

 foretage afsked af tjenestemænd i lønrammerne 1-35 bortset fra afsked af  

 kongeligt udnævnte tjenestemænd samt uansøgt afsked af tjenestemænd, jf.  

 tjenestemandslovens § 26, stk. 1, og stk. 2, 2. pkt.
 § 2.  Bekendtgørelsen træder i kraft den 15. maj 1994.
 Stk. 2.  Bekendtgørelse nr. 853 af 2. december 1986 om  

 delegation af udnævnelses- og afskedigelseskompetence til højere  

 uddannelsesinstitutioner m.fl. institutioner under Undervisningsministeriet  

 samt bekendtgørelse nr. 852 af 2. december 1986 om delegation af udnævnelses-  

 og afskedigelseskompentence til Danmarks Højskole for Legemsøvelser samt  

 Danmarks Pædagogiske Institut ophæves.
Undervisningsministeriet, den 28. april  

 1994 P.m.v.
