En 86-årig mand forsøgte at dræbe samleversken med sovemedicin på  

 grund af hendes alvorlige sygdom, der bl.a.medførte, at de ikke kunne komme  

 på plejehjem sammen.
Forsøgte samtidig selvmord.
Tiltalefrafald meddelt.(* 2) En 86-årig mand, der de seneste to år havde vist tegn på tiltagende hjerneforkalkning og været tynget af bekymring over sin  

 83-årige samleverskes alvorlige sygdom, formåede hende til at drikke et glas  

 med saftevand, hvori der var opløst et større antal sovepiller.
Han havde  

 sagt til hende, at drikken var ordineret af lægen, og han indtog selv et  

 lignende antal piller med henblik på selvmord.
Parret blev fundet kort efter  

 indtagelsen og sygehuset reddede dem.
Sigtede erkendte at have forsøgt at  

 dræbe samleversken med den baggrund, at han ville befri hende for hendes  

 lidelser, samt at de havde fået afslag på at komme på plejehjem sammen.
De  

 var nu kommet på samme plejehjem.
Tiltalefrafald for overtrædelse af  

 straffelovens § 237, jf. § 21, blev meddelt.
(* 1) Offentliggjort i Anklagemyndighedens Årsberetning 1982, side 16.
