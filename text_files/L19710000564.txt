 Den 16. oktober 1969 undertegnedes i Bryssel følgende  

 overenskomst mellem Danmark og Belgien til undgåelse af dobbeltbeskatning og  

 regulering af visse andre spørgsmål for så vidt angår indkomstskat og  

 formueskat:
OVERENSKOMST mellem Danmark og Belgien til undgåelse af dobbeltbeskatning og regulering  

 af visse andre spørgsmål for så vidt angår indkomstskat og formueskat Hans Majestæt Kongen af Danmark og Hans Majestæt Belgiernes Konge, der ønsker at undgå dobbeltbeskatning og at regulere visse andre spørgsmål  

 for så vidt angår indkomstskat og formueskat, har besluttet at afslutte en  

 overenskomst og har til det formål som deres Befuldmægtigede udnævnt:
 Hans Majestæt Kongen af Danmark:
Udenrigsminister Hr.
P.
Hartling; Hans Majestæt Belgiernes Konge:
Udenrigsminister Hr.
P.
Harmel, som, efter at have udvekslet deres fuldmagter og fundet disse i god og  

 behørig form, er blevet enige om følgende bestemmelser:
I.
OVERENSKOMSTENS ANVENDELSESOMRÅDE Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller lokale myndigheders vegne  

 uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, skatter på det samlede beløb af gager eller  

 lønninger udbetalt af foretagender, såvel som skatter på formueforøgelse.
 3. De gældende skatter, på hvilke overenskomsten  

 finder anvendelse, er især:
4. Overenskomsten skal også finde anvendelse på alle  

 fremtidige skatter af samme eller væsentlig samme art, der måtte blive pålagt  

 som tillæg til eller i stedet for de gældende skatter.
Ved slutningen af  

 hvert år skal de kompetente myndigheder i de kontraherende stater give  

 hinanden underretning om ændringer, som er blevet foretaget i deres  

 respektive skattelove.
II.
DEFINITIONER Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
1' udtrykket "Belgien", når det anvendes i geografisk betydning,  

 betyde Kongeriget Belgiens territorium; det skal ligeledes, såfremt der  

 indføres belgiske lovbestemmelser herom, betegne den del af Nordsøens havbund  

 og undergrund, som grænser til det belgiske territorialfarvand , og hvorover  

 Belgien udøver sine suveræne rettigheder til udforskning og udnyttelse;  

 afgrænsningen af dette område vil i så fald blive meddelt Kongeriget Danmark  

 ad diplomatisk vej, så snart overenskomster med Frankrig, Nederlandene og Det  

 Forenede Kongerige Storbritannien og Nordirland har muliggjort denne; 2' udtrykket "Danmark", når det anvendes i geografisk betydning,  

 betyde Kongeriget Danmark, herunder ethvert område, som grænser til Danmarks  

 territorialfarvand, og inden for hvilket Danmark, ifølge sin lovgivning og i  

 overensstemmelse med international ret, kan udøve sine rettigheder til  

 udforskning og udnyttelse af kontinentalsoklens naturforekomster; udtrykket  

 omfatter ikke Færøerne og Grønland; 3' udtrykkene "en af de kontraherende stater" og "den anden  

 kontraherende stat" betyde Danmark eller Belgien, alt efter  

 sammenhængen; 4' udtrykket "person" indbefatte fysiske personer, selskaber og  

 alle andre sammenslutninger af personer; 5' udtrykket "selskab" betyde enhver juridisk person eller  

 enhver anden enhed, der beskattes som sådan af sine indkomster eller sin  

 formue i den stat, hvor den er hjemmehørende; 6' udtrykkene "foretagende i en af de kontraherende stater" og  

 "foretagende i den anden kontraherende stat" betyde henholdsvis et  

 foretagende, der drives af en person, som er hjemmehørende i en af de  

 kontraherende stater, og et foretagende, der drives af en person, som er  

 hjemmehørende i den anden kontraherende stat; 7' udtrykket "kompetente myndighed" betyde:
 2. Ved anvendelsen af denne overenskomst i en af de  

 kontraherende stater skal ethvert udtryk, som ikke på anden måde er  

 defineret, og medmindre andet følger af sammenhængen, tillægges den  

 betydning, som det har i henhold til de i denne kontraherende stat gældende  

 love om de skatter, hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende forhold.
Det anvendes  

 også på de selskaber ifølge belgisk ret - bortset fra aktieselskaber - som  

 har valgt af lade deres indkomst beskatte med skatten på fysiske personer.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, skal følgende  

 regler gælde:
1' han skal anses for at være hjemmehørende i den kontraherende stat, i  

 hvilken han har en fast bolig til rådighed for sig.
Såfremt han har en fast  

 bolig til rådighed for sig i begge kontraherende stater, skal han anses for  

 at være hjemmehørende i den kontraherende stat, med hvilken han har de  

 stærkeste personlige og økonomiske forbindelser (midtpunkt for sine  

 livsinteresser); 2' kan det ikke afgøres, i hvilken af de to kontraherende stater han har  

 midtpunkt for sine livsinteresser, eller har han ikke en fast bolig til  

 rådighed for sig i nogen af de kontraherende stater, skal han anses for at  

 være hjemmehørende i den kontraherende stat, i hvilken han sædvanligvis  

 opholder sig; 3' opholder han sig sædvanligvis i begge de kontraherende stater, eller  

 har han ikke sådant ophold i nogen af dem, skal han anses for at være  

 hjemmehørende i den stat, i hvilken han har statsborgerret; 4' har han statsborgerret i begge de kontraherende stater, eller har han  

 ikke statsborgerret i nogen af dem, vil de kompetente myndigheder i de to  

 kontraherende stater afgøre spørgsmålet ved gensidig aftale.
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
1' et sted, hvorfra foretagendet ledes; 2' en filial; 3' et kontor; 4' en fabrik; 5' et værksted; 6' en grube, et stenbrud eller et andet sted, hvor naturforekomster  

 udnyttes; 7' stedet for et bygnings-, anlægs- eller monteringsarbejde f mere end 12  

 måneders varighed.
 3. Udtrykket "fast driftssted" skal ikke  

 indbefatte:
1' anvendelsen af indretninger udelukkende til oplagring, udstilling eller  

 udlevering af varer tilhørende foretagendet; 2' opretholdelsen af et varelager, tilhørende foretagendet, udelukkende  

 til oplagring, udstilling eller udlevering; 3' opretholdelsen af et varelager, tilhørende foretagendet, udelukkende  

 til bearbejdelse hos et andet foretagende; 4' opretholdelsen af et fast forretningssted udelukkende for at foretage  

 indkøb af varer eller fremskaffe oplysninger til foretagendet; 5' opretholdelsen af et fast forretningssted udelukkende i reklameøjemed,  

 til indsamling af oplysninger, til videnskabelig forskning eller til udøvelse  

 af lignende virksomhed, der for foretagendet er af forberedende eller  

 hjælpende art.
 4. En person, som udfører virksomhed i en af de  

 kontraherende stater for et foretagende i den anden kontraherende stat - med  

 undtagelse af en sådan uafhængig repræsentant, som omhandles i stykke 5 -  

 skal anses for fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 alene fordi det driver forretning der gennem en mægler, kommissionær eller  

 anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Uanset bestemmelserne i stykke 4 og 5 skal et  

 forsikringsforetagende i en af de kontraherende stater anses for at have et  

 fast driftssted i den anden stat fra det øjeblik, hvor det - gennem en i  

 stykke 4 omhandlet repræsentant eller en uafhængig repræsentant, som har og  

 regelmæssigt udøver en fuldmagt til at indgå aftaler i fortagendets navn -  

 opkræver præmier på den nævnte stats territorium eller forsikrer risici på  

 dette territorium.
 7. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
III.
BESKATNING AF INDKOMST Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe,  

 både og luftfartøjer anses ikke for fast ejendom.
 3. Bestemmelserne i stykke 1 finder anvendelse på  

 indkomst, der erhverves ved direkte udnyttelse eller brug, udlejning eller  

 bortforpagtning, såvel som ved enhver anden form for udnyttelse af fast  

 ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. Med forbehold af anvendelsen af stykke 3 skal der,  

 hvor et foretagende i en af de kontraherende stater driver virksomhed i den  

 anden kontraherende stat gennem et der beliggende fast driftssted, i hver af  

 de kontraherende stater til dette faste driftssted henføres den fortjeneste,  

 som det kunne forventes at have opnået, hvis det havde været et uafhængigt  

 foretagende, der udøvede den samme eller lignende virksomhed på samme eller  

 lignende betingelser, og som handlede under fuldstændigt frie forhold.
 3. Ved fastsættelsen af et fast driftssteds  

 fortjeneste skal det være tilladt at fradrage de normale udgifter, som er  

 afholdt til gavn for det faste driftssted, herunder udgifter til ledelse og  

 almindelig administration i øvrigt, hvad enten de afholdes i den stat, hvor  

 det pågældende faste driftssted er beliggende, eller andre steder.
4. I mangel af ordentlig regnskabsførelse eller andre  

 bevismidler, som muliggør fastsættelsen af den del af en fortjeneste  

 indvundet af et foretagende i en af de kontraherende stater, som kan henføres  

 til dets faste driftssted i den anden stat, kan skatten navnlig fastsættes i  

 denne anden stat i overensstemmelse med dennes egen lovgivning, under  

 hensyntagen til den fortjeneste, som lignende foretagender i den samme stat,  

 som udøver den samme eller lignende virksomhed under tilsvarende eller  

 lignende betingelser, sædvanligvis oppebærer.
Hvis denne metode medfører en  

 dobbeltbeskatning af den samme fortjeneste, skal de to staters kompetente  

 myndigheder dog træffe aftale med henblik på at undgå denne  

 dobbeltbeskatning.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 7. Hvor retten til beskatning af fortjeneste indvundet  

 af et foretagende, som drives af et andet selskab end et aktieselskab,  

 tilkommer en af de kontraherende stater i medfør af stykke 1, skal denne  

 bestemmelse ikke forhindre denne stat i at beskatte den nævnte fortjeneste  

 hos de enkelte deltagere i dette selskab.
 8. Hvor en fortjeneste indeholder indkomster , som er  

 omhandlet særskilt i andre artikler i denne overenskomst, skal bestemmelserne  

 i denne artikel ikke forhindre anvendelsen af bestemmelserne i disse andre  

 artikler ved beskatningen af disse indkomster.
Artikel 8 Skibs- og luftfartsvirksomheder 1. Uanset bestemmelserne i artikel 7, stykke 1-7, kan  

 fortjeneste ved udnyttelse af skibe eller luftfartøjer i international trafik  

 kun beskattes i den kontraherende stat, i hvilken foretagendets virkelige  

 ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 det pågældende skib har sit hjemsted, eller, såfremt et sådant ikke findes, i  

 den kontraherende stat, i hvilken rederen er bosiddende.
 3. Bestemmelserne i stykke 1 finder ligeledes  

 anvendelse, hvor et luftfartsforetagende i en af de kontraherende stater  

 deltager i en pool, i et fællesforetagende eller i en international  

 organisation om sådan virksomhed.
Artikel 9 Indbyrdes afhængige foretagender I tilfælde, hvor 1' et foretagende i en af de kontraherende stater direkte eller indirekte  

 deltager i ledelsen, kontrollen eller finansieringen af et foretagende i den  

 anden kontraherende stat, eller 2' samme personer direkte eller indirekte deltager i ledelsen, kontrollen  

 eller finansieringen af både et foretagende i den ene af de kontraherende  

 stater og et foretagende i den anden kontraherende stat, og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte , som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskatte i denne anden  

 stat.
 2. Sådant udbytte kan imidlertid beskattes i den  

 kontraherende stat, i hvilken det selskab, der udbetaler udbyttet, er  

 hjemmehørende, og i overensstemmelse med lovgivningen i denne stat; men den  

 skat, der pålægges, må ikke overstige 15 pct. af det nævnte bruttoudbytte.
 Bestemmelserne i dette stykke medfører ingen begrænsninger i adgangen til  

 at beskatte selskabet af den fortjeneste, hvoraf udbyttet er udbetalt.
 3. Udtrykket "udbytte" betyder i denne  

 artikel indkomst af aktier , udbyttebeviser eller -rettigheder, mineaktier,  

 stifterandele eller - bortset fra gældsfordringer - andre rettigheder til  

 andel i fortjeneste, såvel som indkomst fra andre selskabsrettigheder, der  

 sidestilles med indkomst fra aktier i henhold til skattelovgivningen i den  

 stat, i hvilken det selskab, der foretager udlodningen, er hjemmehørende.  

 Dette udtryk omfatter indkomst - selv om den udloddes i form af rente - der  

 beskattes som indkomst af kapital, som er investeret af deltagerne i andre  

 selskaber end aktieselskaber, der er hjemmehørende i Belgien.
4. Bestemmelserne i stykke 1 og 2 finder ikke  

 anvendelse i tilfælde, hvor udbyttet oppebæres af en person, der er  

 hjemmehørende i en af de kontraherende stater, og som har et fast driftssted  

 i den anden kontraherende stat, i hvilken det selskab, der udbetaler  

 udbyttet, er hjemmehørende, såfremt de rettigheder, der ligger til grund for  

 udlodningen, har direkte forbindelse med det faste driftssted.
I så fald skal  

 bestemmelserne i artikel 7 finde anvendelse; de skal dog ikke være til hinder  

 for, at der opkræves kildeskat på dette udbytte i overensstemmelse med  

 lovgivningen i denne anden kontraherende stat.
 5. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke alene på dette grundlag pålægge  

 nogen skat på udbytte, der udbetales af selskabet, eller pålægge nogen skat i  

 form af en tillægsskat på selskabets ikke-udloddede indkomst, selv om det  

 udbetalte udbytte eller den ikke-udloddede indkomst helt eller delvis består  

 af fortjeneste eller indkomst fra kilder i denne anden stat.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 kan beskattes i denne anden stat.
 2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat; men den skat, der pålægges, må ikke overstige 15  

 pct. af rentebeløbet.
 3. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, samt, såfremt det følgende stykke ikke finder  

 anvendelse, indkomst af fordringer eller indskud af enhver art, såvel som  

 præmieobligationsgevinster og enhver anden indkomst, der i henhold til  

 skattelovgivningen i den stat, hvorfra indkomsten hidrører, betragtes som  

 indkomst af pengelån eller indskud.
 Dette udtryk omfatter ikke:
1' renter, som sidestilles med udbytte i henhold til artikel 10, stk. 3,  

 2. punktum; 2' renter af forretningsmæssige lån - herunder veksellån - som skyldes en  

 kredit med betalingen af varer, produkter eller tjenesteydelser, som leveres  

 af et foretagende i den ene kontraherende stat til en person hjemmehørende i  

 den anden kontraherende stat; 3' renter af konti kurant eller indskud på navn mellem bankforetagender i  

 de to kontraherende stater; 4' renter af pengeindskud, der ikke foreligger som ihændehaverpapirer, og  

 som er foretaget i bankforetagender, herunder offentlige låneinstitutioner.
 Renter, som omfattes af punkt 2' -4' i det foregående stykke, skal - alt  

 efter omstændighederne - beskattes i henhold til artikel 7 eller artikel 21.
4. Bestemmelserne i stykke 1 og 2 finder ikke  

 anvendelse i tilfælde, hvor renten oppebæres af en person, der er  

 hjemmehørende i en af de kontraherende stater, og som har et fast driftssted  

 i den anden kontraherende stat, hvorfra renten hidrører, såfremt den fordring  

 eller det indskud, der ligger til grund for den udbetalte rente, har direkte  

 forbindelse med det faste driftssted.
I så fald skal bestemmelserne i artikel  

 7 finde anvendelse; de skal dog ikke være til hinder for, at der opkræves  

 kildeskat på disse renter i overensstemmelse med lovgivningen i denne anden  

 kontraherende stat.
5. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv, en  

 politisk underafdeling deraf, en lokal myndighed eller en i den pågældende  

 stat hjemmehørende person.
Såfremt den person, der betaler renten - hvad  

 enten den pågældende er hjemmehørende i en af de kontraherende stater eller  

 ej - imidlertid i en af de kontraherende stater har et fast driftssted, til  

 fordel for hvilket den gæld, hvoraf renten betales, blev stiftet, og  

 renteudgiften afholdes af det pågældende faste driftssted som sådant, skal en  

 sådan rente anses for at hidrøre fra den kontraherende stat, i hvilken det  

 faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring eller det indskud, hvorfor den er betalt, overstiger det beløb,  

 som ville være blevet aftalt, såfremt den nævnte forbindelse ikke havde  

 foreligget, skal begrænsningen af skattesatsen ifølge stykke 2 alene finde  

 anvendelsen på det sidstnævnte beløb.
I så fald skal den overskydende del af  

 renten kunne beskattes i den kontraherende stat, hvorfra renten hidrører, og  

 i overensstemmelse med dennes lovgivning.
Artikel 12 Royalties 1. Royalties, der hidrører fra en af de kontraherende  

 stater og betales til en person, som er hjemmehørende i den anden  

 kontraherende stat, kan kun beskattes i denne anden stat.
 2. Udtrykket "royalties" betyder i denne  

 artikel vederlag af enhver art, der betales for anvendelsen af eller retten  

 til at benytte enhver ophavsret til et litterært, kunstnerisk eller  

 videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at benytte industrielt, kommercielt  

 eller videnskabeligt udstyr, der ikke anses for fast ejendom efter artikel 6,  

 eller for oplysninger om industrielle, kommercielle eller videnskabelige  

 erfaringer.
3. Bestemmelsen i stykke 1 finder ikke anvendelse i  

 tilfælde, hvor den i en af de kontraherende stater hjemmehørende modtager af  

 nævnte royalties har et fast driftssted i den anden kontraherende stat, fra  

 hvilken de nævnte royalties hidrører, såfremt den rettighed eller ejendom,  

 som ligger til grund for de nævnte royalties, har direkte forbindelse med det  

 faste driftssted.
I så fald skal bestemmelserne i artikel 7 finde anvendelse.
4. Royalties skal anses for at hidrøre fra en af de  

 kontraherende stater, når de erlægges af den pågældende stat selv, en  

 politisk underafdeling, en lokal myndighed eller en i den pågældende stat  

 hjemmehørende person.
Såfremt den person, som erlægger de nævnte royalties -  

 hvad enten den pågældende er hjemmehørende i en af de kontraherende stater  

 eller ej - imidlertid i en af de kontraherende stater har et fast driftssted,  

 til fordel for hvilket forpligtelsen til erlæggelsen af de nævnte royalties  

 blev påtaget, og disse royalties belastes dette faste driftssted som sådant,  

 skal disse royalties anses for at hidrøre fra den kontraherende stat, hvori  

 det faste driftssted er beliggende.
5. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties i betragtning af den  

 ydelse, for hvilken de erlægges, overstiger det normale beløb, som ville være  

 blevet aftalt, såfremt den nævnte forbindelse ikke havde foreligget, skal  

 bestemmelsen i stykke 1 alene finde anvendelse på det sidstnævnte beløb.
I så  

 fald skal den overskydende del af de erlagte royalties kunne beskattes i den  

 kontraherende stat, hvorfra de hidrører, og i overensstemmelse med dennes  

 lovgivning.
Artikel 13 Fortjeneste ved afhændelse af formuegenstande 1. Fortjeneste ved afståelse af fast ejendom - som  

 defineret i artikel 6 - kan beskattes i den kontraherende stat, i hvilken  

 ejendommen er beliggende.
 2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet) eller af et  

 sådant fast sted, kan beskattes i den anden stat.
 Fortjeneste ved afhændelse af skibe eller luftfartøjer, der udnyttes i  

 international trafik, såvel som af andre aktiver - bortset fra fast ejendom -  

 som henhører til driften heraf, kan dog kun beskattes i den kontraherende  

 stat, hvori fortjenesten ved udnyttelsen af disse skibe eller luftfartøjer  

 kan beskattes i medfør af artikel 8.
 3. Fortjeneste ved afståelse af alle andre aktiver,  

 herunder - for så vidt den ikke udgør en del af erhvervsformuen i et fast  

 driftssted som omtalt i stykke 2, 1. punktum - en andel i et aktieselskab,  

 kan kun beskattes i den kontraherende stat, hvori afhænderen er  

 hjemmehørende.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 stat, medmindre den pågældende til udøvelse af sin virksomhed har et fast  

 sted, der til stadighed står til hans rådighed i den anden stat.
Såfremt den  

 pågældende har et sådant fast sted, kan den del af indkomsten, der kan  

 henføres til dette sted, beskattes i denne anden stat.
 2. Udtrykket "frit erhverv" indbefatter  

 blandt andet selvstændigt videnskabelig, litterær, kunstnerisk, opdragende  

 eller undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 17, 18, 19  

 og 20 ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 beskattes i denne anden stat.
2. Uanset bestemmelserne i stykke 1 kan - med det der  

 nævnte forbehold - vederlag, som en person, der er hjemmehørende i en af de  

 kontraherende stater, oppebærer for tjenesteydelser, udført i den anden  

 kontraherende stat, kun beskattes i den førstnævnte stat i tilfælde, hvor 1' modtageren opholder sig i den anden stat i en eller flere perioder, der  

 tilsammen ikke overstiger 183 dage inden for vedkommende kalenderår; 2' vederlaget betales af eller for en arbejdsgiver, der ikke er  

 hjemmehørende i den anden stat; og 3' vederlaget ikke udredes som sådant af et fast driftssted eller et fast  

 sted, som arbejdsgiveren har i den anden stat.
 3. Vederlag for personligt arbejde, der udføres om  

 bord på et skib eller et luftfartøj i international trafik, skal anses for at  

 vedrøre arbejde udført i den kontraherende stat, i hvilken foretagendets  

 virkelige ledelse har sit sæde, og kan beskattes i denne stat.
Artikel 16 Bestyrelseshonorarer 1. Bestyrelseshonorarer, diæter og andre lignende  

 vederlag, som oppebæres af en person, der er hjemmehørende i Danmark, i hans  

 egenskab af medlem af bestyrelsen eller tilsynsrådet for et aktieselskab, der  

 er hjemmehørende i Belgien, kan beskattes i denne sidstnævnte stat.
 Denne bestemmelse finder tilsvarende anvendelse på vederlag til en  

 komplementar i et kommanditaktieselskab, som er hjemmehørende i Belgien.
 2. Bestyrelseshonorarer, diæter og andre lignende  

 vederlag, som oppebæres af en person, der er hjemmehørende i Belgien, i hans  

 egenskab af medlem af bestyrelsen eller tilsynsrådet eller et andet  

 tilsvarende organ for et selskab, som er hjemmehørende i Danmark, kan  

 beskattes i denne sidstnævnte stat.
 3. Vederlag, som indrømmes en af stykke 1 eller stykke  

 2 omfattet person for udøvelse af daglig virksomhed på et fast driftssted i  

 den anden kontraherende stat end den, hvori selskabet er hjemmehørende, kan  

 beskattes i denne anden stat, hvis det udredes som sådant af dette faste  

 driftssted.
Artikel 17 Kunstnere og sportsfolk Uanset bestemmelserne i artikel 14 og 15 kan indkomst, som erhverves af  

 professionelle kunstnere, såsom teater-, film-, radio- eller  

 fjernsynskunstnere og musikere samt af sportsfolk, for deres i denne egenskab  

 udøvede virksomhed, beskattes i den kontraherende stat, i hvilken denne  

 virksomhed udøves.
Artikel 18 Pensioner 1. Medmindre bestemmelserne i artikel 19 finder  

 anvendelse, kan pensioner og andre lignende vederlag, der udbetales for  

 tidligere tjenesteydelser til en i en af de kontraherende stater  

 hjemmehørende person, kun beskattes i denne stat.
 2. Pensioner og andre ydelser - hvad enten disse er  

 løbende eller ej - som udbetales i medfør af sociallovgivningen i en af de  

 kontraherende stater af denne stat, af en politisk underafdeling eller en  

 lokal myndighed, eller af en offentligretlig, juridisk person, kan kun  

 beskattes i denne stat.
Artikel 19 Offentlige vederlag og pensioner 1. Vederlag, herunder pensioner, der udbetales direkte  

 af, eller af fonds oprettet af, en af de kontraherende stater eller af en  

 politisk underafdeling eller en lokal myndighed, for varetagelsen af hverv i  

 den førstnævnte stats eller underafdelings eller lokale myndigheds tjeneste,  

 kan kun beskattes i denne stat.
 Denne bestemmelse finder ikke anvendelse, når modtageren af vederlaget har  

 statsborgerret i den anden stat uden samtidig at have statsborgerret i den  

 førstnævnte stat.
 2. Bestemmelsen i stykke 1 finder ikke anvendelse på  

 vederlag eller pensioner, der udbetales for tjenesteydelser i forbindelse med  

 næring eller forretning, der drives af en af de kontraherende stater eller af  

 en politisk underafdeling eller en lokal myndighed.
Artikel 20 Professorer og studerende, lærlinge eller praktikanter 1. Professorer og andre, som underviser, der er  

 hjemmehørende i en af de kontraherende stater, men som midlertidigt opholder  

 sig i den anden kontraherende stat for der at undervise eller drive  

 videnskabelig forskning, i en periode af ikke over to år, ved et universitet  

 eller et andet ikke-erhvervsdrivende institut for undervisning eller  

 videnskabelig forskning, kan kun beskattes i den førstnævnte stat af det  

 herfor oppebårne vederlag.
 2. Beløb, som en studerende, lærling eller en  

 praktikant, som er eller tidligere var hjemmehørende i en af de kontraherende  

 stater, modtager til sit underhold, studium eller sin uddannelse, medens han  

 udelukkende i studie- eller uddannelsesøjemed opholder sig i den anden  

 kontraherende stat, beskattes ikke i denne anden stat, for så vidt de  

 tilflyder ham fra kilder uden for denne anden stat.
Artikel 21 Indkomst, der ikke udtrykkeligt er omtalt En person, der er hjemmehørende i en af de kontraherende stater, kan ikke  

 beskattes i den anden kontraherende stat af den del af sin indkomst, som er  

 af en art - eller som hidrører fra kilder - der ikke er omtalt i de  

 foregående artikler, såfremt den pågældende ifølge lovgivningen i den  

 førstnævnte stat er skattepligtig der af denne del af indkomsten.
IV.
BESKATNING AF FORMUE Artikel 22 1. Formue, bestående i fast ejendom - som defineret i  

 artikel 6, stykke 2 - kan beskattes i den kontraherende stat, i hvilken  

 ejendommen er beliggende.
 2. Medmindre bestemmelserne i stykke 3 finder  

 anvendelse, kan formue, bestående i aktiver, der udgør en del af  

 erhvervsformuen i et foretagendets faste driftssted, eller i aktiver, der  

 hører til et fast sted anvendt til udøvelse af frit erhverv, beskattes i den  

 af de kontraherende stater, i hvilken det faste driftssted eller det faste  

 sted er beliggende.
 3. Skibe og luftfartøjer, der udnyttes i international  

 trafik, og aktiver - bortset fra fast ejendom - som anvendes i sådan  

 virksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue - herunder en andel i et  

 foretagende, som drives af et aktieselskab - tilhørende en person, som er  

 hjemmehørende i en af de kontraherende stater, kan kun beskattes i denne  

 stat.
V.
METODER TIL OPHÆVELSE AF DOBBELTBESKATNING Artikel 23 1. For så vidt angår Belgien skal dobbeltbeskatning  

 ophæves på følgende måde:
 1' Når en person, der er hjemmehørende i Belgien, oppebærer indtægter  

 eller ejer formue, som ikke omfattes af punkt 2' eller 3', og som i  

 overensstemmelse med bestemmelserne i denne overenskomst kan beskattes i  

 Danmark, skal Belgien fritage sådan indkomst eller formue fra beskatning, men  

 kan ved beregningen af skatten af den pågældende persons øvrige indkomst  

 eller formue anvende den skattesats, som ville være bragt i anvendelse, hvis  

 den fritagne indkomst eller formue ikke var blevet fritaget.
 2' For så vidt angår udbytter, som er skattepligtige ifølge artikel 10,  

 stykke 2, renter, som er skattepligtige ifølge artikel 11, stykke 2 eller 6,  

 og royalties, som er skattepligtige ifølge artikel 12, stykke 5, skal det ved  

 belgisk lovgivning fastsatte standardnedslag for udenlandsk skat under de  

 betingelser, som fremgår af denne lovgivning, og med de deri nævnte satser,  

 gives i den skat på fysiske personer, som påhviler de nævnte udbytter, renter  

 og royalties, henholdsvis i den selskabsskat, som påhviler de nævnte renter  

 og royalties.
 3' Når et selskab, som er hjemmehørende i Belgien, ejer aktier eller  

 andele i et aktieselskab, som er hjemmehørende i Danmark og der undergivet  

 selskabsbeskatning, skal de udbytter, som udloddes til det af det sidstnævnte  

 selskab, og som kan beskattes i Danmark ifølge artikel 10, stykke 2, være  

 fritaget for selskabsskat i Belgien i det omfang denne fritagelse ville være  

 blevet indrømmet, hvis begge selskaber havde været hjemmehørende i Belgien;  

 denne bestemmelse skal ikke være til hinder for, at der af disse udbytter  

 opkræves forskudsskat ("precompte mobilier") i henhold til belgisk  

 lovgivning.
 4' Når et selskab, som er hjemmehørende i Belgien, har været udelukkende  

 ejer af aktier eller andele i et aktieselskab, som er hjemmehørende i Danmark  

 og der undergivet selskabsbeskatning i hele dette selskabs regnskabsår, kan  

 det ligeledes fritages for den ifølge belgisk lovgivning forfaldne  

 forskudsskat ("precompte mobilier") af udbytterne af disse aktier  

 eller andele, på betingelse af, at der fremsættes skriftlig anmodning herom  

 senest ved udløbet af fristen for indgivelsen af dets årlige selvangivelse;  

 men ved udlodning til dets egne aktionærer af disse således fritagne udbytter  

 skal disse ikke kunne fradrages fra de udloddede udbytter, hvoraf der skal  

 svares forskudsskat ("precompte mobilier"). Denne bestemmelse  

 finder ikke anvendelse, når det førstnævnte selskab gyldigt har valgt at lade  

 sin indkomst undergive beskatning med skatten på fysiske personer.
 I tilfælde af, at de bestemmelser i belgisk lovgivning, der fritager de  

 nettoudbyttebeløb, som et selskab, der er hjemmehørende i Belgien, modtager  

 fra et andet selskab, der er hjemmehørende i Belgien, for selskabsskat, måtte  

 blive ændret, således at fritagelsen begrænses til udbytter af  

 kapitaldeltagelse af en nærmere fastsat størrelse i det andet selskab, skal  

 bestemmelsen i foranstående punkt kun finde anvendelse på udbytter, der  

 udloddes af selskaber, som er hjemmehørende i Danmark, når der er en  

 kapitaldeltagelse af samme størrelse i de nævnte selskaber.
 5' Når tab, som er lidt af et belgisk foretagende ved et fast driftssted i  

 Danmark, i overensstemmelse med belgisk lovgivning er blevet effektivt  

 fradraget i dette foretagendes indkomst ved beskatningen i Belgien, skal  

 fritagelsen i henhold til stykke 1' ikke finde anvendelse i Belgien for så  

 vidt angår indkomster fra andre skattepligtsperioder, som kan henføres til  

 dette faste driftssted, i det omfang, hvori disse indkomster også er blevet  

 fritaget for beskatning i Danmark på grund af de nævnte tabs modregning deri.
 2. For så vidt angår Danmark skal dobbeltbeskatning  

 ophæves på følgende måde:
1' Når en person, der er hjemmehørende i Danmark, oppebærer indtægter, som  

 i overensstemmelse med bestemmelserne i denne aftale kan beskattes i Belgien,  

 skal Danmark i den danske skat, som hviler på den pågældende persons  

 indtægter, og som omhandles i artikel 2, stykke 3, 2' a til g, fradrage et  

 beløb lig den belgiske skat, der påhviler disse indtægter.
Fradraget skal  

 imidlertid ikke kunne overstige den del af den førnævnte danske skat -  

 beregnet før indrømmelsen af fradraget - der forholdsmæssigt falder på de  

 indtægter, som kan beskattes i Belgien.
En eventuel overskydende belgisk skat  

 kan fradrages i den danske formueskat, som omtalt i artikel 2, stykke 3, 2'  

 h, men det således fradragne beløb kan ikke overstige den del af den nævnte  

 skat - beregnet før indrømmelsen af fradraget - som forholdsmæssigt svarer  

 til den formue, hvorfra de i Belgien skattepligtige indtægter hidrører.
 2' Når et selskab, som er hjemmehørende i Danmark, oppebærer udbytter fra  

 et selskab, som er hjemmehørende i Belgien, skal det ovenfor under 1' omtalte  

 fradrag tage hensyn til ikke blot den belgiske skat på udbytterne i henhold  

 til artikel 10, men også til den belgiske skat på dette sidstnævnte selskab  

 af dettes fortjeneste på betingelse af, at det selskab, som er hjemmehørende  

 i Danmark, i hele det regnskabsår, hvori det har modtaget udbytterne, har  

 været ejer af mindst en fjerdedel af kapitalen i det selskab, som er  

 hjemmehørende i Belgien.
 3' Når en person, som er hjemmehørende i Danmark, oppebærer indtægter  

 eller ejer formue, som i henhold til bestemmelserne i denne aftale kun kan  

 beskattes i Belgien, kan Danmark ikke desto mindre medregne disse indtægter  

 eller formuebestanddele i det skattepligtige grundlag for den pågældende  

 person, men skal i den skat, som påhviler denne, fradrage den del af nævnte  

 skat - beregnet for indrømmelsen af fradraget - som forholdsmæssigt svarer  

 til de nævnte belgiske indtægter eller formuebestanddele.
VI.
SÆRLIGE BESTEMMELSER Artikel 24 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i den anden stat under  

 samme forhold er eller måtte blive underkastet.
 2. Udtrykket "statsborgere" betyder:
1' alle fysiske personer, der har statsborgerret i en af de kontraherende  

 stater; 2' alle selskaber, der er stiftet i overensstemmelse med den gældende  

 lovgivning i en af de kontraherende stater.
 3. Statsløse personer skal ikke i en af de  

 kontraherende stater kunne underkastes nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne stat under samme forhold er  

 eller måtte blive underkastet.
 4.
 1' Fysiske personer, der er hjemmehørende i en af de kontraherende stater  

 og skattepligtige i den anden stat, skal, ved påligningen af de i artikel 2  

 omtalte skatter, der nyde godt af de skattefritagelser, lempelser,  

 nedsættelser eller andre fordele, som på grund af forsørgerforhold indrømmes  

 fysiske personer, der har statsborgerret i denne anden stat, men ikke er  

 hjemmehørende der.
 2' En i Danmark hjemmehørende person, der har en bolig til sin rådighed i  

 Belgien, kan, ligesom en belgisk statsborger, der ikke er hjemmehørende i  

 Belgien, beskattes der af et mindstebeløb lig med to gange den pågældende  

 boligs fiktive lejeværdi.
 5. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 Denne bestemmelse skal ikke kunne fortolkes således, at den udelukker en  

 af de kontraherende stater fra at beskatte de indtægter, som kan henføres til  

 et fast driftssted i denne stat, som et selskab, hjemmehørende i den anden  

 stat, eller en personsammenslutning, som har sin effektive ledelses sæde i  

 denne anden stat, behersker, under et med den sats, som er fastsat ved den  

 interne lovgivning, på betingelse af, at denne sats i princippet ikke  

 overstiger den højeste anvendelige sats på et i den førstnævnte stat  

 hjemmehørende selskabs samlede indkomst eller en del heraf.
 6. Medmindre bestemmelserne i artiklerne 9, 11, stykke  

 6, og 12, stykke 5, finder anvendelse, kan renter, royalties og andre  

 ydelser, som betales af et foretagende i en af de kontraherende stater til en  

 person, som er hjemmehørende i den anden kontraherende stat, fradrages ved  

 opgørelsen af dette foretagendes skattepligtige indkomst under samme  

 betingelser, som hvis de var blevet betalt til en person, som var  

 hjemmehørende i den førstnævnte stat.
 Tilsvarende kan gæld, som et foretagende i en af de kontraherende stater  

 har til en person, som er hjemmehørende i den anden kontraherende stat,  

 fradrages ved opgørelsen af dette foretagendes skattepligtige formue under  

 samme betingelser, som hvis gælden havde været pådraget over for en person,  

 som var hjemmehørende i den førstnævnte stat.
 7. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
 8. Udtrykket "beskatning" betyder i denne  

 artikel skatter af enhver art og betegnelse.
Artikel 25 Fremgangsmåden ved indgåelse af gensidige aftaler 1. Såfremt en i en af de kontraherende stater  

 hjemmehørende person mener, at foranstaltninger, som er truffet af en af  

 eller begge de kontraherende stater, for ham medfører eller vil medføre  

 dobbeltbeskatning, som ikke er i overensstemmelse med denne overenskomst, kan  

 han - uanset hvilke fremgangsmåder der måtte være fastsat i disse staters  

 interne lovgivning skriftligt og begrundet anmode den kompetente myndighed i  

 den kontraherende stat, i hvilken han er hjemmehørende, om ændring af den  

 foretagne beskatning.
For at kunne tages under behandling skal den nævnte  

 anmodning være indgivet inden for en frist af to år regnet fra tidspunktet  

 for meddelelsen om eller opkrævningen ved kilden af den seneste skat.
 2. Den kompetente myndighed som nævnt i stykke 1 skal,  

 hvis indsigelsen findes at være begrundet, og hvis den ikke selv kan nå til  

 en rimelig løsning, bestræbe sig på at løse sagen ved en gensidig aftale med  

 den kompetente myndighed i den anden kontraherende stat med henblik på at  

 undgå en dobbeltbeskatning, der ikke er i overensstemmelse med  

 overenskomsten.
 3. De kompetente myndigheder i de kontraherende stater  

 skal bestræbe sig på ved gensidig aftale at løse vanskeligheder eller  

 tvivlsspørgsmål, der måtte opstå ved anvendelsen af overenskomsten.
 4. De kontraherende staters kompetente myndigheder kan  

 træffe aftale om de administrative forholdsregler, som er nødvendige ved  

 anvendelsen af bestemmelserne i overenskomsten, og især om, hvilke  

 bevismidler der skal præsteres af person, som er hjemmehørende i hver af  

 staterne, for at de i den anden stat kan opnå de skattefritagelser eller  

 -nedsættelser, som er fastsat i denne overenskomst.
Artikel 26 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst.
 Enhver oplysning, der er opnået på denne måde, skal behandles som  

 hemmelig; den må ikke meddeles til andre personer - bortset fra skatteyderen  

 eller dennes befuldmægtigede - eller myndigheder end dem, der er beskæftiget  

 med påligningen eller opkrævningen af de skatter, som omfattes af denne  

 overenskomst, og med klager eller appeller herover, såvel som til de dømmende  

 myndigheder i straffesager.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
1' at foretage forvaltningsakter, der strider mod dens egen eller den  

 anden kontraherende stats lovgivning eller forvaltningspraksis; 2' at meddele oplysninger, som ikke ville kunne fremskaffes ifølge dens  

 egen eller den anden kontraherende stats lovgivning eller normale  

 forvaltningspraksis; 3' at meddele oplysninger, som ville røbe nogen erhvervsmæssig, industriel  

 eller faglig hemmelighed eller en kommerciel fremstillingsmetode, eller  

 oplysninger, hvis offentliggørelse ville stride mod almene interesser (ordre  

 pulbic).
Artikel 27 Bistand ved inddrivelse 1. De kontraherende stater påtager sig at yde gensidig  

 hjælp med det formål at forkynde og inddrive skatter, som omfattes af artikel  

 2, tillæg, forhøjelser, renter, omkostninger og bøder uden strafferetlig  

 karakter.
2. På anmodning fra den kompetente myndighed i en af  

 de kontraherende stater skal den kompetente myndighed i den anden  

 kontraherende stat - i overensstemmelse med de lovregler og administrative  

 bestemmelser, som finder anvendelse på forkyndelse og inddrivelse af de  

 nævnte skatter i denne sidstnævnte stat - foretage forkyndelse og inddrivelse  

 af de skattekrav, som omfattes af stykke 1, og som er eksigible i den  

 førstnævnte stat.
Disse krav nyder intet privilegium i den stat, anmodningen  

 er retten til, og denne er ikke pligtig at foretage tvangsinddrivelse på en  

 måde, som ikke har hjemmel i lovregler eller administrative forskrifter i den  

 stat, der fremsætter anmodningen.
 3. Anmodninger, som omfattes af stykke 2, skal støttes  

 på et bekræftet eksemplar af eksekutionsgrundlaget, i givet fald ledsaget af  

 en bekræftet domsudskrift.
 4. For så vidt skattekrav, som endnu kan påklages, kan  

 den kompetente myndighed i en af de kontraherende stater til sikring af sine  

 rettigheder anmode den kompetente, myndighed i den anden kontraherende stat  

 om at foretage de sikringsakter, hvortil der er hjemmel i dennes lovgivning;  

 bestemmelserne i stykke 1 til 3 finder, mutatis mutandis, anvendelse på disse  

 forholdsregler.
 5. Artikel 26, stykke 1, 2. punktum, finder ligeledes  

 anvendelse på enhver oplysning, som ved anvendelsen af denne artikel kommer  

 den kompetente myndighed i den stat, hvortil anmodningen er rettet, til  

 kendskab.
Artikel 28 Forskellige bestemmelser 1. Ingen bestemmelse i denne overenskomst skal kunne  

 begrænse beskatningen af et i Belgien hjemmehørende selskab, såfremt dette  

 erhverver egne aktier eller andele eller i tilfælde af deling af  

 selskabsformuen.
 2. Bestemmelserne i denne overenskomst berører ikke de  

 skattemæssige fordele, som i kraft af folkerettens almindelige regler eller i  

 medfør af særlige overenskomster tilkommer medlemmer af diplomatiske  

 missioner og konsulære repræsentationer.
 3. Ved anvendelsen af denne overenskomst skal  

 personer, som er akkrediteret som medlemmer af en af de kontraherende staters  

 diplomatiske missioner eller konsulære repræsentationer i den anden  

 kontraherende stat eller en tredje stat, og som er statsborgere i  

 udsendelsesstaten, anses for at være hjemmehørende i udsendelsesstaten, hvis  

 de der er undergivet samme forpligtelser med hensyn til beskatning af  

 indkomst og formue som personer, der er hjemmehørende i denne stat.
 4. Denne overenskomst skal ikke finde anvendelse på  

 internationale organisationer, disses organer eller embedsmænd eller på  

 personer, som er medlemmer af en tredje stats diplomatiske mission eller  

 konsulære repræsentation, når de opholder sig i en af de kontraherende stater  

 og ikke med hensyn til beskatning af indkomst og formue betragtes som  

 hjemmehørende i nogen af de kontraherende stater.
 5. Finansministrene i de kontraherende stater eller  

 deres repræsentanter kan træde i direkte forbindelse med hinanden ved  

 anvendelsen af overenskomsten.
Artikel 29 Territorial udvidelse 1. Denne overenskomst kan enten i sin helhed eller med  

 de fornødne ændringer udvides til hele eller en del af den del af Danmark,  

 som ikke er omfattet af overenskomstens anvendelsesområde, og som pålægger  

 skatter af tilsvarende karakter som de skatter, overenskomsten finder  

 anvendelse på.
En sådan udvidelse af overenskomsten skal have virkning fra  

 det tidspunkt og med de ændringer og under de betingelser - herunder sådanne,  

 som vedrører ophør - som måtte blive fastsat ved fælles aftale mellem de  

 kontraherende stater i noter, der skal udveksles ad diplomatisk vej eller på  

 anden måde i overensstemmelse med deres forfatningsmæssige regler.
 2. Medmindre andet aftales mellem de to kontraherende  

 stater, skal opsigelse af overenskomsten i henhold til artikel 31 medføre  

 ophør på den i nævnte artikel fastsatte måde af overenskomstens anvendelse i  

 enhver del af Danmark, hvortil den er blevet udvidet i henhold til denne  

 artikel.
VII.
SLUTBESTEMMELSER Artikel 30 Ikrafttræden og suspension af tidligere aftaler 1. Denne overenskomst skal træde i kraft den femtende  

 dag efter den dag, hvor de kontraherende stater har givet hinanden  

 underretning om, at den efter forfatningen herfor nødvendige procedure er  

 afsluttet.
 2. Bestemmelserne i overenskomsten skal finde  

 anvendelse:
1' på kildeskat på indkomst, som normalt udloddes eller udbetales efter  

 den 31. december i det år, hvori overenskomsten træder i kraft i henhold til  

 stykke 1; 2' på andre skatter, som pålignes indkomst for indkomstår, der slutter  

 efter den 31. december i samme år.
 3. Bestemmelserne i den den 21.december 1928 indgåede  

 overenskomst mellem Belgien og Danmark til undgåelse af dobbeltbeskatning af  

 indtægter af skibsfartsvirksomhed og i den den 23. oktober 1961 mellem disse  

 to stater indgåede overenskomst til undgåelse af dobbeltbeskatning af  

 indkomst ved luftfartsvirksomhed skal ophøre med at finde anvendelse, sålænge  

 artikel 8 i nærværende overenskomst finder anvendelse.
Artikel 31 Opsigelse Denne overenskomst skal forblive i kraft på ubestemt tid; men enhver af de  

 kontraherende stater kan senest den tredivte juni i ethvert kalenderår efter  

 udløbet af det femte år efter ikrafttrædelsen skriftligt ad diplomatisk vej  

 opsige den over for den anden kontraherende stat.
I tilfælde af opsigelse før  

 den 1. juli i et sådant år skal overenskomsten sidste gang finde anvendelse:
1' på kildeskat på indkomst, som normalt udloddes eller udbetales senest  

 den 31. december i det år, hvori opsigelsen sker; 2' på andre skatter, som pålignes indkomst for indkomstår, der slutter  

 senest den 31. december i samme år.
 TIL BEKRÆFTELSE HERAF .......
