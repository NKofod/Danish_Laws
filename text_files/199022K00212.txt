Nr LSF 212 Forslag til Lov om ændring af lov om offentlig sygesikring (Fastsættelse  

 af tilskud ved bortfald af overenskomst) Fremsat af sundhedsministeren (Ester Larsen) den 30. maj 1991 Vedtaget ved tredjebehandling den 31. maj 1991 Lov nr. 416 af 06/06/1991 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved det af Folketinget den 30. maj 1991 vedtagne  

 forslag til lov om ændring af lov om offentlig sygesikring. (Inddrivelse af  

 restancer til det offentlige), foretages følgende ændringer:
 1. § 12, stk. 4, ophæves.
 2. Efter § 12 indsættes:
»§ 12 a.
Kan ydelser efter §§ 6, 8 og 9 ikke gives til de i §  

 2, stk. 1, nævnte personer på vilkår fastsat i en godkendt overenskomst,  

 fastsætter sundhedsministeren regler om størrelsen af sygesikringens tilskud.
Stk. 2. Sundhedsministeren kan bestemme, at praktiserende læger  

 ikke må tage et større honorar for de enkelte ydelser efter § 6 end de efter  

 stk. 1 fastsatte tilskud.
Sundhedsministeren kan endvidere bestemme, at  

 tandlæger, fysioterapeuter m.fl. ikke må tage større honorar for de enkelte  

 ydelser efter §§ 8 og 9 end de efter stk. 1 fastsatte tilskud med tillæg af  

 den efter lovgivningen fastsatte egenbetaling.
 Stk. 3. For ydelser, der gives af praktiserende læger, tandlæger  

 m.fl., og hvor der ikke tidligere har været aftalt overenskomstmæssige  

 vilkår, kan sundhedsministeren fastsætte tilskud og honorar efter reglerne i  

 stk. 1 og 2.
 Stk. 4. Sundhedsministeren kan endvidere fastsætte nærmere regler  

 om udbetaling af tilskud, bestemmelser om antal læger m.fl., der kan levere  

 ydelser, hvortil der ydes tilskud, og regler om henvisning til behandling i  

 henhold til denne lov.
Stk. 5. Sundhedsministeren kan i forskrifter, der udstedes i  

 medfør af stk. 2 og 3, fastsætte bestemmelser om straf af bøde for  

 overtrædelse af bestemmelserne i forskrifterne.
Er en overtrædelse begået af  

 et aktieselskab, andelsselskab eller lignende, kan der pålægges selskabet som  

 sådant bødeansvar.« § 2 Loven træder i kraft den 1. juli 1991.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 386 af 13. juni 1990, foretages følgende  

 ændringer:
 1. § 12, stk. 3, ophæves.
 2. Efter § 12 indsættes:
» § 12 a.
Kan ydelser efter §§ 6, 8 og 9 ikke gives til de i §  

 2, stk. 1, nævnte personer på vilkår fastsat i en godkendt overenskomst,  

 fastsætter sundhedsministeren regler om størrelsen af sygesikringens tilskud.
Stk. 2. Sundhedsministeren kan bestemme, at praktiserende læger  

 ikke må tage et større honorar for de enkelte ydelser efter § 6 end de efter  

 stk. 1 fastsatte tilskud.
Sundhedsministeren kan endvidere bestemme, at  

 tandlæger, fysioterapeuter m.fl. ikke må tage større honorar for de enkelte  

 ydelser efter §§ 8 og 9 end de efter stk. 1 fastsatte tilskud med tillæg af  

 den efter lovgivningen fastsatte egenbetaling.
 Stk. 3. For ydelser, der gives af praktiserende læger, tandlæger  

 m.fl., og hvor der ikke tidligere har været aftalt overenskomstmæssige  

 vilkår, kan sundhedsministeren fastsætte tilskud og honorarer efter reglerne  

 i stk. 1 og 2.
 Stk. 4. Sundhedsministeren kan endvidere fastsætte nærmere regler  

 om udbetaling af tilskud, bestemmelser om antal læger m.fl., der kan levere  

 ydelser, hvortil der ydes tilskud og regler om henvisning til behandling i  

 henhold til denne lov.
Stk. 5. Sundhedsministeren kan i forskrifter, der udstedes i  

 medfør af stk. 2 og 3, fastsætte bestemmelser om straf af bøde for  

 overtrædelse af bestemmelserne i forskrifterne.
Er en overtrædelse begået af  

 et aktieselskab, andelsselskab eller lignende, kan der pålægges selskabet som  

 sådant bødeansvar.« § 2 Loven træder i kraft den 1. juli 1991.
Bemærkninger til lovforslaget Almindelige bemærkninger Efter den gældende lovgivning vil bortfald af en overenskomst om vilkårene  

 for ydelser efter sygesikringslovens §§ 6, 8 og 9 til gruppe 1-sikrede  

 indebære, at sundhedsministeren alene kan fastsætte vilkår for modtagelsen af  

 tilskud til delvis dækning af udgifterne ved de enkelte ydelser, jf.  

 sygesikringslovens § 12, stk. 3. Særligt for så vidt angår almen lægehjælp og  

 speciallægehjælp indebærer dette, at gruppe 1-sikrede ikke vil have ret til  

 gratis lægehjælp, når ydelserne ikke kan gives på vilkår, der er fastsat i en  

 godkendt overenskomst.
 Formålet med dette lovforslag er at sikre, at sundhedsministeren får  

 hjemmel til at fastsætte regler, der kan sikre, at gruppe 1-sikrede i en  

 situation, hvor der ikke er overenskomst om vilkårene for bl.a. lægehjælp,  

 fortsat vil have ret til gratis lægehjælp.
Derfor foreslås det, at ministeren får en bemyndigelse til at fastsætte  

 regler om størrelsen af honorarerne for de enkelte ydelser.
Det vil bl.a.  

 indebære, at ministeren kan bestemme, at lægernes honorarer ikke må overstige  

 de til enhver tid gældende tilskudsbeløb.
For tandlægehjælp, fysioterapi m.v.  

 foreslås, at vilkårene for ydelserne kan fastlægges således, at det kan  

 sikres, at borgerne i tilfælde, hvor der ikke foreligger en overenskomst,  

 ikke bliver udsat for en større egenbetaling for tandlægehjælp m.v., end  

 tilfældet vil være efter overenskomst.
De overenskomster, der fastsætter vilkårene for sygesikringslovens  

 ydelser, omhandler flere spørgsmål af væsentlig betydning for det samlede  

 sundhedsvæsen.
Det er væsentligt at sikre, at amtskommunerne også uden  

 overenskomst har mulighed for, at tilrettelæggelsen af sundhedsvæsenet sker i  

 overensstemmelse med lokale politiske ønsker og krav.
Det foreslås derfor, at  

 sundhedsministeren i forbindelse med fastsættelsen af regler om patienternes  

 tilskud kan fastlægge regler for lægehenvisninger, bestemmelser om regulering  

 af antallet af læger m.fl., der kan levere tilskudsberettigede ydelser etc.  

 Disse bestemmelser vil i givet fald erstatte regler, der allerede i dag er  

 indeholdt i gældende overenskomster.
Bemærkninger til de enkelte bestemmelser Til nr. 1 og 2 § 12, stk. 3, foreslås ophævet og erstattet af § 12 a.
§ 12 a, stk. 1, indeholder den grundlæggende hjemmel til fastsættelse af  

 sygesikringstilskud til patienterne i tilfælde, hvor ydelser ikke kan gives  

 på overenskomstmæssige vilkår.
Det er tydeliggjort, at bestemmelsen også  

 finder anvendelse, selv om der foreligger en godkendt overenskomst eller  

 tilsvarende, men hvor en del af de berørte læger m.fl. vælger at udtræde af  

 sygesikringsordningen.
Bestemmelsen vil i så fald kun få virkning for de  

 ydere, der har valgt at opsige samarbejdet med den offentlige sygesikring.
Bestemmelsen i stk. 2 bemyndiger sundhedsministeren til at fastsætte  

 maksimale honorarer for de tilskudsberettigede ydelser.
Bestemmelsen gør det  

 muligt at sikre, at patienter, der er gruppe 1-sikrede, vil være sikret  

 gratis lægehjælp, selv om der ikke gælder overenskomstmæssige vilkår.
For  

 ydelser, hvor der efter lovgivningen gælder en egenbetaling, bemyndiges  

 ministeren til at fastsætte, at tandlæger, fysioterapeuter m.fl. for de  

 enkelte ydelser kun må tage et honorar, der svarer til de efter stk. 1  

 fastsatte tilskud med tillæg af de efter lovgivningen i øvrigt gældende  

 satser for egenbetaling.
Endelig bemyndiges ministeren i stk. 3 til at fastsætte vilkår for  

 ydelser, der ikke i dag er omfattet af overenskomsten.
Hvis der i en periode,  

 hvor der ikke foreligger en overenskomst om vilkårene for ydelser efter  

 lovens §§ 6 , 8 og 9, indføres nye ydelser, kan sundhedsministeren på  

 tilsvarende måde, som for ydelser, der har været omfattet af overenskomst,  

 fastsætte tilskud og honorarer efter reglerne i stk. 1 og 2.
Ved fastsættelsen af de maksimale honorarer kan der bl.a. tages hensyn til  

 stedfundne overskridelser af de forventede udgifter på de enkelte  

 udgiftsområder.
Ved fastsættelsen af de honorarer, der skal gælde, når der  

 ikke foreligger overenskomstmæssige vilkår, vil sundhedsministeren således  

 ikke være forpligtet til at tage udgangspunkt i de honorarer, der er gældende  

 ved overenskomstens bortfald.
 For ydelser til gruppe 2-sikrede vil det også, når der ikke foreligger en  

 overenskomst, være sådan, at lægerne selv kan fastsætte deres honorarer.  

 Tilskud til disse patienter vil udgøre de beløb, der fastsættes i henhold til  

 stk. 1.
Sundhedsministeren kan efter bestemmelsen i stk. 4 fastsætte krav om, at  

 udbetaling af tilskud skal ske på grundlag af en specificeret og kvitteret  

 regning.
Yderne kan pålægges at udforme regningerne i overensstemmelse med de  

 i en tilskudsbekendtgørelse anførte ydelser, herunder ydelsesnummer.
Det  

 samlede honorar for den enkelte ydelse skal fremgå af regningen.
Sundhedsministeren kan for ydelser efter § 6 til gruppe 1-sikrede  

 endvidere bestemme, at disse alene kan gives af læger, der har et  

 sygesikringsydernummer på det tidspunkt, hvor en overenskomst bortfalder,  

 eller som efterfølgende har fået amtskommunens tilladelse til at yde  

 tilskudsberettigede ydelser.
Disse bestemmelser skal træde i stedet for de  

 overenskomstaftalte regler vedrørende praksisplanlægning.
I det omfang, der  

 for fysioterapeuter m.fl. foreligger tilsvarende aftaler om  

 praksisplanlægning, kan sundhedsministeren ligeledes bestemme, at  

 amtskommunerne, når der ikke foreligger en overenskomst, kan regulere  

 antallet af ydere, der kan give tilskudsberettigede ydelser til gruppe  

 1-sikrede.
 Gruppe 2-sikrede vil også, når der ikke foreligger en overenskomst, kunne  

 søge enhver læge m.fl. med ret til tilskud.
Ændringsforslag Af sundhedsministeren:
Til § 1 1) Indledningen affattes således:
 »I lov om offentlig sygesikring, jf. lovbekendtgørelse nr. 490 af 21.  

 juli 1986, som ændret senest ved det af Folketinget den 30. maj 1991 vedtagne  

 forslag til lov om ændring af lov om offentlig sygesikring. (Inddrivelse af  

 restancer til det offentlige), foretages følgende ændringer:».
 2) Nr. 1 affattes således:
»1. § 12, stk. 4, ophæves.« Bemærkninger Til nr. 1 og 2 Der er tale om en teknisk ændring som følge af vedtagelsen den 30. maj  

 1991 af forslag til lov om ændring af lov om offentlig sygesikring.  

 (Inddrivelse af restancer til det offentlige).
