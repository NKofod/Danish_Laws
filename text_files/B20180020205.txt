Bekendtgørelse om ændring af bekendtgørelse om tilskud m.v. til folkehøjskoler § 1 I bekendtgørelse nr. 844 af 26. juni 2014 om tilskud m.v. til folkehøjskoler foretages følgende ændringer:
 1. § 3, 3. pkt., affattes således:
»Heri kan fradrages renteindtægter fra bunden kapital og lignende, renter af og afdrag på etableringslån til udgifter pålagt af offentlige myndigheder, donationer samt lejeindtægter, jf. dog § 6.« 2. I overskriften til kapitel 8 ændres »Samarbejde om« til: »Varetagelse af« 3. § 25 affattes således:
»§ 25.  En Folkehøjskole kan efter skriftlig aftale og mod vederlag varetage administrative opgaver, herunder tekniske støttefunktioner, for én eller flere andre folkehøjskoler.
En folkehøjskole kombineret med en efterskole og/eller fri fagskole, jf. lovens § 10, stk. 1, kan efter skriftlig aftale og mod vederlag varetage administrative opgaver, herunder tekniske støttefunktioner, for én eller flere folkehøjskoler, efterskoler, frie fagskoler og folkehøjskoler kombineret med efterskoler og/eller frie fagskoler, jf. lovens § 10.
 Stk. 2. Varetagelse af administrative opgaver efter stk. 1 kan ikke indeholde myndighedsudøvelse eller indebære risiko for skolens uafhængighed.
Stk. 3. Den skriftlige aftale, jf. stk. 1, skal som minimum indeholde bestemmelse om hvilke opgaver, der skal varetages, betaling for opgavevaretagelsen, konsekvenser ved manglende opfyldelse af aftalen og adgang til at opsige aftalen.« 4. Bilag 4 ophæves.
§ 2 Bekendtgørelsen træder i kraft den 15. marts 2018.
