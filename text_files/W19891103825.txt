 Fastsat vilkår for informationssystem i henhold til lov om private  

 registre m.v. § 7 g, stk. 3.
 I 1989 har Registertilsynet fortsat behandlingen af en sag vedrørende  A/S  

  Dagbladet  Politikens anvendelse af et informationssystem kaldet POLTXT.  

 Sagen er omtalt i årsberetning 1988, afsnit 5.5., side 95.
 Som det fremgår af årsberetning 1988 foretog  A/S  Dagbladet  Politiken i  

 medfør af lov om private registre m.v. § 7 g, stk. 2, anmeldelse til  

 Registertilsynet af det omhandlede informationssystem.
 Efter drøftelser med bladhuset har Registertilsynet fastsat følgende  

 vilkår for informationssystemet i medfør af lov om private registre m.v. § 7  

 g, stk. 3:
 1.  A/S  Dagbladet  Politiken er ansvarlig for overholdelse af de  

 fastsatte vilkår for informationssystemet POLTXT.
 2. Der skal foretages berigtigelse/ajourføring af oplysninger i registeret  

 i tilfælde, a. hvor berigtigelse foretages i pressen efter presseloven, eller  

 hvor der sker påtale for overtrædelse af de presseetiske regler, b. hvor  

 pressen ifølge fast praksis foretager berigtigelse efter begæring, uden at  

 berigtigelsen følger af presselovens berigtigelsesregler, c. hvor en  

 tidligere omtalt retsafgørelse eller administrativ afgørelse er blevet ændret  

 af højere instans, og hvor der fremsættes begæring om optagelse af oplysning  

 herom i registeret samt, d. hvor strafforfølgning i en tidligere omtalt sag  

 opgives/ frafaldes, eller hvor der i en sådan sag sker frifindelse ved dom,  

 og hvor der fremsættes begæring om optagelse af oplysning herom i registeret.
 Ved berigtigelse/ajourføring af oplysninger kan  

 berigtigelsen/ajourføringen foretages ved en tilføjelse til hovedteksten i  

 registeret.
 3. Registrerede oplysninger må ikke videregives uden samtykke fra den  

 registrerede eller den, der handler på dennes vegne, medmindre dette følger  

 af anden lovgivning, eller videregivelse sker således, at oplysningerne  

 offentliggøres i et periodisk skrift.
4. Der skal på begæring fra en person snarest gives denne meddelelse om,  

 hvad der er registreret om den pågældende.
Er begæringen ikke besvaret inden  

 fire uger efter modtagelsen, skal den registrerede skriftligt underrettes om  

 grunden hertil.
Udlevering af oplysninger må kun finde sted, når vedkommende har  

 legitimeret sig behørigt, eller der på anden måde er skabt sikkerhed for, at  

 den, der fremsætter begæring, er identisk med den person, oplysningerne  

 vedrører.
Fremsættes begæring af en anden end den registrerede, skal den  

 registeransvarlige sikre sig, at den pågældende er berettiget til at handle  

 på den registreredes vegne.
 En person, der har fået meddelelse efter 1. led, har ikke krav på ny  

 meddelelse før 12 måneder efter sidste meddelelse, medmindre den pågældende  

 kan godtgøre en særlig interesse heri.
 Meddelelse skal på begæring meddeles skriftligt.
 5. Det skal påses, at der ikke indføres urigtige eller vildledende  

 oplysninger i registeret.
 Der skal træffes de fornødne sikkerhedsforanstaltninger mod, at  

 oplysninger i registeret misbruges eller kommer til uvedkommendes kendskab.
 6. Afslås en begæring om berigtigelse/ajourføring i henhold til pkt. 2  

 eller en begæring om registerindsigt i henhold til pkt. 4, skal den  

 pågældende samtidig oplyses om adgangen til at indbringe spørgsmålet for  

 Registertilsynet.
 7. Registertilsynet skal have underretning om væsentlige forandringer i  

 eller ophør af registerførelsen.
 Som det fremgår af årsberetning 1988 pålagde Registertilsynet i henhold  

 til lov om private registre m.v. § 23, stk. 1, jf. § 7 h, bladhuset at ophøre  

 med at videregive oplysninger fra informationssystemet uden samtykke fra den  

 registrerede eller den, der handler på dennes vegne, medmindre dette fulgte  

 af anden lovgivning eller videregivelse skete således, at oplysningerne blev  

 offentliggjort i et periodisk skrift.
Registertilsynet pålagde endvidere i medfør af lov om private registre  

 m.v. § 23, stk. 6, bladhuset at træffe kontrolforanstaltninger til sikring  

 af, at lov om private registre m.v. § 7 h blev iagttaget i forbindelse med  

 videregivelse af oplysninger fra registeret.
Registertilsynet udbad sig  

 samtidig underretning, når de meddelte pålæg var efterkommet.
 Da Registertilsynet på baggrund af efterfølgende brevvekslinger med  

 bladhuset har måttet lægge til grund, at bladhuset fortsat videregiver  

 personoplysninger fra det af bladhuset drevne register, uden at iagttage  

 bestemmelsen i § 7 h i lov om private registre m.v., og uden at efterkomme de  

 af Registertilsynet meddelte pålæg, blev det på et møde i  Registerrådet  

 besluttet at overgive sagen til politiet til videre foranstaltning, og  

 Registertilsynet har i overensstemmelse hermed anmodet politiet om at rejse  

 tiltale mod bladhuset.
(* 1) Registertilsynets årsberetning 1988 s. 95 f og 1989 s. 83 ff.
Se  

 også Registertilsynets j.nr. 1987-101-17 og j.nr. 1989-1233-001.
