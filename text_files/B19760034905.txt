 I henhold til færdselslovens § 55, stk. 3, jfr. lovbekendtgørelse nr. 288  

 af 10. juni 1976, fastsættes:
 § 1.  Føreren af et køretøj eller en rytter skal  

 foretage en udåndingsprøve, hvis politiet kræver det.
 § 2.  Udåndingsprøven efter § 1 foretages på det sted  

 eller i umiddelbar nærhed af det sted, hvor politiets kontrol sker, eller  

 hvor den pågældende antræffes.
 Stk. 2.  Såfremt der er muligt, skal udåndingsprøven ske  

 på en sådan måde, at den, som foretager udåndingsprøven, ikke udsættes for  

 almindelig opmærksomhed.
§ 3.  Politiet kan tilbageholde den, som skal foretage  

 udåndingsprøven, i det tidsrum, der er nødvendigt til gennemførelse af  

 prøven.
Politiet kan kræve, at der foretages een yderligere udåndingsprøve.
 § 4.  Bekendtgørelsen træder i kraft den 1. juli 1976.
 Justitsministeriet, den 24. juni 1976.
 Orla Møller.
 /Lundbæk Andersen.
