 Nærværende retningslinier er fremkommet som et resultat af en af  

 sundhedsstyrelsen nedsat arbejdsgruppe med repræsentanter for  

 epidemiafdelingen, Rigshospitalet, Statens seruminstituts mikrobiologiske  

 regionalafdeling, Rigshospitalet, Forsvarskommandolægen, Statens  

 seruminstitut og embedslægeforeningen.
 Retningslinierne er udfærdiget i medfør af § 26 i lov nr. 114 af 21. marts  

 1979 om foranstaltninger mod smitsomme sygdomme.
 Retningslinierne er udsendt til landets sygehuse, embedslæger,  

 epidemikommissioner m.fl.
 København, den 26.10.81.
Michael von Magnus /Øhlenschlæger Bilag:Bekendtgørelse om behandling af smittefarlige lig I.
INDLEDNING Under den kliniske betegnelse hæmorrhagiske febersygdomme sammenfattes en  

 række virusinfektioner, hvis klinik præges af feber, dedolationer og  

 blødningstendens.
Det drejer sig især om afrikanske, asiatiske og  

 sydamerikanske vektorbårne zoonoser, der ikke frembyder smitterisiko under  

 skandinaviske forhold.
Tre nyerkendte sygdomme i denne kategori kræver imidlertid  

 sundhedsvæsenets særlige opmærksomhed, idet de har givet anledning til  

 epidemier med smitte fra menneske til menneske og med høj dødelighed.
Behovet  

 for et beredskab mod smittespredning øges deraf, at der ikke findes specifik  

 profylakse.
 Disse tre smitsomme hæmorrhagiske virusinfektioner er Lassa-feber, der er  

 endemisk i Vestafrika og de indbyrdes nært beslægtede infektioner med Ebola-  

 og Marburg-virus, der kendes fra isolerede udbrud.
II.
LASSA-FEBER Lassa-feber er en akut infektion med et virus af Arenagruppen, først  

 beskrevet i forbindelse med et udbrud i byen Lassa i Nigeria i 1969.
 Forekomst.
Sygdommen forekommer endemisk i landdistrikter i Nigeria, Sierra Leone og  

 Liberia og er konstateret i Senegal og Guinea.
Enkelttilfælde har ved  

 lejligheder været importeret til Europa og USA.
 Epidimiologi.
Sygdommen er en zoonose, hvis naturlige vært er en rotteart (Mastomys  

 natalensis), der er stærkt udbredt i Afrika syd for Sahara.
Rotterne  

 udskiller i 2 - 3 måneder virus med urin og spyt, og de væsentligste  

 smittemåder er formentlig indtagelse af fødevarer forurenet med rotteurin,  

 måske inhalation af virusholdigt støv, eller direkte dyrekontakt.
 Hos inficerede mennesker findes virus i blodet og udskilles i op til 3  

 uger med urin og svælgsekret.
Smitte fra menneske til menneske har oftest været knyttet til  

 hospitalsmiljøer og har været parenteral i forbindelse med injektioner etc.  

 eller laboratoriearbejde.
Patienternes blod, spyt og urin må regnes for  

 stærkt infektiøse.
Dråbeinfektion er set, men formentlig kun, hvor patienten  

 har haft tydelig affektion af luftvejene og derfor ikke i sygdommens første  

 dage.
 Smitsomheden udenfor hospitalsmiljøer er derfor yderst begrænset.  

 Inkubationstiden er i reglen 7 - 10 dage, men kan variere fra 3 - 17 dage.  

 Som sikkerhedsgrænser regnes 3 - 21 dage.
 Klinik.
Sygdommen starter gradvis med feber, kuldegysninger, ildebefindende,  

 hovedpine og diffuse muskelsmerter.
Mange lette tilfælde udvikles næppe  

 videre, men de sværere progredierer på få dage under vedvarende feber og ofte  

 med påfaldende medtaget almentilstand, relativ bradycardi, hypotension,  

 synkesmerter, opkastninger, diarree og smerter i abdomen eller thorax.
 De sværeste tilfælde viser efter 1 - 2 ugers høj eller svingende feber og  

 intoksikation tegn på generaliseret karlæsion med hæmorrhagier, periorbitale  

 ødemer, exsudativ pleuritis og ascites og hypovolæmisk shock.  

 Centralnervesystemssymtomer såsom døvhed og apati kan ses.
De objektive tegn er uspecifikke.
Ofte finder man dog pharyngtis med  

 hvidlige, somme tider difterilignende belægninger eller vesiculære eller  

 ulcerative læsioner på ganebuer eller tonsiller.
Der kan være injicerende  

 konjunktivae, lymfadenitis og muskelømhed.
Ved lungestetoskopi kan høres  

 ronchi, og der kan være et forbigående makulopapulært udslet.
Der er ofte proteinuri og i de første dage leucopeni.
EKG kan vise tegn på  

 myocarditis.
I de svære tilfælde er letaliteten omkring 50 %, men hyppigheden af lette  

 tilfælde kendes ikke.
Sygdomsvarigheden hos overlevende er 2 - 3 uger.
III.
MARBURG-SYGDOM Marburg-sygdom er en akut infektion med et morfologisk særpræget virus,  

 der har træk fælles med Rhabdovirus-gruppen.
 Forekomst.
 Klinisk human sygdom kendes kun fra et udbrud i Marburg 1967 (med  

 spredning til Frankfurt og Belgrad) og en episode i Johannesburg 1975. I  

 første tilfælde stammede smitten fra aber importeret fra Uganda, i sidste  

 tilfælde er smitten erhvervet på ukendt måde i Central- eller Sydafrika.
 Epidimiologi.
Sygdommens naturlige reservoir kendes ikke.
I det første udbrud skyldtes  

 25 tilfælde direkte laboratoriesmitte, og der var 6 sekundærtilfælde.
I andet  

 udbrud var der foruden indextilfældet 2 sekundærtilfælde.
Inkubationstiden  

 har været 4 - 9 dage.
Virus er påvist i blod, urin og svælgsekret, samt i sperma op til 11 uger  

 efter klinisk helbredelse, hvad der har givet anledning til et sexuelt  

 overført sekundærtilfælde.
I de øvrige kendte sekundærtilfælde har der været  

 tale om parenteral smitte eller meget nær kontakt.
 Klinisk.
Sygdommen præges af feber, hovedpine, diarree og efter 5 - 7 dage ofte et  

 morbilliformt eksantem efterfulgt af afskalning.
Leverfunktionen er meget tit  

 afficeret, der er ofte cerebral påvirkning og blødning fra gingivae,  

 mavetarmkanal og indstiksteder i huden.
 Af de 26 primært inficerede patienter døde 8; ingen af de 8  

 sekundærtilfælde var dødelige.
IV.
EBOLA-SYGDOM Ebola-sygdom er en akut infektion - benævnt efter Ebola-floden i Zaire -  

 med virus, der morfologisk, men ikke serologisk er identisk med  

 Marburg-virus.
 Forekomst.
 Sygdommen kendes fra formentlig to sammenhængende epidemier i 1976,  

 henholdsvis i Sudan og Zaire med 5 - 6oo kliniske tilfælde, og fra  

 laboratorieinfektion i Europa.
 Epidemiologi.
Sygdommen er formentlig en zoonose, men det naturlige reservoir kendes  

 ikke.
Epidemierne har centreret sig om afrikanske hospitaler, og parenteral  

 overførsel (infektioner, scarifikationer etc.) må anses for de væsentlige  

 smittekilder, men også intim kontakt og kontakt med patienters blod eller  

 blodtilblandede ekskreter indebærer smitterisiko.
 Virus forekommer i store mængder og i lang tid i blod, indre organer og i  

 sperma, men udskilles kun med svælgsekret, urin og fæces, såfremt der er  

 blodtilblanding.
 Hos afrikansk sanitetspersonel, der uden særlig beskyttelse har plejet  

 patienter, har infektionshyppigheden været omkring 80 %,: husstandsmedlemmer  

 har haft en infektionsfrekvens omkring 1 %.
 Luftbåren smitte er sjælden, men formentlig mulig; der kendes ikke  

 smitteoverførsel til hospitalspersonale iklædt protektiv beskyttelsesdragt  

 (hue, maske, overtræk, handsker). Der er ikke holdepunkt for eksistensen af  

 symptomfrie smittebærere eller smitte i inkubationstiden.
 Inkubationstiden har oftest været 6 - 8 dage med grænserne 4 - 16 dage.
 Klinik.
Sygdommen starter med gradvis stigende feber, hovedpine, myalgier,  

 ledsmetter, lændesmerter og hovedpine.
Der kan være smerter i thorax og tør  

 hoste, og i løbet af 4 - 5 dage virker patienten intoksikeret.
På dette  

 tidspunkt er der ofte diarree, abdominalkolik og opkastning.
 Flertallet af patienterne udvikler på 5 - 7 dage et morbilliformt  

 eksanthem, der særlig ses på arme og femora, og som efterfølges af  

 afskalning.
 Omkring 75 % af patienterne udvikler på 5 - 10 dage hæmorrhagisk diathese  

 med gastrointestinale blødninger, blødning fra næse og mundhule eller i  

 konjunktivae.
 Centralnervesystemssymptomer består særlig af konfusion, apati eller  

 lethargi.
 Dødsfald kan indtræde når som helst indenfor de første 3 uger, hyppigst 7.  

 - 10. dagen.
 Hos overlevende er rekonvalescensen langvarig.
 Dødeligheden har været overordentlig høj i de kendte udbrud (66 %), men  

 serologiske undersøgelser tyder på, at der forekommer adskillige lette  

 tilfælde, som ikke ses på hospitaler.
V.
BEHANDLING OG PROFYLAKSE Behandlingen er først og fremmest symptomatisk: Væske og  

 elektrolyt-terapi, behandling af hjerteinsufficiens, iltterapi, behandling af  

 chok og evt. blodtab.
 Værdien af heparin- eller makrodex-behandling af det kombinerede  

 blødnings- og koagulationssyndrom (Dissemineret intravasculær koagulation) er  

 ikke sandsynliggjort, og denne behandling kræver hyppige blodprøvetagninger  

 og laboratorieundersøgelser.
Rekonvalescent-serum mod Lassa-feber og Ebola-sygdom findes nedfrosset i  

 ringe omfang.
Givet tidligt kan det muligvis mindske viræmien ved  

 Lassa-feber.
Virkningen overfor Ebola-sygdom er tvivlsom, og forudsætter en  

 tidlig diagnose, der i praksis kun haves i forbindelse med kendte  

 epidemiudbrud.
 Interferon mindsker kortvarigt viræmien hos aber med Ebola-sygdom, men den  

 kliniske værdi er ukendt.
 Der er ingen specifik profylakse (vaccination).
VI.
DIAGNOSTIK Den klinisk-epidemiologiske mistanke om Lassa-feber, Marburg- og  

 Ebola-sygdom kan kun be- eller afkræftes ved laboratorieundersøgelser.
 Lassa-feber:
1. Isolering af virus fra en svælgpodning samt  

 eventuelt fra patientens blod og urin.
Virus kan isoleres fra svælget i  

 sygdommens akutte febrile fase.
Dyrkning og påvisning af virus tager 4 - 5  

 dage.
Lassa-virus udskilles i urinen i tre uger eller mere.
 2. Påvisning af antistofdannelse mellem en tidlig og  

 en sen blodprøve.
 Marburg- og Ebola-sygdom:
 1. Isolering af virus fra patientens blod.
 2. Påvisning af antistofdannelse mellem en tidlig og  

 en sen blodprøve.
VII: FACILITETER FOR PATIENTER MED SMITSOM HÆMORRHARGISK VIRUSINFEKTION A.
Hospitaler.
Rigshospitalets epidemiafdeling er landscenter for diagnostik, behandling  

 og isolering af patienter med de nævnte sygdomme.
Afdelingen råder over en  

 særlig karantænebygning samt det nødvendige beskyttelsesudstyr.
 Afdelingen kan modtage alle patienter mistænkte for smitsom hæmorrhagisk  

 virusinfektion efter forudgående aftale og kan kontaktes døgnet rundt med  

 henblik på rådgivning (vagthavende 1. reservelæge/overlæge: tlf. 01 - 38 66  

 33).
 Overflytning fra andre hospitaler skal altid ske, hvis mistanke om  

 diagnosen må opretholdes efter de indledende undersøgelser (se punkt C).
B.
Transport.
 Transport til epidemiafdelingen fra udlandet, fra dansk hospital eller  

 direkte fra hjemmet, varetages af flyvevåbnet ved Flyvestation Værløse.  

 Transport rekvireres af Rigshospitalets epidemiafdeling.
 På Flyvestation Værløse er en reservelæge og en sygepasser i bunden vagt  

 og transporten foregår med flyvevåbnets ambulancer og/eller helikoptere.  

 Lægen fra Flyvestation Værløse vil være ansvarlig for patienten fra dennes  

 placering i transportbåren og til ankomsten på epidemiafdelingen og for  

 desinfektion af det anvendte transportudstyr.
Er anden form for transport anvendt, foretages desinfektion som beskrevet  

 i kap.
XIII.
C.
Laboratorier.
 Laboratorieundersøgelserne falder i 3 kategorier.
Så snart der er mistanke om Lassa-feber, Marburg- eller Ebola-sygdom,  

 konfereres der med vagthavende 1. reservelæge (overlæge) på Rigshospitalets  

 epidemiafdeling.
I samarbejde med epidemiafdelingen planlægges det, om der  

 skal gennemføres prøver lokalt og i så fald hvilke.
 1. Differentialdiagnostiske mikrobiologiske  

 undersøgelser vil praktisk taget altid være nødvendige, først og fremmest med  

 henblik på falciparum malaria, der under ingen omstændigheder må forblive  

 ubehandlet, men også til tider med henblik på sepsis, tarminfektioner m.v.
 Undersøgelse af udstrygningspræparat for malaria kan foretages således:
Der fremstilles 4 dråbepræparater og 4 udstrygningspræparater af  

 kapillærblod.
Koagulationshæmmet blod er ikke velegnet til malariadiagnostik.
 Alle præparater tørrer støvfrit i vandret stilling.
Udstrygningspræparaterne fikseres ved at pådryppe metylalkohol med  

 objektglasset i skrå stilling.
Få sekunder er tilstrækkeligt.
Præparatet  

 stilles i farvecylinder (f.eks.
Kartell IS 922), der påfyldes 10 %  

 stødpudeformalin, fremstillet af fosfatstødpude pH = 7,2, ikke  

 stødpudesaltvand.
Henstår 15 minutter.
 Præparaterne optages enkeltvis og dyppes 3 gange i fosfatstødpude pH =  

 7,2.
 To dråber - og to udstrygningspræparater stilles på tørrebræt og sendes  

 til referencelaboratorium.
 De resterende fire præparater stilles i farvecylinder, der påhældes 4 %  

 Giemsaopløsning, fremstillet med fosfatstødpude pH = 7,2. Henstår i 30  

 minutter.
 Skylles forsigtigt med postevand og stilles på tørrebræt.
 Øvrige mikrobiologiske prøver foretages uden for Rigshospitalets  

 epidemiafdeling, kun hos patienter i risikogruppe B (se afsnit VII) og kun  

 efter aftale med det pågældende mikrobiologiske laboratorium.
 2. Klinisk kemiske undersøgelser.
 Udenfor Rigshospitalets epidemiafdeling foretages sådanne undersøgelser  

 kun hos patienter i risikopruppe B (se afsnit VII). Enhver blodprøvetagning  

 foregår med handsker og under iagttagelse af de relevante forholdsregler  

 overfor parenteral smitte.
Der anvendes heparinblod og -plasma, der tilsættes beta-propiolactone til  

 en koncentration af 0,5 %. Prøven henstår 1 time, hvorefter samme mængde igen  

 tilsættes, og prøven henstår igen 1 time.
Prøverne kan derefter undersøges på  

 lokalt laboratorium, såfremt laboratoriet er indforstået hermed og bekendt  

 med nærværende vejledning.
 Beta-propiolactone forefindes og vil kunne udleveres døgnet rundt fra:
Klinisk-kemisk afdeling, afsnit Syd, Ålborg sygehus.
Centrallaboratoriet, Århus kommunehospital.
Klinisk-kemisk afdeling, Esbjerg centralsygehus.
Klinisk-kemisk afdeling, Sønderborg sygehus.
Klinisk-kemisk afdeling, Odense sygehus.
Klinisk-kemisk afdeling CL 7501, Rigshospitalet.
Centrallaboratoriet, Centralsygehuset i Nykøbing Falster.
 Opmærksomheden henledes på, at beta-propriolactone af FDA er erklæret  

 carcinogent.
 3. Specifikke mikrobiologiske undersøgelser med  

 henblik på de smitsomme hæmorrhagiske virusinfektioner.
 Er sådanne undersøgelser indiceret, skal patienten indlægges på  

 epidemiafdelingen på Rigshospitalet, hvor prøvetagning og emballering  

 foretages efter aftale med epidemiologisk afdeling, Statens seruminstitut  

 (01) 95 28 17, der varetager forsendelse af prøverne til egnet laboratorium i  

 udlandet.
VIII.
RISIKOGRUPPER OG PRAKTISKE FORHOLDSREGLER Feber af ukendt årsag.
I forbindelse med Afrika-ophold skyldes feber uden umiddelbar erkendt  

 ætiologi hyppigst malaria, øvre luftvejsinfektioner, tonsillitis, influenza  

 eller andre almindelige virusinfektioner, febris typhoidea og febris  

 paratyphoidea, shigellose, amøbeinfektion med leverabsces, hepatitis,  

 septiske tilstande eller ikke-geografisk betingede febersygdomme.
I forhold  

 til disse sygdomme er de smitsomme hæmorrhagiske virusinfektioner  

 overordentlig sjældne.
Af særlig vigtighed er, at feber opstået senere end 10. dagen efter  

 ankomsten til tropisk Afrika altid må give mistanke om malaria uanset  

 temperaturforløbet.
Undersøgelse for malaria er altid indiceret.
Er der -  

 f.eks. i forbindelse med overflytning af en patient til epidemiafdelingen -  

 ikke tid til at afvente resultat heraf, kan det være indiceret at indlede  

 malariabehandling uden verificeret diagnose.
 Det må pointeres, at den teoretiske mulighed for smitsom hæmorrhagisk  

 virusinfektion aldrig må hindre eller forsinke terapi og diagnostik af  

 alvorlige, behandlelige sygdomme af anden art.
 De hæmorrhagiske virusinfektioners smitsomhed.
 Dersom der hos patienter med feber af ukendt årsag ikke foreligger klinisk  

 lunge- eller svælginfektion, kan man anse dråbeinfektion med smitsom  

 hæmorrhagisk virusinfektion for en uhyre fjern mulighed i sygdommens første  

 stadier, og smittespredning vil hindres af de forsigtighedsregler med hensyn  

 til patientens ekskreter og blod og med hensyn til nær kontakt, som i  

 forvejen er indiceret af hensyn til andre diagnostiske muligheder (hepatitis,  

 salmonella- og shigella-infektioner etc).
 Dersom der foreligger lunge- eller svælginfektion, anvendes desuden de  

 forsigtighedsregler, der også i andre tilfælde er indiceret (maske).
Hvis der er betydelig sandsynlighed for - eller vished om - smitsom  

 hæmorrhagisk virusinfektion, vil den fortsatte, diagnostik og behandling  

 under almindelige hospitalsforhold imidlertid støde på store praktiske  

 vanskeligheder, idet et længerevarende regime, der yder hospitalspersonale og  

 medpatienter fuld beskyttelse vil kræve en specielt trænet stab og særlige  

 isolationsfaciliteter.
Også psykologiske problemer i relation til personale  

 og offentlighed må forudses.
Sådanne patienter må derfor henvises til et enkelt landscenter.  

 Nedenstående opdeling i risikogrupper er vejledende for de forholdsregler,  

 der i øjeblikket anses for rimelige.
Udvidet kendskab til sygdommene kan  

 medføre ændring i disse synspunkter, ligesom sygdommens geografiske forekomst  

 kan ændres.
 Risikogrupper.
Mulighed for Lassa-feber, Marburg- eller Ebola-sygdom foreligger hos  

 patienter, der udvikler feber af ukendt årsag inden for 21 dage efter ophold  

 i Vest- eller Centralafrika (Lassa: Nigeria, Liberia, Sierra Leone; med  

 mindre sandsynlighed Elfenbenskysten, Mali, Centralafrikanske republik,  

 Guinea, Senegal.
Marburg og Ebola: Syd-Sudan, Nord-Zaire, Uganda og Kenya).
Risikogruppe A: Størst risiko findes hos patienter, der a) foruden feberen  

 har udviklet eksanthem, hæmorrhagiske symptomer eller belægninger i fauces,  

 b) hjemtransporteres, mistænkte for Lassa-feber, Marburg-eller Ebola-sygdom,  

 c) har opholdt sig i landdistrikter under primitive forhold.
For Marburg- og  

 Ebola-sygdom bør der endvidere foreligge oplysning om, at sygdommen  

 forekommer i de pågældende distrikter på det aktuelle tidspunkt.
Eventuelle  

 udbrud meddeles løbende i EPI-NYT og kan oplyses af epidemiologisk afdeling,  

 Statens seruminstitut (01) 95 28 17, c) har haft hospitalskontakt (personale,  

 patienter).
 Risikogruppe B: Mindre risiko findes hos patienter, der a) kun har opholdt  

 sig i byområder (Lassa) eller i områder uden kendt forekomst af Marburg- og  

 Ebola-sygdom, b) kun har fulgt almindelige turistrejseprogrammer.
 Praktiske konsekvenser.
Risikogruppe A: Disse patienter skal indlægges på/overflyttes til  

 Rigshospitalets epidemiafdeling efter forudgående telefonisk aftale.  

 Epidemialdelingen sørger for transporten.
Før overflytning tages der i  

 samarbejde med vagthavende 1. reservelæge (overlæge) på epidemiafdelingen  

 stilling til eventuel behandling af mulige andre sygdomme (malaria etc.).
Risikogruppe B: Kan efter forudgående aftale modtages på Rigshospitalets  

 epidemiafdeling, hvilket bør være hovedreglen i Storkøbenhavn og omegn.
Ved  

 indlæggelse på andre hospitaler eller behandling i hjemmet bør almindelige  

 isolationsforanstaltninger iværksættes, og det tilrådes, at epidemiafdelingen  

 eller speciallæge i tropemedicin eller epidemiske sygdomme konsulteres.  

 Overflytning til epidemiafdelingen sker efter aftale med vagthavende 1.  

 reservelæge (overlæge).
IX.
ANMELDELSE Patienter med mistænkt smitsom hæmorrhagisk virussygdom anmeldes omgående  

 til embedslægen på patientens opholdssted.
Denne foreløbige anmeldelse skal  

 finde sted pr. telefon eller telegraf og skal efterfølges af sædvanlig  

 blanketanmeldelse på formular 4102 til Statens seruminstitut,  

 sundhedsstyrelsen og embedslægen (se iøvrigt kap.
X).
 Statens seruminstitut, epidemiologisk afdeling, foretager de nødvendige  

 anmeldelser til WHO og relevante myndigheder i udlandet.
X.
EMBEDSLÆGENS OPGAVER Ved anmeldelse af formodede eller verificerede tilfælde af de nævnte  

 sygdomme, påhviler det embedslægen at a) give retningslinier med hensyn til  

 visitationsregler og foranstaltninger mod smitte. b) at sikre, at transport  

 af patienter sker under betryggende forhold (se afsnit VII). c) at sikre, at  

 sundhedsstyrelsen, Statens seruminstitut og Rigshospitalet, afdeling M, er  

 informeret. d) at foranledige desinfektion i fornødent omfang (afsnit XIII).  

 e) at der udfærdiges rapport over patientens færden samt fortegnelse over  

 alle de personer, patienten har været i kontakt med, i den periode, hvor der  

 har været smitterisiko, d.v.s., hvor der har været kliniske symptomer. f)  

 hvis diagnosen opretholdes efter foretagne diagnostiske undersøgelser, at  

 organisere surveillance af kontakter og at informere disse om sygdommens  

 karakter (se afsnit XII).
XI.
INFORMATION OG KOMMUNIKATION A.
Intern kommunikation.
 Dersom mistanke om smitsom hæmorrhagisk virusinfektion er så konkret, at  

 specifikke diagnostiske undersøgelser er indiceret, vil patienten være  

 overflyttet til Rigshospitalets epidemiafdeling.
 Afdelingen underretter på alle tidspunkter af døgnet epidemilogisk  

 afdeling, Statens seruminstitut, og sundhedsstyrelsen.
 Information til praktiserende læger og hospitalsafdelinger i patientens  

 lægekreds aftales med sundhedsstyrelsen.
B.
Extern kommunikation.
 Usædvanlige hospitalsindlæggelser følges med så stor interesse af  

 privatpersoner, at det sædvanlige telefonnet erfaringsmæssigt kan blokeres og  

 informationsopgaven derved være meget tids- og personalekrævende.
Det samme gælder pressens interesse; det er i alles interesse, at pressen  

 forsynes med relevante oplysninger.
Imidlertid kan forskellig udtryksform hos  

 forskellige medlemmer af medicinalpersonalet give anledning til unødvendige  

 misforståelser.
Såvel offentligheden som pressen bør derfor henvises til en enkelt  

 instans.
Denne instans er epidemiologisk afdeling, Statens seruminstitut (01)  

 95 28 17. Information til patientens familie, arbejdsplads etc. gives af  

 embedslægen.
B.
Information til husstand, arbejdsplads etc.
 Patienter i risikogruppe B giver kun anledning til oplysning om, at  

 patienten undersøges for tropesygdom, og at der ikke er grund til særlige  

 foranstaltninger.
 Patienter i risikogruppe A - der indlægges på karantæneafsnittet på  

 epidemiafdelingen - vil give anledning til berettigede forespørgsler fra  

 husstand, arbejdsplads, skoler og kontakter.
Indtil diagnosen er af- eller bekræftet, må husstanden informeres om, at  

 der kan være tale om smitsom sygdom og at husstanden straks skal kontakte  

 læge i tilfælde af symptomer på sygdom.
Hvorvidt foranstaltninger i hjemmet  

 bør træffes, skal drøftes med embedslægen (afsnit XII).
Hvis diagnosen bekræftes, underrettes husstanden om sygdommens karakter.  

 Det er berettiget at understrege, at sygdommen sædvanligvis har et godartet  

 forløb hos sekundært inficerede.
Arbejdspladser etc. underrettes om, at  

 sygdommene væsentligst smitter af blodbanen eller ved meget nær kontakt, og  

 at patienten ikke er smitsom før det kliniske sygdomsstadium.
Om  

 Surveillance: se afsnit XII.
D.
Information til laboratorier.
Alle laboratorieprøver fra patienter af risikogruppe B bør mærkes på samme  

 måde som andre smittefarlige prøver (hepatitis, bakterielle infektioner  

 etc.). Laboratorieprøver fra patienter af risikogruppe A må kun fremsendes  

 til særlige laboratorier efter nærmere aftale.
Forsendelsen varetages af  

 epidemiologisk afdeling, Statens seruminstitut.
Opstår mistanken eller  

 verificeres diagnosen efter indsendelse af materialet til et laboratorium,  

 meddeles dette straks til pågældende laboratorium samt til sundhedsstyrelsen,  

 afdeling D, og epidemiologisk afdeling, Statens seruminstitut.
XII.
FORHOLDSREGLER MOD SMITTESPREDNING A.
Registrering.
 Hos patienter i risikogruppe A registrerer embedslægen patientens nære  

 kontakter i sygdomsperioden.
 Ved nære kontakter forstås husstand, seksuelle kontakter, meget nære  

 arbejdsfæller, personer, der har haft kontakt med patientens blod eller  

 ekskreter, plejepersonale (læger, sygeplejepersonale, personale på alle  

 involverede laboratorier, ambulancechauffører, etc.), personer, der har  

 behandlet patientens gangtøj, sengetøj etc., personer, der har haft kontakt  

 med afdøde patienter.
B.
Surveillance og isolation.
 Surveillance iværksættes efter aftale med sundhedsstyrelsen, hvis den  

 kliniske diagnose opretholdes efter de indledende undersøgelser, eller hvis  

 diagnosen smitsom hæmorrhagisk virusinfektion verificeres.
 Surveillance varetages primært af embedslægen, der dagligt foretager  

 indberetning til epidemiologisk afdeling, Statens seruminstitut.
Der foretages temperaturmåling to gange daglig samt daglig klinisk  

 undersøgelse.
Symptomfrie kontakters bevægelsesfrihed indskrænkes ikke.
 Varigheden af surveillance er 21 dage efter sidste mulige eksposition.
I tilfælde af feber eller kliniske symptomer indlægges patienten.
Hvorvidt  

 dette bør ske direkte på Rigshospitalets epidemiafdeling drøftes med 1.  

 reservelæge (overlæge) på epidemiafdelingen.
XIII.
DESINFEKTION Iværksættelse af passende desinfektionsprocedurer foranlediges og  

 kontrolleres af embedslægen, jfr. kap.
X, pkt, d.
På sygehuset kan dette ske  

 i samarbejde med hygiejneudvalget.
For iværksættelsen og valg af metoder og  

 midler kan følgende oversigt være vejledende.
A.
Indikation for desinfektionsforanstaltninger.
Hjemmet: Ved indlæggelse af patient fra hjemmet må sygeværelset afspærres  

 med henblik på eventuelt senere desinfektion.
Den syges sengetøj, gangklæder  

 m.v. forbliver urørt i værelset.
Hvis diagnosen smitsom hæmorrhagisk  

 virusinfektion bekræftes skal boligen desinficeres ved formalin fordampning  

 (se under B).
Transport: Ambulance eller andet transportmiddel anvendt ved transport af  

 patienter, mistænkt for hæmorrhagisk feber, desinficeres umiddelbart efter  

 transporten ved afvaskning med desinfektionsmiddel (se under B). Alle  

 utensilier anvendt under transporten (f.eks. sug, iltmaske, tæpper m.v.)  

 emballeres i dobbelte plastposer og afleveres efter aftale til sygehuset med  

 henblik på videre behandling.
Der anvendes engangsbeskyttelseskittel,  

 handsker og maske, som emballeres og brændes efter brugen sammen med andre  

 engangsartikler, der har været anvendt ved desinfektionen.
Sygehuset: Ved pleje og observation af patienter i risikogruppe B  

 opretholdes sygehusets normale regime for streng isolation (jfr. kap.
VIII)  

 og desinfektionsprogram gældende for hepatitis iværksættes i sengeafdeling og  

 i laboratorium.
Efter afkræftelse af diagnose ophæves isolationsregimet.
Ved  

 overflytning af patienten (udskrivelse) på grund af fortsat mistanke  

 afspærres isolationsstuen med henblik på senere desinfektion ved formalin  

 fordampning (se under B). Ekskreter, sekreter m.v. fra patienter i  

 risikogruppe A opsamles på sygestuen fortrinsvis i engangsbækken og opbevares  

 på stuen i lukket, dobbelt plastpose.
Intet må fjernes fra stuen før  

 rumdesinfektion ved formalinfordampning er udført eller diagnosen er  

 afkræftet.
Tømning af stuen efter rumdesinfektion med henblik på destruktion,  

 sterilisering eller desinfektion af sengetøj, utensilier, ekskreter og andet,  

 der befinder sig på stuen, er en specialopgave, som må tilrettelægges efter  

 de lokale forudsætninger og udføres efter hygiejneudvalgets vejledning i  

 samarbejde med mikrobiolog og embedslæge.
 Offentlige transportmidler, arbejdsplads, skole m.v.: Ingen  

 desinfektionsforanstaltninger medmindre helt specielle omstændigheder  

 foreligger.
B.
Praktisk udførelse af desinfektionsforanstaltninger m.v.
 Som hovedregel for udførelsen af dekontamineringen gælder, at forurenede  

 genstande og områder indesluttes (»containmentprincippet«) og  

 holdes adskilt fra ikke-forurenede områder indtil effektiv dekontaminering  

 kan finde sted eller diagnosen er afkræftet.
Destruktion kan kun ske ved fuldstændig forbrænding.
Godset skal behandles  

 og mærkes som andet risikoaffald (specielt sygehusaffald) og må ikke fjernes  

 fra det afspærrede område før dobbeltemballering har fundet sted.
Ydersiden  

 af emballagen skal forinden enten være desinficeret i forbindelse med  

 rumdesinfektionen eller ved afvaskning med desinfektionsmiddel.
Sterilisation af kostbart flergangsudstyr, der ikke kan destrueres, kan  

 ske ved autoklavering eller tørsterilisation.
Forinden udstyret fjernes må  

 effektiv desinfektion ved henstand i kemisk desinfektionsmiddel finde sted  

 (se nedenfor).
 Desinfektion: Til kemisk desinfektion kan for tiden anbefales to  

 hovedtyper af desinfektionsmidler: 1) Aldehyder (formaldehyd eller  

 glutaraldehyd) 2) Klorforbindelser med hurtigt indsættende virkning.
ad 1) Aldehyder af typen formaldehyd og glutaraldehyd i brugsfortyndinger  

 på 4 % er effektive desinfektionsmidler under forudsætning af passende  

 indvirkningstid.
De angriber ikke de almindeligt anvendte materialer.
 Handelspræparater: Fra apoteket kan fremskaffes formaldehydopløsning 4 %  

 eller eventuelt glutaraldehydopløsning 4 % (aktiveret).
ad 2) Klorforbindelser af typen hypoklorit virker hurtigt, men inaktiveres  

 i brugskoncentrationen inden for ca. 1 uge.
Andre klorforbindelser  

 indeholdende brom kan anvendes og har større holdbarhed.
Klorforbindelserne  

 angriber mange metaller, herunder også aluminium.
 Handelspræparater: Fra apoteket kan fremskaffes natriumhypokloritopløsning  

 4 % eller Diversol BX 4 %.
Varmedesinfektion i bækkenskyllere, opvaskemaskiner eller ved kogning kan  

 anvendes til desinfektion af brugte utensilier fra patienter i risikogruppe  

 B.
Temperaturen må mindst være 85 grader i tre minutter eller 90 grader i et  

 minut for at opnå desinfektion.
Såfremt udstyret ikke befinder sig i  

 umiddelbar tilslutning til isolationsstuen kan de utensilier, der skal  

 varmedesinficeres, bringes til skyllerummet emballeret i plastpose.
Det er en  

 forudsætning, at desinfektionen finder sted straks og udføres af den person,  

 der bringer godset til skyllerummet.
 Hos patienter i risikogruppe A kan varmedesinfektion med dette udstyr kun  

 anvendes, hvis apparatet befinder sig inden for isolationsområdet og kun hvis  

 spildevandet ledes til særskilt tankanlæg, hvor pasteurisering eller  

 klorbehandling finder sted før udledning til det offentlige kloaksystem.
Rumdesinfektion: Vinduer og døre forsegles med tape. 12-15 milliliter  

 koncentreret formalin pr. kubikmeter bringes til fordampning ved opvarmning i  

 speciel formalinfordamper.
Temperaturen i lokalet bør ikke være under 18  

 grader og den relative fugtighed bør være over 60 % (eventuelt må der sprayes  

 med vand). Under forberedelserne bærer personalet sædvanlig  

 isolationsbeklædning incl. handsker.
Alt efterlades i stuen, som efter  

 fordampningen henstår i et døgn før udluftning og eventuelt neutralisering.  

 Tømning samt rengøring er en specialopgave, jfr. tidligere.
Rumdesinfektion foretages efter aftale med lokal desinfektør eller efter  

 overenskomst med Falck.
Embedslægen bør sikre at desinfektørens personale  

 instrueres om beskyttelsespåklædning og bortskaffelse af denne.
Afvaskning med desinfektionsmiddel: Engangsklude, cellstof e.l.  

 gennemvædes med desinfektionsmidlet, og der foretages omhyggelig våd  

 afvaskning af alle flader.
Brug handsker.
Desinfektionsmidlet efterlades til  

 indtørring.
Der anvendes 4 % brugsopløsning af de tidligere nævnte aldehyd-  

 eller klorforbindelser.
NB.
Til afvaskning af bårerum og udstyr i ambulancer og i øvrigt, hvor  

 metalgenstande skal desinficeres, bør aldehyderne foretrækkes.
Desinfektion ved henstand i desinfektionsmiddel: Genstandene nedlægges i  

 kar forsynet med låg således, at de er helt dækket af desinfektionsmidlet.  

 Indvirkningstid ved stuetemperatur mindst 1 time.
Meget grov forurening må  

 eventuelt fjernes ved afvaskning med desinfektionsmidlet (se ovenfor). Brug  

 handsker.
Der anvendes 4 % brugsopløsning af aldehydforbindelserne.  

 Klorpræparaterne er mindre egnede på grund af risiko for inaktivering og  

 materialeangreb.
 Hånddesinfektion: Til desinfektion af hænder kan anvendes 1 % formalin  

 opløsning.
Ved pleje af patienten anvendes altid handsker og behovet for kemisk  

 hånddesinfektion nedsættes herved.
Almindelig håndvask udføres altid, når  

 handsker aftages eller stuen forlades.
XIV.
FORHOLDSREGLER VED DØDSFALD Autopsi bør ikke foretages i tilfælde af verificeret smitsom hæmorrhagisk  

 virusinfektion og kun undtagelsesvis ved stærkt mistanke herom.
Med hensyn  

 til behandling af liget henvises til indenrigsministeriets bekendtgørelse nr.  

 503 af 12. december 1979.
