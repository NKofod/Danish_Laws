 I henhold til § 43, stk. 2, i kildeskatteloven, jfr. lovbekendtgørelse nr.  

 461 af 13. september 1978, bestemmes følgende:
 § 1.  Til A-indkomst henregnes efterløn efter kapitel  

 11a i lov om arbejdsformidling og arbejdsløshedsforsikring m.v., jfr.  

 lovbekendtgørelse nr. 471 af 25. august 1978, som ændret ved lov nr. 555 af  

 15. november 1978.
§ 2.  Indeholdelse af A-skat i efterløn foretages i  

 overensstemmelse med de almindelige regler herom i kildeskatteloven.
De  

 særlige regler om indeholdelse af A-skat i dagpenge fra anerkendte  

 arbejdsløshedskasser finder ikke anvendelse.
 § 3.  Bekendtgørelsen har virkning fra den 1. januar  

 1979.
