 I medfør af § 732, stk. 2, 2. pkt., i lov om rettens pleje, jfr.  

 lovbekendtgørelse nr. 1 af 2. januar 1975, som ændret ved lov nr. 243 af 8.  

 juni 1978, fastsættes:
 § 1.  Når sigtelsen vedrører en lovovertrædelse, som  

 efter loven kan medføre højere straf end bøde, vejleder politiet sigtede om  

 adgangen til at begære en offentlig forsvarer beskikket.
 Stk. 2.  Vejledning kan altid undlades, når sigtelsen  

 alene vedrører overtrædelse af færdselsloven.
 § 2.  Vejledningen skal gives samtidig med, at sigtede  

 gøres bekendt med, at han ikke er forpligtet til at udtale sig, jfr.  

 retsplejelovens § 752, stk. 1. Det skal af politirapporten fremgå, at sigtede  

 har modtaget behørig vejledning, jfr. retsplejelovens § 732, stk. 2, 3. pkt.
 Stk. 2.  I forbindelse med vejledningen skal sigtede  

 gøres bekendt med, at han, såfremt han findes skyldig, er pligtig at erstatte  

 det offentlige vederlaget til forsvareren.
 § 3.  Sigtedes begæring om forsvarerbeskikkelse er  

 ikke til hinder for, at afhøringen påbegyndes eller fortsættes uden  

 forsvarerens tilstedeværelse, såfremt sigtede fortsat er villig til at udtale  

 sig.
 § 4.  Politiet drager omsorg for, at sigtedes begæring  

 om forsvarerbeskikkelse indbringes for retten.
Stk. 2.  Såfremt en sigtet, der er anholdt, begærer  

 forsvarer beskikket og ikke ønsker at udtale sig uden forsvarerens  

 tilstedeværelse, kan politiet, hvis afhøringen ikke findes at kunne udsættes,  

 tilkalde en af de i retsplejelovens § 733, stk. 1, nævnte advokater.
Den  

 tilkaldte advokat varetager hvervet som forsvarer, indtil spørgsmålet om  

 beskikkelse er afgjort af retten.
 § 5.  Bekendtgørelsen træder i kraft den 1. oktober  

 1978.
