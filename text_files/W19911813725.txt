 Grundværdien for en etageejendom var af skyldrådet ansat efter  

 etagearealprincippet med udgangspunkt i den faktiske bebyggelsesprocent på  

 115 og en etagemeterpris på 1.000 kr. pr. m2 etageareal, svarende til 1.150  

 kr. pr. m2 grundareal.
 A klagede for ejeren - en andelsboligforening - over ansættelsen af  

 grundværdien med påstand om nedsættelse bl.a. under henvisning til, at 1.213  

 m2 af det samlede grundareal på 2.129 m2 ved tinglyst deklaration i 1954 var  

 udlagt til fælles gårdhaveanlæg for hele karreens bebyggelse.
 Fra kommunens bygge- og boligdirektorat var det oplyst, at der - efter  

 de på ejendommen tinglyste deklarationer og gældende bebyggelsesregulerende  

 bestemmelser og § 15-rammerne - på grunden ville kunne opføres en bebyggelse  

 svarende til en bebyggelsesprocent på ca. 112, idet evt. yderligere  

 udnyttelse ville kræve dispensation.
 Landsskatteretten lagde ved afgørelsen til grund, at grundens retlige  

 udnyttelse på vurderingstidspunktet svarede til den faktiske, d.v.s.
 en bebyggelsesprocent på 115. Retten bemærkede vedr. den etablerede  

 fælles gårdhave , at bestemmelserne om gårdrydning var indeholdt i Byggelov  

 for København af 29/3-1939 § 50, afløst af § 50 a.
Bestemmelserne tilsigtede en væsentlig forbedring af forholdene og gav  

 alene hjemmel til erstatning for tab ved nedrivning af en bebyggelse, hvis  

 værdi var ringe i forhold til værdien af den samlede bebyggelse på de  

 ejendomme, der var omfattet af gårdrydningen.
I Byggeloven nr. 152 af 15.  

 april 1982 var i §§ 7 og 15 indsat tilsvarende bestemmelser.
Med hjemmel heri  

 var der i Bygningsreglementet af 1982 Kap. 2 indsat en række almindelige  

 bebyggelsesregulerende bestemmelser, som tilsigtede en forbedring baseret på  

 den nøje sammenhæng mellem bebyggelse og udendørsmiljø, herunder bl.a. ved  

 tilvejebringelse og opretholdelse af fælles friarealer for flere ejendomme.  

 Endvidere bemærkede retten, at ifølge Bygningsreglementet forstås ved  

 bebyggelsesprocenten etagearealets procentvise andel af grundstykkets areal,  

 der omfatter det i matriklen angivne areal for en fast ejendom, altså også  

 ejendommens fællesareal.
Da de nævnte retsregler således gav adgang til erstatningsfrie  

 reguleringer,sammenholdt med det forhold, at grundens udnyttelse til  

 bebyggelse var upåvirket af disse, fandt Landsskatteretten ikke grundlag for  

 at antage, at grundens handelsværdi var forringet gennem den stedfundne  

 udlægning af friarealer.
Da endvidere retten kunne tiltræde den forudsatte  

 etagemeterpris på 1.000 kr., og da grundværdiansættelsen var baseret på en  

 bebyggelsesprocent på 115, svarende til den faktiske bebyggelse, blev  

 grundværdien stadfæstet.
 Advokat A klagede for en andelsboligforening over den af skyldrådet ved  

 18. alm. vurd. pr. 1. januar 1986 foretagne ansættelse af grundværdien for en  

 etageejendom med påstand om nedsættelse.
 Grundværdien var ansat til 2.448.400 kr. efter etagearealprincippet med  

 udgangspunkt i den faktiske bebyggelsesprocent på 115 og en etagemeterpris på  

 1.000 kr. pr. m2 etageareal, svarende til 1.150 kr. pr. m2 grundareal.
 Til støtte for påstanden henviste A bl.a. til, at 1.213 m2 af det samlede  

 grundareal på 2.129 m2 ved tinglyst deklaration i 1954 var udlagt til fælles  

 gårdhaveanlæg for hele karreens bebyggelse, hvilket reelt var ensbetydende  

 med, at ejendommens beboere ikke selv rådede over den væsentligste del af  

 grunden.
A anførte endvidere til støtte for påstanden, at der ved 17. alm.  

 vurdering blev givet et nedslag i arealprisen for hele arealet på 46,6%,  

 hvorfor der ligeledes ved 18. alm. vurdering burde gives et tilsvarende  

 nedslag, svarende til en arealpris på 800 kr. pr. m2 for det samlede  

 grundareal eller 1.703.200 kr.
A påstod principalt grundværdien nedsat til  

 nævnte beløb - subsidiært, at fællesarealet blev ansat til 0.
Repræsentanter for Landsskatteretten besigtigede ejendommen.
Det blev ved  

 denne lejlighed bl.a. oplyst, at boligforeningen ved etableringen af det  

 fælles gårdhaveanlæg havde forsøgt at få de øvrige parceller i  

 randbebyggelsen til at overtage en del af arealet, hvilket de dog ikke havde  

 ønsket.
Skyldrådet havde under sagens behandling for Landsskatteretten indstillet  

 ansættelsen stadfæstet under henvisning til, at bebyggelsesprocenten ifølge §  

 15-rammerne og forslag til kommuneplan var 150 i det pågældende område.
Ved  

 den påklagede ansættelse var der alene taget udgangspunkt i den faktiske  

 bebyggelsesprocent på 115, idet en bebyggelse af en sådan størrelse -  

 svarende til den bestående bebyggelse - ville kunne genopføres på grunden.  

 Der var således reelt ved vurderingen taget hensyn til det udlagte  

 fællesareal.
 Fra Told- og Skattestyrelsen var i forbindelse med sagens behandling  

 indhentet en udtalelse, hvoraf bl.a. fremgik:
»Generelt er grundværdien i skyldkredsen ansat med udgangspunkt i det  

 etageareal, der efter den i planlægningen fastsatte maksimalt tilladte  

 bebyggelsesprocent ville kunne opføres på grunden i ubebygget stand, og en  

 værdi pr. m2 etageareal.
På grundlag af konstaterede grundsalg og  

 nedrivningssalg er grundværdien for området ansat til 1.000 kr. pr. m2  

 maksimalt tilladt etageareal, hvilket med den maksimalt tilladte  

 bebyggelsesprocent på 150 svarer til 1.500 kr. pr. m2 grundareal.
Som hovedregel vil man på en grund ikke kunne bygge efter de maksimalt  

 tilladte bebyggelsesprocenter.
Dette skyldes, at bestemmelserne om størrelsen  

 af friarealer, parkeringsarealer samt afstandsbestemmelser til naboejendomme  

 og lignende, begrænser udnyttelsesmulighederne.
Ansættelsen af niveauet har  

 således beroet på et gennemsnitligt skøn, som indebærer, at der ved en  

 grundværdiansættelse på 1.500 kr. m2 ikke forudsættes at grunden kan bebygges  

 efter en bebyggelsesprocent på 150. Det er derfor ikke i overensstemmelse  

 hermed, når den påklagede ejendom er ansat i grundværdi efter den faktiske  

 bebyggelse på 115 til 1.150 kr. pr. m2 grundareal.
 Da den faktiske bebyggelsesprocent på 115 dog afviger væsentligt fra det  

 maksimale, vil det dog være rimeligt at give et nedslag på f.eks. 10%,  

 således at grundværdien ansættes til 1.350 kr. pr. m2 grundareal.
 Spørgsmålet er, om der skal gives yderligere nedslag i grundværdien for  

 den begrænsning af rådigheden over grundarealet, der er sket ved den  

 tinglyste deklaration om fælles gårdareal.
 Efter Told- og Skattestyrelsens skøn er værdien af grunde til  

 etabeboligbebyggelse i det væsentlige bestemt af det etageareal, der kan  

 opføres på grunden samt af grundens beliggenhed, og i ringe grad af om  

 grunden efter bebyggelse kan indhegnes til udelukkende benyttelse for  

 ejendommens beboere.
Gårdrydningen med fjernelse af plankeværker mellem ejendommene, således at  

 der etableres fælles opholdsarealer og diverse fælles faciliteter, må antages  

 at forøge værdien for alle karreens ejendomme.
I øvrigt betaler det  

 offentlige hovedparten af anlægsudgifterne.
Ved etablering af fælles gårdareal ydes der ingen arealerstatning til  

 ejerne.
Det er således forudsat, at ejerne ikke har noget formuetab ved  

 etablering af gårdfællesskabet, og det vil derfor også være i modstrid  

 hermed, såfremt grundværdien nedsættes for enkelte ejendomme, som stiller et  

 stort areal til rådighed for fællesskabet........
 Der kan imidlertid være anledning til, ud over det foran nævnte nedslag på  

 10%, at give et yderligere konkret nedslag i grundværdien som følge af  

 grundens uheldige form.
Der er med den foreliggende vurdering på 1.150 kr. pr. m2, - der svarer  

 til en reduktion på 25% i forhold til normalansættelsen i området, og hvor  

 gårdarealet således i realiteten er ansat til 0 kr., - efter Told- og  

 Skattestyrelsens opfattelse ikke grundlag for en yderligere nedsættelse af  

 grundværdien, der herefter indstilles stadfæstet.« Kommunens Bygge- og Boligdirektorat udtalte under sagens behandling bl.a.  

 :
»Ejendommene er ved deklaration, tinglyst 6. juni 1898, pålagt  

 servitut om, at der ikke må opføres beboelsesbygninger med mere end 5  

 beboelsesetager.
Ved deklaration, tinglyst 7. august 1899, er bestemt at  

 nærmere angivne arealer i byggekarreernes indre »udlægges for at skaffe  

 de omkringliggende bygninger luft og lys, (og) som følge deraf aldrig må  

 benyttes på en mod denne tanke stridende måde.« Var de forespurgte ejendomme ubebyggede pr. 1. januar 1986, og skulle  

 ejendommene bebygges på dette tidspunkt, ville en nybebyggelse næppe være af  

 en sådan art, at der udløstes lokalplanpligt i henhold til bestemmelsen i  

 kommuneplanlovens § 16. Nybebyggelse ville derfor kunne gennemføres med de  

 nødvendige dispensationer fra de dagældende bebyggelsesregulerende  

 bestemmelser i den relevante lovgivning i overensstemmelse med de derom  

 udfærdigede regler og retningslinier.
Såvel heromhandlede karre som de omliggende karreer er bebygget med  

 sluttet bebyggelse.
For heromhandlede ejendomme ville magistraten i medfør af  

 bestemmelsen i byggelovens § 8, stk. 3, og i konsekvens af bestemmelsen i  

 deklarationen, lyst 7. august 1899, bestemme, at ny bebyggelse skulle opføres  

 i vejlinierne og føres ud i skel mod naboejendommene, samt at en sådan  

 sluttet bebyggelse skulle opføres i normal husdybde, hvilket i nærværende  

 tilfælde ville være en husdybde svarende til husdybden på de bygninger der  

 byggedes sammen med.
Endvidere ville det blive forlangt, at den nye  

 bebyggelse blev opført med højst 5 etager, inklusive eventuel udnyttet  

 tagetage, jf. § 15-rammerne og deklarationen, lyst 6. juni 1898.......
 På matr.nr. .... kunne der opføres en bebyggelse med et etageareal af  

 størrelsesordenen ca. 2.400 m2 svarende til en bebyggelsesprocent af  

 størrelsesordenen ca. 112 (Denne ejendoms nuværende etageareal er af  

 størrelsesordenen ca. 2.500 m2).
 Endelig skal man oplyse, at en eventuel yderligere udnyttelse af de  

 forespurgte ejendomme kun kan gennemføres i form af indretning af en  

 yderligere (6.) beboelsesetage, men dette vil kræve dispensation fra  

 bestemmelsen om antallet af beboelsesetager i deklarationen, lyst 6. juni  

 1898.
En sådan dispensation skal gives af den samlede magistrat, men man kan  

 ikke udtale sig om, hvilken stilling den samlede magistrat ville have taget,  

 såfremt en dispensationsansøgning på daværende tidspunkt var blevet  

 forelagt.' Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13. stk. 1 udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
 Efter de under sagens behandling indhentede oplysninger vedrørende  

 grundens retlige udnyttelsesmulighed på vurderingstidspunktet pr. 1. januar  

 1986, lagde Landsskatteretten til grund, at der alene kunne forventes opnået  

 tilladelse til at opføre en ejendom med en bebyggelsesprocent, der afrundet  

 svarede til den eksisterende faktiske bebyggelsepsrocent på 115.
 Der fandtes således ikke tilstrækkelig anledning til at tage eventuelle  

 muligheder for opnåelse af dispensation til en højere bebyggelsesprocent i  

 betragtning ved fastsættelsen af den retlige udnyttelsesmulighed, der dannede  

 grundlag for ansættelsen af grundværdien.
For så vidt angik den af A nedlagte påstand om nedsættelse af grundværdien  

 som følge af, at 1213 m2 af grundarealet tjente som fællesareal for en række  

 ejendomme, som tilsvarende var indgået i en ordning om fælles gård og  

 gårdanlæg bemærkede retten, at de bestemmelser, hvorefter den i sagen  

 stedfundne gårdrydning blev påbudt, var indeholdt i Byggelov for København af  

 29/3 1939 § 50 afløst af § 50a.
Bestemmelsen tilsigtede en væsentlig  

 forbedring af forholdene og gav alene hjemmel til erstatning for tab ved  

 nedrivning af en bebyggelse, hvis værdi var ringe i forhold til værdien af  

 den samlede bebyggelse på de ejendomme, der var omfattet af gårdrydningen.
 I Byggelov nr. 152 af 15. april 1982 §§ 7 og 15 var indsat tilsvarende  

 bestemmelser.
 Med hjemmel heri var der i bygningsreglementet af 1982 Kap. 2 indeholdt en  

 række almindelige bebyggelseregulerende bestemmelser, som tilsigtede en  

 forbedring, baseret på den nøje sammenhæng mellem bebyggelse og  

 udendørsmiljø, herunder bl.a. ved tilvejebringelse og opretholdelse af fælles  

 friarealer for flere ejendomme.
Det fremgik endvidere af bygningsreglementets Kap. 2, 2.2.1, og 2.2.2., at  

 grundstykket omfattede det i matriklen angivne areal for en samlet fast  

 ejendom, samt at bebyggelsesprocenten forstås som etagearealets procentvise  

 andel af grundstykkets areal.
I beregningen af den bebyggelsesprocent, der  

 ville kunne godkendes for ejendommen, jf. det tidligere anførte, indgik  

 således også ejendommens fællesareal.
Efter det fremkomne bl.a. om baggrunden for de nævnte retsregler, der gav  

 adgang til at foretage erstatningsfrie reguleringer, sammenholdt med det  

 forhold, at grundens udnyttelse til bebyggelse var upåvirket af disse, fandt  

 Landsskatteretten ikke grundlag for at antage, at grundens handelsværdi var  

 forringet gennem den stedfundne udlægning af friarealer.
Da retten i øvrigt  

 kunne tiltræde den ved ansættelsen forudsatte etagemeterpris på 1.000 kr., og  

 da værdien på 1.150 kr. pr. m2 grundareal var baseret på en  

 bebyggelsesprocent på 115, blev den påklagede ansættelse stadfæstet.
