 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT:
 I Medfør af § 1, stk. 3, i Lov Nr. 139 af 7. Maj 1937 om Kontrol med  

 Tilvirkning af Krigsmateriel m.m. fastsættes herved, at der ved Krigsmateriel  

 i nævnte Lov forstaas følgende Genstande: I.
 1. Hug- og Stødvaaben til Krigsbrug.
 2. Pistoler med Undtagelse af saadanne, der anvender  

 komprimeret Luft eller Fjederkraft som Drivmiddel eller er af Kaliber under  

 7,65 mm; Omdrejningspistoler (Revolvere), Selvladepistoler og Maskinpistoler  

 af alle Kalibre.
 3. Geværer og Karabiner af Kaliber 6,5 mm og derover  

 samt Dele og Underlag hertil, Selvlade- og Maskingeværer (Karabiner) og  

 Rekylgeværer af alle Kalibre samt Dele og Underlag hertil.
 Undtaget er dog glatløbede Haglgeværer og Dele heraf, for saa vidt Delene  

 udelukkende kan anvendes til glatløbede Haglgeværer.
 4. Kanoner, Haubitser og Morterer af alle Kalibre samt  

 Dele og Underlag hertil.
 5. Ammunition og Ammunitionsdele til de under 2, 3 og  

 4 nævnte Vaaben.
 6. Haand- og Geværgranater, Spræng- og Brandbomber,  

 Torpedoer og Miner samt Dele hertil; Apparater, der tjener til at frigøre,  

 udstøde eller dirigere dem eller faa dem til at eksplodere.
 7. Sigteapparater og andre Apparater til Bestemmelse  

 og Udregning af Skuddata og til Anvendelse ved de under 3, 4 og 6 nævnte  

 Vaaben.
 8. Militære Lyskastere.
 9. Kampvogne, Panservogne, Panservognstog og Panser af  

 alle Slags.
10. Køretøjer, særlig indrettet til Transport af  

 Vaaben, Ammunition eller andet Krigsmateriel, samt Udstyr, der gør Køretøjer  

 anvendelige til saadan Transport eller anden militærteknisk Anvendelse.
II.
 1. Krigsskibe af alle Slags.
2. Materiel til Minestrygning, Minespærring samt  

 Spærring mod Undervandsbaade, for så vidt det er særlig indrettet til nævnte  

 Brug.
III.
 1. Monterede og demonterede Luftfartøjer, hvad enten  

 de er tungere eller lettere end Luften, og dertil hørende Propeller, Kroppe  

 (Skrog), Maskingeværringe eller andre Skytsaffutager, Haleorganer og  

 Understel.
2. Motorer til Luftfartøjer.
Luftfartøjer med Tomvægt  

 under 800 kg og Motorer til Luftfartøjer under 250 Hestekræfter betragtes dog  

 ikke som Krigsmateriel, naar det overfor Justitsministeriet godtgøres, at de  

 udelukkende er bestemt til civilt Brug.
IV.
 1. Flammekastere og andre Apparater til Udslyngning af  

 brændende eller antændende Stoffer samt Stoffer til deres Fyldning.
 2. Kemiske Kampstoffer, som ved deres Udslyngning,  

 Frigørelse eller Forstøvning virker skadevoldende, bedøvende eller  

 irriterende, eller som fremkalder kunstig Taage eller Røg, med mindre disse  

 Stoffer kan paavises at indgaa som Halvfabrikata i en Fabrikation med ikke  

 militært Formaal.
 Apparater til Udslyngning og Frigørelse af kemiske Kampstoffer.
 3. Krudt og Sprængstoffer.
Hvorefter alle vedkommende sig have at rette.
Givet paa Amalienborg, den  

 16. juli 1937.
 Under Vor Kongelige Haand og Segl.
 Christian R.
