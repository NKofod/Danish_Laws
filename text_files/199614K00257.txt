Nr BTL 257 Betænkning over Forslag til lov om ændring af ligningsloven (Ændrede  

 satser og regler for skattefri rejsegodtgørelse m.v.)   

 Nr L 257 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Akademikernes Centralorganisation, BAT-kartellet, Byggeriets Arbejdsgivere, Cabin Union Denmark, Dansk Eksportforening, Dansk Industri, DJØF, F.L.
Smidth & Co A/S, FLS-Funktionærforening, Initiativ- og Aktivitetsgruppen og SID, Anlægs- og Bygningsarbejdernes Fagforening.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres,  

 Socialistisk Folkepartis, Det Radikale Venstres, Enhedslistens og  

 Centrum-Demokraternes medlemmer af udvalget) lovforslaget til  

vedtagelse med det stillede ændringsforslag.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget ved 2. behandling.  

 Mindretallet vil stemme for det stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for det stillede ændringsforslag.
Et tredje mindretal (Dansk Folkepartis medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 vil stemme for det stillede ændringsforslag.
 ÆndringsforslagAf skatteministeren, tiltrådt af udvalget:
 Til § 1 1) I den under nr. 2 foreslåede affattelse af §  

 9, stk. 5, 7. pkt., udgår »eller aftjener værnepligt«, og efter  

 7. pkt. indsættes som nyt punktum:
»Personer, der aftjener værnepligt samt frivilligt personel i den  

 periode, der er fastsat som uddannelsestid, kan ikke anvende standardsatserne  

 til fradrag.« Bemærkninger Til nr. 1 Efter bestemmelsen i ligningsloven § 7, litra s, skal  

 naturalydelser og kostpenge, der ydes værnepligtige i forsvaret og  

 civilforsvaret (beredskabskorpset), i den periode, der er fastsat som den  

 første samlede tjenestetid, samt frivilligt personel i den periode, der er  

 fastsat som uddannelsestid, ikke medregnes i den skattepligtige indkomst.
Det  

 samme gælder naturalydelser og kostpenge, der ydes ved aftjening af civil  

 værnepligt.
Bestemmelsen omfatter i praksis bl.a. menige i forsvaret og  

 beredskabskorpset samt konstabelelever og militærnægtere.
De pågældende  

 modtager kost eller får udbetalt kostpenge, der fuldt ud dækker udgiften til  

 kost, som normalt er lavere end satsen for rejsegodtgørelse.
Da de pågældende  

 altid modtager fuld skattefri godtgørelse for deres udgifter, er der ikke  

 behov for, at de er omfattet af standardsatserne for rejseudgifter eller  

 andre merudgifter.
Dette er baggrunden for, at de er undtaget i  

 Ligningsrådets regler i Told-Skat cirkulære nr. 31 af 20. december 1996, og  

 at denne undtagelse er gentaget i lovforslaget.
 Det har imidlertid vist sig, at de værnepligtige befalingsmænd normalt  

 ikke modtager skattefri naturalydelser eller kostpenge, og at forsvaret  

 derfor undertiden har behov for at kunne udbetale godtgørelse til dem efter  

 reglerne om rejsegodtgørelse.
Ændringsforslaget medfører, at forsvaret også får mulighed for at udbetale  

 skattefri rejsegodtgørelse til de værnepligtige, men de værnepligtige  

 afskæres fra at tage et eventuelt differencefradrag.
Der bliver således ingen  

 ændring i forhold til de regler, der gælder indtil 1. april 1999, hvor  

 udbetaling af rejsegodtgørelse til statens ansatte sker efter  

 statsskattelovens § 5, litra d, som ikke giver mulighed for at tage et  

 alternativt fradrag eller differencefradrag.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget to skriftlige henvendelser fra Danske  

 Sælgere og Entreprenørforeningen, som skatteministeren har kommenteret.
 Herefter indstiller et flertal (udvalget med undtagelse af Det  

 Konservative Folkepartis, Fremskridtspartiets og Dansk Folkepartis medlemmer)  

 lovforslaget til vedtagelse i den affattelse, hvori det foreligger  

 efter 2. behandling.
 Et mindretal inden for flertallet (Venstres medlemmer af udvalget)  

 bemærker, at man forventer, at skatteministeren vil se velvilligt på en  

 ændring af loven, såfremt det viser sig, at bestemte grupper i særlig grad  

 vil blive berørt, når loven gennemføres, eller såfremt loven virker urimelig  

 bureaukratisk.
 Et mindretal (Det Konservative Folkepartis medlemmer af udvalget)  

 indstiller lovforslaget til forkastelse.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse .
Mindretallet henviser til det af Fremskridtspartiet fremsatte lovforslag  

 nr.
L 100 (Forslag til lov om ændring af ligningsloven og statsskatteloven.  

 (Ligestilling mellem offentligt og privat ansatte ved udbetaling af  

 skattefrie godtgørelser, ophævelse af Ligningsrådets kompetence til at  

 fastsætte skattefrie godtgørelser og indførelse af ens satser for skattefrie  

 godtgørelser)).
 Et tredje mindretal (Dansk Folkepartis medlem af udvalget) vil ved  

 3. behandling redegøre for sin stilling til lovforslaget.
