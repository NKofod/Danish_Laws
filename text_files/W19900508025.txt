 Meddelt tilslutningspligt og elopvarmningsforbud ophævedes begge af  

 Energistyrelsen p.g.a. bygningens begrænsede opvarmningsbehov.
 Bygningen skulle kun anvendes som konfirmandhus og kun opvarmes  

 periodisk.
Arkitekt  Steffen  M.  Søndergaard Bjerget,  Melvangvej 7,  Askov 6600  Vejen Med skrivelse af 16. maj 1990 hertil har De for  Askov meningshedsråd  

 anket det af  Vejen Kommune tekniske udvalg givne afslag på ansøgning om  

 fritagelse for tilslutning til naturgasnettet for et planlagt konfirmandhus  

 ved  Askov præstegård.
Den pågældende bygning ønskes opvarmet med el og  

 brændeovn.
 Kopi af Deres skrivelse er samtidigt tilsendt  Vejen Kommune, der skal  

 afgive udtalelse i sagen til brug for Energistyrelsens behandling af klagen.
 Styrelsen har herefter telefonisk indhentet supplerende oplysninger fra  

 kommunens tekniske forvaltning i sagen, der i øvrigt ses at være  

 fyldestgørende belyst i det af Dem hertil indsendte materiale.
Det omhandlede konfirmandhus skal ifølge det oplyste anvendes til  

 undervisning 2 timer om dagen i to på hinanden følgende dage pr. uge, samt  

 til et månedligt arrangement.
Det deraf følgende beskedne opvarmningsbehov er  

 medvirkende til ønsket om kun at lade bygningen forsyne med  

 elvarmeinstallation og en brændeovn.
 1. Efter Energistyrelsens opfattelse vil konfirmandhuset, henset til dets  

 særlige anvendelse og det dermed forbundne, begrænsede energiforbrug, være at  

 ligestille med den bygningskatagori, der er omfattet af § 11 nr. 5 i  

 tilslutningsbekendtgørelsen, jfr. det tilhørende cirkulæres eksemplifikation  

 (sommerhuse, kirker, forsamlingshuse og andre bygninger, der kun opvarmes  

 periodisk).
Forbud mod nærmere angivne opvarmningssystemer, herunder elopvarmning, der  

 ifølge tilslutningsbekendtgørelsens § 15 kun kan nedlægge mod ny bebyggelse,  

 kan ifølge § 15 stk. 2 ikke nedlægges mod (nybebyggelse, der henhører under)  

 den ovenfor nævnte bygningskategori.
Konfirmandhuset er følgelig ikke  

 omfattet af det i området gældende forbud mod elopvarmning.
 Energistyrelsen kan ikke tilslutte sig den af kommunen trufne afgørelse og  

 den givne begrundelse for anvendelse af elvarmeforbud overfor  

 konfirmandhuset.
 2. Forsåvidt angår tilslutningspligt til naturgasnettet bemærkes, at  

 konfirmandhuset som ny byggelse ikke er omfattet af fritagelsesbestemmelserne  

 i tilslutningsbekendtgørelsens § 11. Spørgsmålet om fritagelse vil således  

 være at afgøre efter § 13, hvorefter der i særlige tilfælde og efter konkret  

 vurdering i den enkelte sag, kan meddeles dispensation for ny eller  

 eksisterende bebyggelse, der er pålagt tilslutningspligt.
 I det foreliggend tilfælde finder Energistyrelsen, efter en samlet  

 vurdering af forholdene for det omhandlede konfirmandhus, at der bør gives  

 dispensation for tilslutningspligt til naturgasnettet.
 Denne dispensation meddeles herved, idet den af kommunen trufne afgørelse  

 samtidig hermed erklæres for bortfaldet.
 Energistyrelsens afgørelse i sagen imødekommer således Deres klage.
Energistyrelsens afgørelse kan påklages til energiministeren.
Klage skal  

 afgives inden 8 uger fra modtagelsen af denne skrivelse og indsendees til  

 Energistyrelsen.
 Kopi er samtidig hermed sendt til  Vejen Kommunes tekniske forvaltning til  

 underretning, samt til  Naturgas  Syd I/S, der er klageberettiget i sagen.
 P.d.v.
