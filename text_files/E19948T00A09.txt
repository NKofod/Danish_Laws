A.9 Toldsuspension A.9.1 Ansøgning om toldsuspension Formål Ordningen med toldsuspension har til formål at sætte virksomheder i EF i  

 stand til at anvende råvarer, halvfabrikata eller komponenter, som ikke er  

 til rådighed i EF eller kun er til rådighed i utilstrækkelige mængder.  

 Toldsuspension indrømmes i form af hel eller delvis fritagelse for told efter  

 Den fælles Toldtarif.
 Ordningen kan i særlige tilfælde udvides til mere forædlede varer,  

 herunder også færdigvarer.
 Der kan i øvrigt henvises til Europa-Kommissionens meddelelse af 13.  

 september 1989 (89/C235/02) om autonome toldsuspensioner.
Det legale grundlag EF-Traktatens artikel 28 udgør det generelle legale grundlag for at give  

 toldsuspension.
 De konkrete toldsuspensioner gives i forskellige forordninger.
Nogle toldsuspensioner er af permanent karakter og er optaget som fodnoter  

 i Den fælles Toldtarif.
Til toldsuspensioner er ofte knyttet særlige krav til  

 anvendelsen, se afsnit A.11 om end-use-ordningen.
I disse tilfælde skal  

 virksomheden have en bevilling fra told- og skatteregionen.
Den fælles Toldtarif og Brugstariffen indeholder i afsnittet Bestemmelser,  

 afsnit II, punkt A, en mulighed for toldsuspension for varer til visse skibe  

 og til bore- og produktionsplatforme.
Indførsel af varer under denne  

 toldsuspension kræver ligeledes bevilling fra told- og skatteregionen.
For langt den overvejende del af toldsuspensionerne gælder, at de er  

 tidsbestemte og offentliggøres i specifikke forordninger.
Der udstedes  

 én forordning for varer under tariffens kap 1 - 24, dvs.  

 landbrugsvarer, og én for varer under de øvrige kapitler, dvs.  

 industrivarer, i særdeleshed kemikalier og mikroelektroniske komponenter.
Disse toldsuspensioner har en gyldighedsperiode på 6 eller 12 måneder.
Der  

 er som hovedregel ikke knyttet særlige betingelser til varernes anvendelse,  

 hvorfor en suspension kan udnyttes af enhver importør i EF.
A.9.1 Ansøgning om toldsuspension Virksomheder, som har behov for at få tolden suspenderet på en råvare, et  

 halvfabrikat eller en komponent, kan indgive ansøgning herom.
Her i landet  

 sendes ansøgningen til Skatteministeriet, Departementet, på en særlig  

 blanket, som kan fås ved henvendelse til departementet.
Ansøgninger om toldsuspension behandles i en særlig gruppe i  

 Europa-Kommissionens regi.
For at en anmodning kan realitetsbehandles skal en  

 række betingelser være opfyldt, bl.a. skal det sparede toldbeløb overstige  

 20.000 ECU, der må ikke i EF være produktion - eller kun produktion i  

 utilstrækkeligt omfang - af det pågældende produkt eller en tilsvarende vare.
