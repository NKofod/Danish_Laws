 I henhold til kgl. resolution af 7. juli 1951 betragtes den mellem Danmark  

 og Tyskland bestående krigstilstand som ophævet med virkning fra og med i  

 dag, den 13. juli 1951.
 Ophævelsen af krigstilstanden berører ikke og præjudicerer ikke de  

 Tyskland overfor Danmark påhvilede forpligtelser af traktatmæssig eller anden  

 art eller de Danmark eller danske statsborgere tilkommende og af retsforhold  

 med Tyskland eller tyske statsborgere udspringende rettigheder, ligesom  

 ophævelsen af krigstilstanden ikke berører eller præjudicerer afslutningen af  

 en fredstraktat med Tyskland.
 Ophævelsen af krigstilstanden er uden betydning for gennemførelsen af  

 lovgivningen om konfiskation af her i landet værende tysk ejendom.
 Hvilet herved bringes til almindelig kundskab.
 Udenrigsministeriet, den 13. juli 1951.
 Ole Bjørn Kraft.
