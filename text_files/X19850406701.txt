 Det fastslås i afgørelsen, at også vedligeholdelsesudgifter vedr.
 erhvervslejemål kan debiteres den udvendige vedligeholdseskonto, men  

 at tab vedr. fraflyttede lejere, selvom disse er uerholdelige, ikke kan  

 fratrækkes, da sådanne tab er udlejers risiko.
Afgørelse nr. 39. 1985 Afgørelse af 16.09.1985 fra København 10. huslejenævn L mod U (sag nr. 10.17 966).
Huslejenævnet fandt, at en udgift til udbedring af rådskader på et i et  

 erhvervslejemål kunne debiteres den udvendige vedligeholdelseskonto.
Tab, der  

 hidrører fra fraflyttede lejere, fandtes ikke at kunne belastes den udvendige  

 vedligeholdelseskonto.
 I huslejenævnets afgørelse hedder det bl.a.:
 »I skrivelse af 30. maj 1984 har L - i henhold til  

 boligreguleringslovens § 22, stk. 1 - anmodet nævnet om at afgøre visse  

 tvister vedrørende ejendommens konto for udvendig vedligeholdelse.
 Efter brevveksling mellem parterne og nævnet kan tvistighederne opdeles i  

 4 punkter:
 1) Hensættelsesbeløbene fra 1.1.1975 til 31.12.1983. Fra lejerside gøres  

 det gældende, at periodens hensættelser bør være 395.737 kr., mens udlejer  

 har opgjort beløbet til 378.416 kr.
 2) Udgiftsposter 1975-1978. Lejerne gør gældende, at kontoen i perioden  

 skønmæssigt kun kan debiteres 100.000 kr., mens udlejer har opgjort beløbet  

 til 157.378 kr.
 3) Udgiftsposter 1980. Fra lejerside gøres det gældende, at kontoen i  

 perioden kun kan debiteres 16.002 kr., mens udlejer rent faktisk har  

 debiteret kontoen med 32.345 kr.
 4) Udgiftsposter 1981. Fra lejerside gøres det gældende, at kontoen i  

 perioden kun kan debiteres 11.319 kr., mens udlejer rent faktisk har  

 debiteret kontoen med 20.282 kr.
 Ad pkt. 1 har nævnet vedtaget at udtale følgende:
Under henvisning til boligreguleringslovens § 66, stk. 1 skal der - indtil  

 forhøjelse varsles i medfør af boligreguleringslovens §§ 7, 27 eller 29 -  

 hensættes til konto for udvendig vedligeholdelse, herunder genopretningskonto  

 som sket i 1979. Da forhøjelse varsles pr. 1. november 1980, skal der  

 hensættes 10/12 af 1% af 1. almindelige vurdering til genopretningskonto i  

 1980. Hensættelser for 1980 udgør derfor ialt 10/12 af 12.250 kr. + 10/12 af hensættelsesbeløbet til udvendig  

 vedligeholdelse for 1.7.1979 - 31.12.1979 + 2/12 x ejendommens areal x 17 kr.
 Ialt 46.462 kr.
 Endvidere er det nævnets opfattelse, at beløb, der hensættes i forhold til  

 ejendommens areal i 1981 og 1982, først kunne forhøjes, når der skete  

 varsling af forhøjelsen i hensættelsesbeløbene.
 De samlede hensættelsesbeløb for perioden 1.6.1975 til 31.12.1983 har  

 herefter udgjort følgende beløb:
 Ad pkt. 2 har nævnet vedtaget følgende:
Efter en gennemgang af udgiftsbilagene for perioden 1.6.1975 - 31.12.1978  

 findes udgifter for 137.158 kr tilfredsstillende dokumenteret.
Endvidere har  

 nævnet vedrørende de mangelfuldt dokumenterede udgifter skønsmæssigt vedtaget  

 at godkende udgifter for i alt 12.815 kr., således at de samlede udgifter i  

 perioden herefter udgør 150.000,00 kr.
 ad pkt. 3 har nævnet vedtaget følgende:
Vedrørende murerarbejde for ialt 4.167,70 kr. ser nævnet sig ikke på det  

 foreliggende grundlag i stand til at afgøre, om arbejdet er udført på  

 ejendommen eller ej.
Bevisførelse vedrørende dette spørgsmål vil antage et  

 sådant omfang, at nævnet ser sig nødsaget til at henvise tvisten til  

 afgørelse ved Boligretten, såfremt parterne ikke kan blive enige.
Vedrørende arbejder på gulv i erhvervslejemål for i alt 12.174,88 kr. har  

 udlejer oplyst, at udgiften hidrører fra udbedring af rådskader på gulvene.  

 Idet rådskader ikke normalt kan forlanges udbedret af en erhvervsleje, findes  

 udgiften med rette debiteret ejendommens vedligeholdelseskonto.
Udgifterne  

 for 1980 kan herefter godkendes for så vidt angår 28.177,30 kr.
 ad pkt. 4 har nævnet vedtaget følgende:
 Malerarbejde for i alt 1.346,88 kr. ses med rette debiteret konto for  

 udvendig vedligeholdelse, idet maling af væg i gården og bejdsning af port  

 ikke kan antages at være en reparation forårsaget af en påkørsel.
En udgift på 7.616,49 kr. hidrørende fra udskiftning af dør og dobbelt  

 vindue »under og over partier på ejendommen« er - efter det oplyste  

 - pålignet vedligeholdelseskontoen, idet det ikke har været muligt at få en  

 tidligere lejer af chokoladeforretningen i ejendommen - der havde forårsaget  

 skaden - til at erstatte beløbet.
Det er nævnsflertallets opfattelse - selv  

 om det er umuligt at få skadevolder til at erstatte udgiften - at beløbet  

 ikke kan debiteres vedligeholdelseskontoen, idet tab vedrørende fraflyttede  

 lejere ikke henhører under ejendommens vedligeholdelsespligt, men er udlejers  

 risiko.
Udlejer henvises til at gardere sig mod sådanne tab ved at betinge  

 sig betaling af et passende depositum ved lejeaftalens indgåelse.
Et medlem  

 fandt, at udgiften med rette er debiteret vedligeholdelseskontoen.
 Udgifterne for 1981 kan herefter godkendes for så vidt angår 12.665,88 kr.
 De godkendte udgifter kan herefter opgøres således:
 På grund af tvisten under pkt. 3 vedrørende murerarbejde for ialt 4.167,70  

 kr. kan kontoen ikke opgøres endeligt pr. 31.12.1983. Uden at tage dette  

 beløb i betragtning kan saldoen pr. 13.12.1983 opgøres således:
