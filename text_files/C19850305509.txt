Arbejdsformidlingskontorerne De statsanerkendte arbejdsløshedskasser Til brug for statens tilsyn med administrationen af  

 dagpenge-/efterlønsmidlerne pålægges de statsanerkendte arbejdsløshedskasser  

 jfr. arbejdsløshedslovens § 88, stk. 3, at udarbejde dels en beskrivelse af  

 arbejdsløshedskassens administrative rutiner (arbejdsgang), dels en  

 beskrivelse af det af arbejdsløshedskassen anvendte edb-system.
1. Beskrivelsen af arbejdsløshedskassens  

 administrative rutiner skal indeholde en nøje angivelse af, hvilke procedurer  

 hovedkassen - eventuelle afdelinger - samt medarbejderne skal følge i  

 forbindelse med arbejdsløshedskasseadministrationen.
For så vidt angår  

 forretningsgangene i forbindelse med arbejdsløshedskassernes regnskabsvæsen  

 etc., henvises til direktoratets cirkulære af 17. januar 1985 (emnenr.  

 3.12.).
2. Beskrivelsen af det af arbejdsløshedskassen  

 anvendte edb-system skal som et minimum indeholde: a) En angivelse af hvilke  

 funktioner edb-systemet varetager. (Eks.: Beregning af dagpenge, beregning af  

 falddato i forbindelse med arbejdskravet, kontrol med karensperioder og  

 lignende). b) Oplysning om hvilke data, der foreligger i forbindelse med de  

 enkelte funktioner. c) En beskrivelse af de automatiske kontroller, der er  

 indlagt i systemet. d) En angivelse af om anvendelsen af systemet  

 forudsætter, at brugeren er udstyret med en indgangskode (pass-word), og om  

 det i systemet registreres, hvem der har foretaget de enkelte transaktioner.  

 e) Hvilke oplysninger/lister systemet kan udskrive. f) Kopier af de i  

 systemet benyttede skærmbilleder og eksempler på de lister systemet kan  

 udskrive.
For arbejdsløshedskasser, der i deres administration anvender et  

 edb-bureau, skal der ligeledes foreligge en beskrivelse af det anvendte  

 system.
Såfremt flere arbejdsløshedskasser anvender det samme edb-system,  

 skal det i forbindelse med beskrivelsen af systemet oplyses, om den enkelte  

 arbejdsløshedskasse anvender hele systemet eller alene dele heraf.
Såfremt  

 det sidste er tilfældet, skal det præcist angives, hvilke dele af systemet  

 arbejdsløshedskassen anvender.
 3. Den ovenfor omtalte beskrivelse af henholdsvis de  

 administrative rutiner og af edb-systemerne skal foreligge senest den 1. juli  

 1985.
 4. Afslutningsvis skal det bemærkes, at det i den af  

 direktoratet udarbejdede revisionsinstruks vil blive pålagt  

 arbejdsløshedskassernes statsautoriserede revisorer, at undersøge om  

 der foreligger ajourførte beskrivelser af de administrative forretningsgange  

 og edb-systemer, om beskrivelserne er i overensstemmelse med de  

 faktiske forhold samt om de administrative rutiner/edb-systemerme er  

 sådan udformet, at de i tilstrækkeligt omfang sikrer en betryggende  

 administration af dagpengemidlerne.
 P.D.V.
