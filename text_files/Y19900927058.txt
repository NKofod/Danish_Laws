Udtalt, at det kommunale tilsyn normalt viger i det omfang, der efter  

 lovgivningen er en særlig klagevej.
Dette gælder ikke blot i de tilfælde,  

 hvor den pågældende rekurs- eller klagemyndighed har videregående muligheder  

 for prøvelse og omgørelse af den kommunale beslutning end den almindelige  

 kommunale tilsynsmyndighed, men i alle situationer, hvor den særlige  

 klagemyndighed kan afgøre klagen.
I visse tilfælde vil en særlig klagemyndighed ikke kunne tage stilling  

 til, om en kommune har handlet i strid med lovgivningen, uanset at forholdet  

 falder under klagemyndighedens generelle kompetence.
Dette kan f.eks. være  

 tilfældet, hvor en i loven fastsat klagefrist er overskredet, hvor en klage  

 er indgivet af en person, som ikke er klageberettiget i henhold til  

 vedkommende lovgivning, eller hvor spørgsmålet om den kommunale myndigheds  

 overtrædelse af loven slet ikke forelægges for klagemyndigheden, fordi den  

 mulige lovovertrædelse ikke direkte kommer enkelte borgere til skade.
I  

 sådanne tilfælde vil det almindelige kommunale tilsyn være kompetent til at  

 tage stilling til spørgsmålet om kommunernes overholdelse af lovgivningen.
 I de tilfælde, hvor tilsynsmyndigheden har beføjelse til at behandle  

 en sag, har tilsynsmyndigheden efter Indenrigsministeriets opfattelse pligt  

 til at reagere på henvendelser og lignende, der skaber et vist grundlag for  

 at antage, at en kommune kan kan have truffet en ulovlig beslutning.  

 Tilsynsmyndighedens eventuelle forpligtigelse til at behandle en sag består  

 uafhængigt af, om det er muligt at tilvejebringe en vejledende udtalelse fra  

 den pågældende sektormyndighed.
På denne baggrund var det Indenrigsministeriets opfattelse, at  

 tilsynsrådet ikke burde afvise at behandle en klage over byrådets beslutning  

 alene med den begrundelse, at det ikke havde været muligt at opnå en  

 vejledende udtalelse fra Planstyrelsen.
Efter Indenrigsministeriets  

 opfattelse burde tilsynsrådet have foretaget en vurdering af, om der på  

 grundlag af klagen var grundlag for mistanke om, at byrådets beslutning var  

 ulovlig og i bekræftende fald foretage en nærmere undersøgelse heraf.
Tilsynsrådet ville i sin eventuelle nærmere undersøgelse af sagen være  

 henvist til at søge sagen oplyst på normal måde, herunder gennem høring af  

 byrådet.
I det omfang, tilsynsrådet måtte være i tvivl om konkrete  

 retsspørgsmål på planlovgivningens område, som måtte antages at være af  

 betydning for sagens afgørelse, ville tilsynsrådet kunne anmode Planstyrelsen  

 om en generel udtalelse herom.
Planstyrelsen ville efter  

 Indenrigsministeriets opfattelse være forpligtet til at afgive en sådan  

 udtalelse.
 Indenrigsministeriet har i dag skrevet således til Per-Oluf   

 Johansson, Box 58, 3450 Allerød:
 »I skrivelse af 26. juli 1990 har de rettet henvendelse til  

 Indenrigsministeriet i anledning af , at Tilsynsrådet for Frederiksborg Amt  

 ikke vil realitetsbehandle Deres klage af 14. juni 1989 over en beslutning  

 truffet af Allerød Byråd.
Det fremgår af det materiale, De har indsendt til Indenrigsministeriet, at  

 landinspektør J.
Hyldegaard Jensen på vegne af Tove Rasmussen den 17. marts  

 1989 har ansøgt om dispensation fra kommuneplanlovens § 40 om mindste  

 grundstørrelse i forbindelse med en ansøgning om udstykning af matr. nr. 4  

 an, Lynge By, Lynge.
 Allerød Kommunes tekniske forvaltning har den 4. april 1989 afslået at  

 give dispensation fra kommuneplanloven.
Den 7. april 1989 har landinspektør J.
Hyldegaard Jensen på ny ansøgt om  

 dispensation.
Ansøgningen er dels begrundet med de tekniske muligheder for  

 stiføring, dels med at generne over for naboen ikke er store og endelig med  

 henvisning til »de personlige problemer«, som er anført i den  

 første ansøgning.
Den 25. april 1989 har ejendomsudvalget behandlet sagen og vedtaget at  

 imødekomme ansøgningen.
Det fremgår, at sagen, efter Deres ønske, blev  

 indbragt for byrådet.
 Med skrivelse af 26. maj 1989 har Allerød Kommune sendt ansøgeren en  

 afgørelse med følgende ordlyd:
»Under henvisning til Deres ansøgninger af 17. marts og 7. april i år  

 skal vi herved meddele, at byrådet på møde den 17. maj 1989 har vedtaget at  

 imødekomme Deres ansøgning, idet byrådet ved meddelelsen om dispensation fra  

 kommuneplanlovens krav i § 40 om en mindstegrundstørrelse på 700 (m2)  

 samtidig har vurderet, at denne er uden betydning for de omboende, hvorfor  

 der ikke er foretaget naboorientering efter lovens 47, stk. 5, jfr. lovens  

 47, stk. 6.« Det fremgår ikke af de medsendte bilag, hvad der gives som begrundelse for  

 dispensationen.
 Den 14. juni 1989 har De indbragt byrådets afgørelse for Tilsynsrådet for  

 Frederiksborg Amt.
Det fremgår endvidere af sagen, at tilsynsrådet den 27. juni 1989 rettede  

 henvendelse til Planstyrelsen.
I henvendelsen har tilsynsrådet anført:
»Såfremt Planstyrelsen med henvisning til bestemmelserne i afsnit G,  

 pkt. 2, i Planstyrelsens cirkulære nr. 65 af 26. juni 1986 om lov om  

 kommuneplanlægning afviser behandling af denne sag som klagesag efter  

 kommuneplanlovens § 48 med den begrundelse, at klageren ikke er  

 klageberrettiget i sin egenskab af byrådsmedlem, skal tilsynsrådet anmode om  

 at få sagen tilbagesendt hertil.
Tilsynsrådet skal i så fald til brug for de  

 videre overvejelser om, hvad der fra den kommunale tilsynsmyndigheds side kan  

 foretages i sagens anledning, anmode Planstyrelsen om en vejledende udtalelse  

 vedrørende de i klagen rejste spørgsmål.« Det fremgår af tilsynsrådets skrivelse af 21. juli 1989, at Planstyrelsen  

 i en skrivelse af 12. juli 1989 har udtalt:
 »Under henvisning til afsnit G, pkt. 2, i Planstyrelsens cirkulære  

 nr. 65 af 26. juni 1989 om lov om kommunplanlægning, kan styrelsen ikke  

 behandle klagen, idet klager i sin egenskab af byrådsmedlem ikke er  

 klageberettiget efter kommuneplanlovens § 48.
 Det er endvidere styrelsens opfattelse, at en vejledende udtalelse i en  

 sådan konkret sag i væsentligt omfang ville kunne tillægges samme betydning  

 som en afgørelse efter kommuneplanlovens § 48.
 På denne baggrund må styrelsen derfor afstå fra at fremkomme med en  

 vejledende udtalelse,» I skrivelse af 20. juni 1990 afviser tilsynsrådet  

 at behandle Deres klage med følgende begrundelse:
».... da tilsynsrådet ikke har mulighed for at tage stilling til det  

 af Dem rejste spørgsmål, når der ikke kan tilvejebringes en vejledende  

 udtalelse fra den inden for det omhandlede lovgivningsområde kompetente  

 ressortmyndighed.« I den anledning skal Indenrigsministeriet udtale følgende:
 Det almindelige tilsyn med Allerød Kommune varetages af Tilsynsrådet for  

 Frederiksbrog Amt, jf. § 47, stk. 2, i lov om kommunernes styrelse, jf.  

 lovbekendtgørelse nr. 31 af 22. januar 1990.
Indenrigsministeriet er ikke almindelig klageinstans i forhold til  

 tilsynsrådets udtalelser.
Derimod udøver Indenrigsministeriet et retligt  

 tilsyn med tilsynsrådet.
Tilsynet omfatter kun spørgsmål om, hvorvidt der er  

 sket en tilsidesættelse af lovgivningen, herunder offentligretlige  

 retsgrundsætninger som f.eks. krænkelse af en almindelig lighedsgrundsætning,  

 jf. § 61 a i lov om kommunernes styrelse.
Herudover kan Indenrigsministeriet  

 afgive vejledende udtalelser om forståelsen og fortolkningen af den kommunale  

 styrelseslovgivning og offentligretlige retsgrundsætninger.
Tilsynsrådet er heller ikke almindelig klageinstans i forhold til  

 kommunale afgørelser, jf. § 61 i lov om kommunernes styrelse.
Derimod kan  

 tilsynsrådet af egen drift eller efter begæring tage sager op til behandling,  

 herunder spørgsmålet om, hvorvidt en kommunes dispensation i medfør af § 47,  

 stk. 1 fra § 40 i kommuneplanloven, jf. lovbekendtgørelse nr. 918 af 22.  

 december 1989, har været ulovlig.
Det fremgår af § 48 i kommuneplanloven, at en kommunebestyrelses afgørelse  

 vedrørende forhold, der er omfattet af denne lov, kan påklages til  

 miljøministeren for så vidt angår retlige spørgsmål.
Det fremgår af  

 Planstyrelsens cirkulære nr. 65 af 26. juni 1986 om kommuneplanlægning,  

 afsnit G, pkt. 2, at klageberettiget er »enhver, der skønnes at have den  

 fornødne retlige interesse i spørgsmålets efterprøvelse«.
Det fremgår  

 videre, at ud over afgørelsens adressater er såvel enkeltpersoner som  

 organisationer, politiske partier, foreninger, borgergrupper m.fl., der kan  

 påvise et lokalt tilhørsforhold til det omhandlede område, klageberettigede,  

 samt at Planstyrelsen »i overensstemmelse med almindelige  

 forvaltningsretlige regler har statueret, at et medlem af kommunalbestyrelsen  

 ikke i egenskab af kommunalbestyrelsesmedlem har adgang til at påklage  

 kommunalbestyrelsens (flertallets) afgørelser, hvis den pågældende ikke i  

 øvrigt er klageberettiget.
Det kommunale tilsyn viger normalt i det omfang, der efter lovgivningen er  

 en særlig klagevej.
Dette gælder ikke blot i de tilfælde, hvor den pågældende  

 rekurs- eller klagemyndighed har videregående muligheder for prøvelse og  

 omgørelse af den kommunale beslutning end den almindelige kommunale  

 tilsynsmyndighed, men i alle situationer, hvor den særlige klagemyndighed kan  

 afgøre sagen.
I visse tilfælde vil en særlig klagemyndighed ikke kunne tage stilling  

 til, om en kommune har handlet i strid med lovgivningen, uanset at forholdet  

 falder under klagemyndighedens generelle kompetence.
Dette kan f.eks. være  

 tilfældet, hvor en i loven fastsat klagefrist er overskredet, hvor en klage  

 er indgivet af en person, som ikke er klageberettiget i henhold til  

 vedkommende lovgivning, eller hvor spørgsmålet om den kommunale myndigheds  

 overtrædelse af loven slet ikke forelægges for klagemyndigheden, fordi den  

 mulige lovovertrædelse ikke direkte kommer enkelte borgere til skade.
I  

 sådanne tilfælde vil det almindelige kommunale tilsyn være kompetent til at  

 tage stilling til spørgsmålet om kommunernes overholdelse af lovgivningen.
 I de tilfælde, hvor tilsynsmyndigheden har beføjelse til at behandle en  

 sag, har tilsynsmyndigheden efter Indenrigsministeriets opfattelse pligt til  

 at reagere på henvendelser og lignende, der skaber et vist grundlag for at  

 antage, at en kommune kan have truffet en ulovlig beslutning.  

 Tilsynsmyndighedens eventuelle forpligtelse til at behandle en sag består  

 uafhængigt af, om det er muligt at tilvejebringe en vejledende udtalelse fra  

 den pågældende sektormyndighed.
 På denne baggrund er det Indenrigsministeriets opfattelse, at Tilsynsrådet  

 for Frederiksborg Amt ikke har burdet afvise at behandle Deres klage over  

 Allerød Byråds beslutning af 17. maj 1989 alene med den begrundelse, at det  

 ikke har været muligt at opnå en vejledende udtalelse fra Planstyrelsen.  

 Efter Indenrigsministeriets opfattelse burde tilsynsrådet have foretaget en  

 vurdering af, om der på grundlag af Deres klage var grundlag for mistanke om,  

 at byrådets beslutning var ulovlig og i bekræftende fald foretage en nærmere  

 undersøgelse heraf.
 Indenrigsministeriet har gjort Tilsynsrådet for Frederiksborg Amt  

 opmærksom på denne opfattelse og har anmodet tilsynsrådet om at tage sagen op  

 til fornyet behandling.
Kopi af denne skrivelse er sendt til Tilsynsrådet for Frederiksborg Amt og  

 Planstyrelsen.« Hvilket herved meddeles.
Som nævnt i skrivelsen, er det Indenrigsministeriets opfattelse, at de  

 kommunale tilsynsmyndigheders beføjelse til at behandle en sag ikke er  

 indskrænket til tilfælde, hvor det er muligt at tilvejebringe en vejledende  

 udtalelse fra den pågældende sektormyndighed.
Den kommunale tilsynsmyndighed  

 har generelt beføjelse til at udtale sig om, hvorvidt der er sket  

 overtrædelse af lovgivningen, herunder af offentligretlige  

 retsgrundsætninger, f.eks. en almindelig lighedsgrundsætning.
I de tilfælde,  

 hvor tilsynsmyndigheden har beføjelse til at behandle en sag, har  

 tilsynsmyndigheden efter Indenrigsministeriets opfattelse også pligt til at  

 reagere på henvendelser og lignende, der skaber et vist grundlag for at  

 antage, at en kommune kan have truffet en ulovlig beslutning.
På denne baggrund er det Indenrigsministeriets opfattelse, at Tilsynsrådet  

 for Frederiksborg Amt ikke har burdet afvise, at behandle Per-Oluf Johanssons  

 klage over Allerød Byråds beslutning af 17. maj 1989 alene med den  

 begrundelse, at det ikke har været muligt at opnå en vejledende udtalelse fra  

 Planstyrelsen.
Efter Indenrigsministeriets opfattelse burde tilsynsrådet have  

 foretaget en vurdering af, om der på grundlag af klagen var grundlag for  

 mistanke om, at byrådets beslutning var ulovlig og i bekræftende fald  

 foretage en nærmere undersøgelse heraf.
Tilsynsrådet vil i sin nærmere undersøgelse af sagen være henvist til at  

 søge sagen oplyst på normal måde, herunder gennem høring af Allerød Byråd.
I  

 det omfang, tilsynsrådet måtte være i tvivl om konkrete retsspørgsmål på  

 planlovgivningens område, som må antages at være af betydning for sagens  

 afgørelse, vil tilsynsrådet kunne anmode Planstyrelsen om en generel  

 udtalelse herom.
Planstyrelsen vil efter Indenrigsministeriets opfattelse  

 være forpligtet til at give en sådan udtalelse.
 (Der kan henvises til Bent Christensen »Forvaltningsret.  

 Forvaltningens opgaver og organisation«, side 194, Peter Bak Mortensen i  

 »Juristen« 1986, side 168-187 og Preben Espersen i  

 »Juristen« 1988, side 137-158).
 I denne anledning skal man anmode tilsynsrådet om at tage sagen op til  

 fornyet behandling.
 Der henvises til j.nr. 089-201-99-37-89.
