 Efter § 1, stk. 1, i lov nr. 534 af 13. december 1972 om handel med frø,  

 såsæd, læggekartofler og planter, som ændret ved lov nr. 81 af 27. februar  

 1980, fastsættes:
 § 1.  Alle virksomheder, der er tilmeldt Statens  

 Herkomstkontrol med Skovfrø og -planter (Herkomstkontrollen) som producenter  

 og forhandlere af forstligt formeringsmateriale efter § 8 i bekendtgørelse  

 nr. 150 af 31. marts 1981 om handel med forstligt formeringsmateriale, skal  

 betale et årligt gebyr til Herkomstkontrollen til dækning af udgifterne ved  

 kontrol af forstligt formeringsmateriale.
 § 2.  Det i § 1 nævnte gebyr fastsættes således:
 1. Et arealgebyr efter følgende satser:
2. Et gebyr på alt frømateriale, der bringes i  

 omsætning med henblik på videreavl, dog ikke frømateriale til reeksport, på 6  

 pct. af fakturabeløbet.
Gebyret betales af sælgeren (for frømateriale  

 importeret af planteskoler dog af køberen) ved hos Herkomstkontrollen at købe  

 gebyrmærker med pålydende værdi svarende til fakturabeløbet.
Købsprisen for  

 gebyrmærkerne er 6 pct. af pålydende.
Gebyrmærkerne påklæbes den kopi af  

 certifikatet, (gult oprindelsesbevis), der tilsendes Herkomstkontrollen i  

 overensstemmelse med de herom af Herkomstkontrollen fastsatte regler.
 3. For plantehandlere udgør gebyret 1.360 kr.
 Stk. 2.  De i stk. 1 nævnte gebyrer tillægges  

 merværdiafgift.
Stk. 3.  De i stk. 1, nr. 1 og 3 nævnte gebyrer opkræves  

 af Herkomstkontrollen en gang årligt og forfalder ved påkrav.
Betaling skal  

 ske senest inden 30 dage regnet fra fakturaens dato.
§ 3.  Betales forfaldne gebyrer ikke rettidigt, skal  

 der betales rente af beløbet fra forfaldsdag.
Renten fastsættes til en årlig  

 rente på den til enhver tid fastsatte officielle diskonto med et tillæg på 6  

 pct.
 Stk. 2.  De i § 2 nævnte gebyrer er tillagt  

 udpantningsret.
 § 4.  Bekendtgørelsen træder i kraft 1. januar 1988.
 Stk. 2.  Samtidig ophæves Landbrugsministeriets  

 bekendtgørelse nr. 186 af 10. maj 1985 om kontrol med forstligt  

 formeringsmateriale.
