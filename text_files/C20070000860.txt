Vejledning om  

 behandlingsordning vedrørende en forstærket behandlingsindsats over for  

 personer, der er dømt for seksualforbrydelser I.
Indledning Ved lov nr. 274 af 15. april 1997 om ændring af  

 straffeloven, retsplejeloven og lov om udlægning af åndssvageforsorgen og den  

 øvrige særforsorg mv. (samfundstjeneste og forstærket indsats mod  

 seksualforbrydelser mv.) blev der vedtaget initiativer med henblik på en  

 forstærket indsats mod seksualforbrydelser, navnlig seksualforbrydelser  

 begået  

 mod børn.
Loven trådte i kraft den 1. maj 1997.
 Ordningen blev ved  

 finanslovsaftalen for 2001 gjort permanent.
II.
Behandlingsordningen med  

 behandling som alternativ til frihedsstraf 1.  

 Anvendelsesområde Ordningen omfatter personer, der har begået  

 seksualforbrydelser, uden at forholdet dog omfatter vold eller ulovlig tvang.  

 I forarbejderne til loven fra 1997 opregnes  

 følgende forbrydelser, der navnlig kan indgå i ordningen:
  

 	  

 Incestkriminalitet, jf. straffelovens § 210, og adoptiv- og  

 stedbarnsincest, jf. straffelovens § 223, stk. 1   

 	  

 Grovere  

 former for blufærdighedskrænkelse, jf. straffelovens § 232   

 	  

 Samleje  

 med et barn under 18 år, der er den pågældendes plejebarn eller er betroet  

 den  

 pågældende til undervisning eller opdragelse, jf. straffelovens § 223, stk.  

 1,  

 eller   

 	  

 Samleje  

 med en person, der er indsat eller anbragt i et fængsel, en børne- og  

 ungdomsinstitution, et psykiatrisk hospital, en institution for personer med  

 vidtgående psykiske handicap eller lignende, jf. straffelovens § 219.
 Det er en forudsætning for at  

 anbefale behandling som vilkår for en betinget dom, at sigtede efter en  

 individuel vurdering findes egnet og motiveret for at gennemføre vilkåret.
 Ordningen forudsættes i  

 almindelighed alene at komme på tale som alternativ til ubetinget  

 frihedsstraf  

 fra 4-6 måneder og op til omkring 1½ år.
 Behandling forestås af et  

 landsdækkende netværk bestående af Anstalten ved Herstedvester og de tre  

 ambulante behandlingsinstitutioner: Sexologisk Klinik, Rigshospitalet,  

 Retspsykiatrisk Afsnit, Middelfart Sygehus, og Retspsykiatrisk Afdeling,  

 Psykiatrisk Hospital i Århus, samlet benævnt netværket.
2. Procedure  

 om behandling som alternativ til frihedsstraf 2.1. Initiativet Det påhviler enten  

 anklagemyndigheden, forsvareren eller den lokale kriminalforsorgsafdeling at  

 rejse spørgsmålet om behandling i stedet for frihedsstraf.
Anklagemyndigheden  

 har pligt til at starte en undersøgelse af den sigtedes egnethed og  

 motivation,  

 hvis gerningsindholdet i den pågældende sag falder indenfor de rammer, der er  

 nævnt ovenfor under afsnit 1, og hvis anklagemyndigheden vurderer, at sagen  

 vil  

 blive afgjort med en ubetinget fængselsstraf fra 4-6 måneder og op til  

 omkring  

 1½ år.
Rigsadvokaten har udarbejdet nærmere  

 retningslinier til politi og anklagemyndighed.
Rigsadvokatens retningslinier  

 skal sikre, at den relevante målgruppe får tilbud om at deltage i ordningen  

 med  

 behandling i stedet for frihedsstraf.
I praksis er det normalt  

 politiet/anklagemyndigheden, der retter henvendelse til Kriminalforsorgen,  

 der  

 herefter tager initiativ til, at sagen behandles i et visitationsudvalg.
 Spørgsmålet om en betinget  

 dom med vilkår om behandling kan rejses på alle tidspunkter under sagens  

 behandling, således også under en eventuel ankesag, hvis det viser sig under  

 ankesagen, at tiltalte er motiveret for at indgå i behandling.
Hvis den tiltalte før behandlingen i 1. instans  

 ikke har villet modtage et tilbud om at deltage i ordningen med behandling i  

 stedet for frihedsstraf, skal der ikke gøres noget specielt for at motivere  

 den  

 tiltalte under ankesagen.
Den pågældende vil i givet fald blive omfattet af  

 visitationsordningen i Anstalten ved Herstedvester, jf. nedenfor under kap.  

 III, afsnit 1, og vil indlede afsoningen på visitations- og  

 observationsafdelingen i denne anstalt.
Her vil den pågældende måske blive så  

 motiveret, at der er basis for at iværksætte behandling enten via udgang fra  

 et  

 fængsel eller ved anvendelse af straffuldbyrdelseslovens § 78.
2.2. Information af  

 sigtede Politiet skal tidligt og så  

 vidt muligt under efterforskningen informere alle sigtede om ordningen,  

 herunder også de sigtede, som nægter sig skyldige.  

 I den forbindelse bør  

 politiet udlevere en informationsfolder.
Samtidig skal den sigtede have  

 tilbud  

 om at få en samtale med en person fra enten Sexologisk Klinik,  

 Rigshospitalet,  

 Retspsykiatrisk Afdeling, Psykiatrisk Hospital i Århus eller Retspsykiatrisk  

 Afsnit, Middelfart Sygehus eller Kriminalforsorgen.
Såfremt den sigtede  

 ønsker  

 en sådan samtale, skal politiet/anklagemyndigheden rette henvendelse til en  

 af  

 de nævnte behandlingsinstitutioner og/eller Kriminalforsorgen.
2.3. Person- og  

 mentalundersøgelse Hvis den pågældende ønsker at  

 deltage i ordningen, skal anklagemyndigheden foranledige, at der bliver  

 udfærdiget henholdsvis en personundersøgelse og en mentalundersøgelse i  

 medfør  

 af retsplejelovens §§ 808-809.  

 De to undersøgelser kan  

 eventuelt udfærdiges sideløbende.
Personundersøgelsen  

 udfærdiges af Kriminalforsorgen.  

 I forbindelse med  

 personundersøgelsen bør der gives den sigtede en samlet vejledning om  

 ordningen, herunder om behandlingens varighed og overordnede indhold og  

 formål.  

 Personundersøgelsen bør indeholde notat om, at en sådan vejledning er givet.  

 I  

 samme forbindelse bør det afklares, om sigtede vil samtykke i, at det er  

 sigtedes bopælskommune, som er repræsenteret i det regionale  

 visitationsudvalg,  

 der skal vurdere om vedkommende er egnet og motiveret til behandling.
Der bør  

 ligeledes gøres notat herom i personundersøgelsen.
Der henvises til afsnit  

 2.4  

 nedenfor, som beskriver sammensætningen af visitationsudvalget.
 Sigtede skal give samtykke  

 til, at der til brug for sagens behandling i visitationsfasen udveksles  

 personlige oplysninger om sigtede mellem de myndigheder, som deltager i  

 behandlingen af sagen, jf. forvaltningslovens § 28.
 Mentalundersøgelsen skal  

 iværksættes ved en speciallæge i psykiatri.
 Så snart anklagemyndigheden  

 har modtaget en rekvireret mentalerklæring videresendes den til den lokale  

 afdeling af Kriminalforsorgen i Frihed.  

 Herefter drager  

 afdelingen omsorg for, at mentalerklæringen sammen med personundersøgelsen  

 straks bliver videresendt til formanden for det regionale visitationsudvalg,  

 således at denne kan sammenkalde udvalgets medlemmer, jf. nærmere herom  

 nedenfor under afsnit 2.4.
2.4. Visitation Et visitationsudvalg afgør på  

 grundlag af person- og mentalundersøgelser, om den sigtede findes egnet til  

 og  

 motiveret for at indgå i et behandlingsforløb.
 I visitationsudvalget skal  

 følgende personer være repræsenteret:
   

 	  

 En repræsentant fra netværket, der skal fungere som formand  og  

 dermed ansvarlig for det praktiske arbejde med indkaldelse til møder mv.
  

 	  

 En repræsentant fra den lokale kriminalforsorgsafdeling   

 	  

 En repræsentant fra den forventede opholdsinstitution   

 	  

 En regional repræsentant fra Kriminalforsorgen i Frihed (som vil  

 være med til alle møder i samme region)   

 	  

 En repræsentant fra socialforvaltningen i den sigtedes  

 bopælskommune, såfremt dette kan aftales mellem pågældendes bopælskommune og  

 opholdskommunen.
Den sigtede skal give sit samtykke til en sådan aftale.
I  

 modsat fald er det opholdskommunen, der skal være repræsenteret i udvalget   

 	  

 I sjællandsregionen tillige en repræsentant fra Retspsykiatrisk  

 Klinik Visitationsudvalgets indstilling - til brug for  

 rettens behandling af straffesagen - skal indeholde en individuel  

 behandlingsplan, herunder en stillingtagen til de behandlingsmæssige aspekter  

 af et indledende institutionsophold.
Frekvensen af konsultationer hos  

 behandlingsinstitutionen skal ikke fastlægges på forhånd i behandlingsplanen,  

 men bør løbende vurderes af behandlingsinstitutionen i selve  

 behandlingsforløbet.
Indstillingen skal endvidere  

 indeholde forslag til, hvilke vilkår der er behov for at fastsætte.  

 Der bør i visitationsfasen gøres mest muligt for at afdække  

 eventuelle behov for særvilkår i form af alkoholistbehandling eller vilkår om  

 behandling  

 mod andet misbrug af rusmidler, idet sådant misbrug kan forhindre en effektiv  

 psykiatrisk/sexologisk behandling.
Særligt bør opmærksomheden henledes herpå  

 i  

 forbindelse med udarbejdelse af person- og mentalundersøgelserne.
 I forbindelse med visitationsudvalgets  

 vurdering af den sigtedes egnethed og motivation bør der tillige tages  

 stilling  

 til, om der må formodes at være behov for sociale hjælpeforanstaltninger i  

 anledning  

 af den begåede kriminalitet, dels i forhold til den sigtedes børn og øvrige  

 familie, dels i forhold til den sigtede selv.
 Visitationsudvalget bør  

 endvidere være opmærksom på, at der skal drages omsorg for den forurettede  

 part  

 i sagen.
 Om det løbende samarbejde med  

 de sociale myndigheder henvises i øvrigt til cirkulære nr. 16 af 27. februar  

 2006 om koordinerede handleplaner, som trådte i kraft den 1. marts 2006.
3. Domme 3.1. Betinget dom  

 med eller uden straffastsættelse En dom til behandling  

 gennemføres inden for rammerne af straffelovens kapitel 7 om betingede domme.  

 Dette indebærer, at domstolene har valget mellem de to former for  

 betinget dom, der er mulighed for efter straffelovens § 56, stk. 1 og 2. Der  

 kan således idømmes en betinget dom, i hvilken størrelsen af en forskyldt  

 straf  

 ikke er fastsat (stk. 1) eller en betinget dom, hvor den forskyldte straf er  

 udmålt (stk. 2). I praksis anvendes betinget dom uden samtidig fastsættelse  

 af  

 den forskyldte straf sjældent.
 Der bør altid som grundlag  

 for Kriminalforsorgens kontrolmuligheder fastsættes vilkår om tilsyn af  

 Kriminalforsorgen, jf. straffelovens § 57, stk. 1, 1. pkt., og § 59, stk. 1.
 En betinget dom om behandling  

 vil desuden skulle indeholde et vilkår om, at den dømte undergiver sig  

 psykiatrisk/sexologisk behandling på en af de tre behandlingsinstitutioner i  

 behandlingsnetværket.
 Der kan eventuelt være behov for at fastsætte  

 yderligere vilkår, fx vilkår om at den dømte undergiver sig  

 afvænningsbehandling for misbrug af alkohol, narkotika eller lignende, jf.  

 straffelovens § 57, stk. 1, nr. 4.
 I den betingede dom med  

 vilkår om behandling skal endvidere længden af behandlingsperioden  

 fastsættes.  

 Retten fastsætter tillige af retssikkerhedsmæssige grunde varigheden  

 af et indledende institutionsophold.
 Det forhold, at den dømte har  

 været varetægtsfængslet, bør efter en konkret vurdering kunne få indflydelse  

 på  

 rettens fastsættelse af et indledende institutionsophold samt varigheden  

 heraf.
Ud over særvilkår skal der i  

 den betingede dom også fastsættes prøvetid og tilsynstid.  

 Det er forudsat, at prøvetid og tilsynstid som udgangspunkt  

 fastsættes til en periode svarende til varigheden af det tilbudte  

 behandlingsprogram.
Hvis det skønnes formålstjenligt, kan prøvetiden og  

 tilsynstiden fastsættes til en længere periode, dog højst 3 år i alt.
3.2.  

 Kombinationsdom Hvor generalpræventive grunde  

 undtagelsesvis taler for det, vil det være muligt at afsige en delvis  

 betinget  

 dom (kombinationsdom) i medfør af straffelovens § 58.
4. Vilkår om behandling 4.1. Forslag til  

 vilkår i betingede domme 4.1.1. Betinget dom  

 uden straffastsættelse Hvis tiltalte NN overholder  

 følgende betingelser, vil straffen ikke blive fastsat:
 1)  

 	  

 Tiltalte  

 må ikke begå noget strafbart i X år fra endelig dom.
2)  

 	  

 Tiltalte skal i dette tidsrum undergive sig tilsyn af  

 Kriminalforsorgen 3)  

 	  

 Tiltalte skal efter Kriminalforsorgens nærmere bestemmelse i  

 prøvetiden undergive sig psykiatrisk/sexologisk behandling 4)  

 	  

 Tiltalte skal i behandlingstidens første Y måneder tage ophold på  

 en institution 5)  

 	  

 Tiltalte må ikke uden tilsynsmyndighedens samtykke modtage besøg  

 af børn (drenge eller piger) under 18 år eller selv tage ophold hos personer,  

 hos hvem der opholder sig børn under denne alder.
 Betingede domme uden  

 straffastsættelse anvendes sjældent i praksis.
4.1.2. Betinget dom  

 med fastsat straf Tiltalte NN skal straffes med  

 fængsel i Y måneder.
Straffen skal ikke fuldbyrdes, hvis tiltalte overholder  

 følgende betingelse  

 r:
1)  

 	  

 Tiltalte  

 må ikke begå noget strafbart i X år fra endelig dom 2)  

 	  

 Tiltalte skal i dette tidsrum undergive sig tilsyn af  

 Kriminalforsorgen 3)  

 	  

 Tiltalte skal efter Kriminalforsorgens nærmere bestemmelse i  

 prøvetiden undergive sig psykiatrisk/sexologisk behandling 4)  

 	  

 Tiltalte skal i behandlingstidens første Z måneder tage ophold på  

 en institution 5)  

 	  

 Tiltalte må ikke uden tilsynsmyndighedens samtykke modtage besøg  

 af børn (drenge eller piger) under 18 år eller selv tage ophold hos personer,  

 hos hvem der opholder sig børn under denne alder.
4.1.3.  

 Kombinationsdom Tiltalte NN straffes med  

 fængsel i Y måneder.
Z måneder skal afsones nu.
Resten af straffen skal ikke  

 afsones, hvis tiltalte ov  

 erholder følgende betingelser:
1)  

 	  

 Tiltalte  

 må ikke begå noget strafbart i X år fra endelig dom 2)  

 	  

 Tiltalte skal i dette tidsrum undergive sig tilsyn af  

 Kriminalforsorgen 3)  

 	  

 Tiltalte skal efter Kriminalforsorgens nærmere bestemmelse i  

 prøvetiden undergive sig psykiatrisk/sexologisk behandling 4)  

 	  

 Tiltalte skal i behandlingstidens første T måneder tage ophold på  

 en institution 5)  

 	  

 Tiltalte må ikke uden tilsynsmyndighedens samtykke modtage besøg  

 af børn (drenge eller piger) under 18 år eller selv tage ophold hos personer,  

 hos hvem der opholder sig børn under denne alder.
5.  

 Behandlingsforløb I bemærkningerne til loven er det forudsat, at  

 behandlingsforløbet skal vare mindst 2 år og typisk bestå af tre elementer  

 (faser):
1)  

 	  

 Indledende  

 institutionsophold 2)  

 	  

 Ambulant behandling på en af behandlingsinstitutionerne 3)  

 	  

 Tilsyn af Kriminalforsorgen i yderligere ½ år eventuelt betinget  

 af vilkår om behandling 5.1.  

 Institutionsophold Det forudsættes, at et  

 behandlingsforløb indledes med et institutionsophold af 3-6 måneders varighed  

 i  

 en af Kriminalforsorgens pensioner eller eventuelt i en kommunal institution,  

 hvor den ambulante behandling på en af de tre behandlingsinstitutioner i  

 behandlingsnetværket iværksættes.  

 Det bemærkes, at ved  

 kombinationsdomme erstattes institutionsopholdet på en pension af et  

 fængselsophold,  

 hvor den ubetingede del af straffen afsones, hvorunder behandling  

 iværksættes.
 Før den domfældte starter sit  

 ophold på pensionen/institutionen bør der være indgået aftale med  

 behandlingsinstitutionen  

 om, hvornår behandlingen kan begynde.
Et indledende  

 institutionsophold i en af Kriminalforsorgens pensioner skal som udgangspunkt  

 ske på fængselsvilkår, hvilket indebærer, at den dømtes færden begrænses på  

 samme måde som i et åbent fængsel.  

 Den pågældende skal  

 opholde sig på pensionen bortset fra aftalt fravær fx ved udgang til  

 behandling.
Udgangsordningerne er med de fornødne tillempelser de samme som i  

 et åbent fængsel.
Den dømte vil således normalt have mulighed for udgang hver  

 tredje weekend.
Den pågældende vil endvidere efter en konkret vurdering kunne  

 få frigang til uddannelse eller arbejde.
 Der kan efter en konkret  

 vurdering fastsættes yderligere vilkår for opholdet, fx om at den dømte ikke  

 må  

 modtage besøg af bestemte personer, skal følge en nærmere fastlagt behandling  

 mv.  

 Ved udgang kan der fastsættes vilkår fx om, at den  

 dømte skal afholde sig fra misbrug af alkohol eller narkotiske stoffer eller  

 ikke må opsøge bestemte personer eller steder.
 Hvis den dømte er anbragt på  

 pension på pensionsvilkår, skal den pågældende i arbejdstiden være  

 beskæftiget  

 med undervisning eller arbejde uden for pensionen eller ved pensionens  

 foranstaltning  

 forudsat den pågældende er indforstået dermed.  

 Fritiden  

 kan i et vist omfang tilbringes hos familie eller lignende uden for  

 pensionen.  

 Den dømte skal opholde sig på pensionen om natten, typisk mellem kl. 23.00 og  

 7.00, og skal i øvrigt undergive sig de begrænsninger, som er fastsat i  

 institutionens  

 husorden mv.
 Det er den pension, som skal  

 modtage den pågældende, der i samråd med den behandlingsansvarlige overlæge,  

 afgør om institutionsopholdet skal ske på fængselsvilkår eller på  

 pensionsvilkår, herunder om der senere skal ske ændringer i vilkårene for  

 opholdet.  

 Som ovenfor nævnt vil udgangspunktet dog være  

 anbringelse på fængselsvilkår.
5.2. Vilkår for  

 ophold i pensioner, hvis øvrige beboere modtager besøg af børn Kriminalforsorgens pensioner  

 m.v. modtager ikke alene personer, der er dømt for seksualforbry- delser i  

 medfør af behandlingsordningen, men også fængselsdømte under udstationering  

 eller frigang, fængselsdømte der er anbragt i medfør af  

 straffuldbyrdelseslovens § 78 m.v.
Disse beboere har ofte familie, som de vil  

 have et ønske om at kunne modtage besøg af.  

 På  

 pensionerne kan der endvidere være enlige eller familier, der som led i deres  

 straffuldbyrdelse opholder sig på pensionen sammen med deres børn.
 Der vil i forbindelse med den  

 betingede dom normalt være fastsat vilkår om, at den dømte ikke må modtage  

 besøg af børn under 18 år eller tage ophold hos personer, hos hvem, der  

 opholder sig børn under denne alder.
 Beboerne på kriminalforsorgens pensioner har  

 normalt tilladelse til at modtage besøg af deres børn.  

 Et eventuelt polititilhold  som typisk er  

 afstedkommet af en mindre vilkårsovertrædelse  som forbyder den dømte  

 at være  

 sammen med børn under 18 år, fordrer, at den pension, hvor den dømte opholder  

 sig, i hvert enkelt tilfælde, hvor en beboer skal have besøg af børn, tager  

 kontakt med politiet for at undersøge, om det i samarbejde med den  

 behandlende  

 psykiater og de sociale myndigheder, kan overvejes at tillade den dømte at  

 være  

 til stede i den konkrete institution på de vilkår, som Kriminalforsorgen  

 fastsætter.
 Det er ønskeligt, at ikke alene hensynet til  

 retssikkerheden, men også hensynet til Kriminalforsorgens mulighed for at  

 kunne  

 administrere straffuldbyrdelsen fleksibelt, indgår i overvejelserne i  

 forbindelse  

 med fastsættelse af særvilkår.
 Der henvises i den  

 forbindelse til afsnit 4, som indeholder forslag til formulering af vilkår.
5.3. Ambulant  

 behandling Efter institutionsopholdet  

 fortsætter den dømte i ambulant behandling (anden fase) på den  

 behandlingsinstitution,  

 som vedkommende er blevet tilknyttet under institutionsopholdet.  

 Kriminalforsorgen fører tilsyn i hele perioden.
 Om behandlingens indhold, se  

 nedenfor under afsnit 6.
5.4. Tilsyn Kriminalforsorgen skal føre  

 tilsyn med den dømte i et omfang svarende til et almindeligt tilsyn.  

 Det vil sige, at tilsynet skal føres i overensstemmelse med  

 Justitsministeriets bekendtgørelse om Kriminalforsorgens tilsyn med  

 prøveløsladte, betinget dømte mv.
 Hvis behandlingsinstitutionen  

 først under behandlingen bliver opmærksom på, at der er behov for særvilkår  

 om  

 behandling mod misbrug af rusmidler og lignende, bør fortsat behandling i  

 behandlingsinstitutionen  

 gøres betinget af, at den dømte påbegynder en sådan behandling, hvilket skal  

 indbringes  

 for retten med henblik på en vilkårsændring.  

 Endvidere  

 bør relevante myndigheder inddrages med hensyn til spørgsmålet om at tilbyde  

 den pågældende afvænningsbehandling.
 I den tredje fase skal den  

 dømte være i tilsyn af Kriminalforsorgen i yderligere ½ år, eventuelt  

 betinget  

 af vilkår om behandling efter Kriminalforsorgens bestemmelse.
5.5.  

 Vilkårsændringer I medfør af straffelovens §  

 59, stk. 1, vil der senere i forløbet ved retskendelse kunne træffes  

 beslutning  

 om vilkårsændringer, herunder ændringer med hensyn til varigheden af  

 institutionsopholdet.  

 En sådan begæring om  

 vilkårsændringer bør hurtigst muligt indbringes for retten.
6. Psykiatrisk/sexologisk behandling Grundlaget for den  

 behandlingsmæssige indsats er psykiatrisk/sexologisk intervention.  

 Behandlingen tilrettelægges individuelt, og består af individuel  

 behandling og/eller gruppebehandling.
Der er i behandlingsordningen endvidere  

 mulighed for medinddragelse af partneren til en række rådgivende samtaler.
6.1.Psykoterapeutisk  

 intervention Behandlingsindsatsens primære  

 mål er nedsætte - eller i bedste fald at fjerne - risikoen for recidiv til  

 ligeartet kriminalitet.  

 Dette mål nås ved, at den dømte  

 bibringes indsigt i den uacceptable seksualkriminelle handling, og herefter  

 ved  

 bearbejdning af de psykologiske og personlighedsmæssige faktorer, der er  

 baggrund for den seksualkriminelle handling.
Dette indebærer, at den dømte  

 via  

 den terapeutiske proces erkender og tager ansvar for sine handlinger og  

 bibringes empatisk forståelse for offerets situation.  

 Behandlingen tager, i lighed med al anden  

 behandling og psykoterapi, udgangspunkt i den dømtes symptomer/lidelse, og  

 der  

 sigtes mod at bibringe den dømte symptomlettelse således, at personlige og  

 personlighedsmæssige problemer og vanskeligheder løses mere hensigtsmæssigt.
Der stiles således imod, at  

 den dømte udvikler et mere realistisk billede af sig selv og af sine  

 relationer  

 til andre således, at den dømte vil være bedre rustet til at sætte grænser  

 samt  

 registrere stress og risikosituationer.
Det antages, at en sådan viden og  

 forståelse kan sætte den dømte i stand til at træffe passende forholdsregler  

 for at undgå at recidivere.
Behandlingens form skal være  

 identitetssikrende for den dømte.  

 Behandlingen  

 gennemføres derfor ud fra en step-care model, det vil sige en trinvis model  

 for  

 behandling, hvor der tages udgangspunkt i den dømtes umiddelbare evner og  

 forudsætninger.
Step-care modellen giver mulighed for, at der arbejdes fra et  

 konkret niveau til et mere indsigtsgivende niveau.  

 Dette indebærer, at der terapeutisk alterneres  

 mellem en mere adfærdsorienteret, kognitiv indfaldsvinkel og en mere  

 psykodynamisk  

 tilgang, hvor dette er relevant.
De dømte kan være helt eller  

 delvist benægtende overfor forbrydelsen.  

 Graden af  

 motivation for behandling er vekslende ligesom den dømtes evne til at arbejde  

 med personlige problematikker.
I Step-care modellen er indbygget en række  

 delmål for behandlingen.  

 Det er  

 forskelligt, hvad den enkelte evner at opnå under behandlingsforløbet, men  

 som  

 udgangspunkt forventes alle at nå de første 3 af følgende delmål i  

 prioriteret  

 rækkefølge:
1)  

 	  

 Erkendelse af at have begået de pådømte handlinger 2)  

 	  

 Identifikation af potentielt farlige situationer i fremtiden 3)  

 	  

 Følelsesmæssig kontakt med de pådømte handlinger 4)  

 	  

 Erkendelse af at rumme farlige reaktionsmønstre 6.2.  

 Behandlingsnetværkets organisation og koordination Behandlingsindsatsen skal som  

 nævnt under afsnit 1 varetages af et landsdækkende behandlingsnetværk, som  

 består af 1)  

 	  

 Sexologisk Klinik, Rigshospitalet, som også har en koordinerende  

 funktion 2)  

 	  

 Retspsykiatrisk  

 Afdeling, Psykiatrisk Hospital i Århus 3)  

 	  

 Retspsykiatrisk Afsnit, Middelfart sygehus 4)  

 	  

 Anstalten ved Herstedvester De fire institutioner i netværket  

 arbejder i et multicentersamarbejde og har et overordnet ansvar for den  

 faglige  

 indsats i forhold til behandling.  

 Institutionerne  

 fungerer autonomt behandlingsmæssigt og forskningsmæssigt, men er forpligtet  

 til at orientere netværksgruppen om behandlings- og forskningstiltag før de  

 iværksættes.  

 Behandlingen varetages  

 af psykiatere, psykologer samt andre, der er specialkyndige inden for  

 psykiatri,  

 psykologi og sexologi.
 Der henvises til  

 Justitsministeriet, Direktoratet for Kriminalforsorgens  

 Evalueringsrapport om  

 forsøgsordningen vedrørende en forstærket behandlingsindsats overfor  

 personer,  

 der er dømt for seksualforbrydelser (september 2002) samt Visitations-  

 og  

 behandlernetværkets Slutrapport om Forsøgsordningen vedrørende en  

 forstærket  

 behandlingsindsats overfor personer, der er dømt for  

 seksualforbrydelser  

 (marts 2004) for en mere detaljeret beskrivelse af behandlingsindsatsen i  

 behandlingsnetværket.
7. Samarbejde mellem de involverede myndigheder/institutioner 7.1.  

 Vilkårsovertrædelser Det er en afgørende  

 forudsætning, at der under behandlingsforløbet er et tæt og formaliseret  

 samarbejde i hver enkelt sag mellem henholdsvis opholdsinstitutionen, den  

 tilsynsførende kriminalforsorgsafdeling og behandlingsinstitutionen.  

 Et sådant samarbejde skal sikre, at behandlingsforløbet gennemføres  

 i overensstemmelse med de vilkår, der er fastsat i den betingede dom.
Det er  

 herunder forudsat, at der reageres hurtigt og mærkbart på overtrædelser af  

 vilkår.
Hvis opholdsinstitutionen eller behandlingsinstitutionen således  

 bliver  

 bekendt med vilkårsovertrædelser, eller der vurderes at være fare for ny  

 kriminalitet, skal dette straks indberettes til den tilsynsførende  

 kriminalforsorgsafdeling.  

 Alle personer, som deltager i ordningen, bør informeres om, at der under  

 behandlingsforløbet  

 sker fri udveksling af relevante oplysninger mellem de involverede  

 myndigheder/institutioner.
 I tilfælde af  

 vilkårsovertrædelser bør sagen via anklagemyndigheden hurtigst muligt  

 indbringes for retten med henblik på at træffe bestemmelse om følgerne af  

 overtrædelserne.
7.2. Sociale  

 hjælpeforanstaltninger Der bør ske en koordinering  

 mellem Kriminalforsorgen, behandlingsinstitutionerne og de kommunale  

 myndigheder med hensyn til eventuelle sociale hjælpeforanstaltninger i  

 anledning af den begåede kriminalitet.  

 Der kan fx være  

 tale om behov for sociale foranstaltninger dels i forhold til den sigtedes  

 børn  

 og øvrige familie, dels i forhold til den pågældende selv.
 Et sådant samarbejde bør  

 finde sted såvel i forbindelse med visitationsudvalgets vurdering af den  

 sigtedes egnethed til og motivation for behandling, som under selve  

 behandlingsforløbet.
 For så vidt angår samarbejdet  

 mellem Kriminalforsorgen og de sociale myndigheder henvises til reglerne om  

 koordinerede handleplaner, jf. cirkulære nr. 16 af 27. februar 2006 om  

 koordinerede handleplaner, som trådte i kraft den 1. marts 2006.
 Der skal her peges på  

 vigtigheden af, at de sociale myndigheder inddrages aktivt og så tidligt som  

 muligt i sagsbehandlingen.  

 Der bør derfor altid deltage  

 en repræsentant fra de sociale myndigheder i møderne i visitationsudvalgene.
7.3. Videregivelse  

 af oplysninger til de kommunale myndigheder 7.3.1. Før dom til  

 behandling foreligger Visitationsudvalgets  

 repræsentanter bør drage omsorg for, at der i overensstemmelse med reglerne  

 om  

 underretningspligt og samtykke sker videregivelse af relevante oplysninger  

 til  

 den kommunale repræsentant.  

 Det er herefter den  

 kommunale repræsentant, som bør sikre, at de kommunale myndigheder bliver  

 inddraget med henblik på at tage stilling til, om der er behov for  

 iværksættelse  

 af sociale foranstaltninger i anledning af den begåede kriminalitet.
Hvis  

 dette  

 er tilfældet, bør de kommunale myndigheder iværksætte disse foranstaltninger  

 så  

 tidligt som muligt, også selvom der endnu ikke er afsagt dom i sagen.
De  

 pågældende (familien og den sigtede) bør have tilbud om en personlig samtale  

 med en repræsentant fra de kommunale myndigheder, hvor behovet for og  

 indholdet  

 af eventuelle hjælpemuligheder kan drøftes nærmere.
 Såfremt den sigtedes ægtefælle/registrerede  

 partner/samlever og børn er flyttet til en anden kommune, bør den kommunale  

 repræsentant søge indhentet samtykke fra den sigtede til, at oplysninger om  

 sagen videregives til den kommune, hvor ægtefællen/den registrerede  

 partner/samleveren og børnene opholder sig med henblik på, at de pågældendes  

 eventuelle sagsbehandler kan indkaldes til møde i visitationsudvalget.
7.3.2. Under  

 behandlingsforløbet Der vil også under  

 behandlingsforløbet kunne opstå formodning om behov for sociale  

 foranstaltninger.  

 I så fald bør henholdsvis  

 den pension eller anden  

 institution, hvor pågældende indledningsvist opholder sig,  

 behandlingsinstitutionen eller den tilsynsførende kriminalforsorgsafdeling  

  afhængigt  

 af, hvem der bliver opmærksom på problemet  tage skridt til, at denne  

 formodning bliver videregivet til de kommunale myndigheder.
Reglerne om  

 underretningspligt og samtykke skal iagttages.
7.3.3.  

 Underretningspligt når det drejer sig om børn og unge Med hensyn til oplysninger  

 vedrørende børn og unges formodede behov for sociale foranstaltninger i  

 anledning af den begåede kriminalitet gælder der i henhold til  

 Socialministeriets bekendtgørelse nr. 1240 af 5. december 2006 om  

 underretningspligt over for kommunen efter lov om social service, en pligt  

 for  

 offentligt ansatte eller andre med offentligt hverv til at underrette  

 kommunen,  

 når de i deres virke bliver bekendt med forhold for et barn eller en ung  

 under  

 18 år, der må give formodning om, at barnet eller den unge har brug for  

 særlig  

 støtte.  

 Videregivelse af sådanne oplysninger kræver  

 derfor ikke samtykke.
7.3.4. Samtykke til  

 videregivelse af oplysninger På det tidspunkt, hvor den  

 sigtede erklærer sig indforstået med at deltage i ordningen, bør der samtidig  

 indhentes samtykke fra den pågældende til, at der kan videregives oplysninger  

 vedrørende dennes sociale forhold samt den begåede kriminalitet til de  

 kommunale myndigheder.  

 Dette samtykke bør også omfatte  

 videregivelse af oplysninger til de kommunale myndigheder i selve  

 behandlingsforløbet.
 Videregivelse af oplysninger  

 til kommunen om voksne familiemedlemmers behov for sociale foranstaltninger i  

 anledning af den begåede kriminalitet kræver også et forudgående samtykke fra  

 de pågældende selv.
 For så vidt angår samtykkets  

 form henvises til § 28, stk. 4, i forvaltningsloven.
 Det bemærkes, at et samtykke  

 bortfalder senest 1 år efter, at det er givet, jf.  

 §  

 28, stk. 5, i forvaltningsloven.
III.
Visitationsordningen 1.  

 Anvendelsesområde Visitationsordningens målgruppe er  

 seksualkriminelle, som er idømt en tidsbestemt fængselsstraf i medfør af  

 straffelovens § 210 om incest og kap. 24 (§§ 216-236) om forbrydelser mod  

 kønssædeligheden.
Det var fra starten udgangspunktet, at der ikke skulle være  

 nogen øvre eller nedre grænse med hensyn til straflængde for at deltage i  

 ordningen.  

 Kerneområdet var oprindeligt personer, der blev dømt fra 30 dage til 4 års  

 fængsel.
Fra juni 2005 blev det besluttet, at voldtægtsdømte med op til 5 års  

 fængsel kan påbegynde afsoningen på visitations- og observationsafdelingen på  

 Anstalten ved Herstedvester.
 Den 23. november 2005 blev  

 målgruppen for visitationsordningen ændret, således at dømte med straffe på  

 mellem 30 dage og 3 måneder som udgangspunkt ikke skal starte afsoningen på  

 visitationsafdelingen.  

 Indledningsvis anbringelse på  

 visitations- og observationsafdelingen i Anstalten ved Herstedvester kan dog  

 finde sted, hvis afdelingen på grundlag af gennemgang af sagens akter  

 undtagelsesvis  

 finder, at der er et åbenbart behov for en målrettet behandlingsindsats.
Herudover er der indført  

 mulighed for, at der kan ske ambulant visitation i anden institution af dømte  

 med straf af fængsel i mere end 3 måneder, dog højst 1 år.  

 Dette kan ske, hvis kapacitetsmæssige hensyn taler for anbringelse i  

 anden institution, og en sådan anbringelse af behandlingsmæssige grunde ikke  

 anses for uhensigtsmæssig.
Ved en sådan anbringelse tilbydes den indsatte  

 visitationssamtale med en behandler fra visitations- og  

 observationsafdelingen.
 Inden for målgruppen falder  

 tillige de personer, som har afslået at deltage i ordningen med behandling  

 som  

 alternativ til frihedsstraf, eller som ikke er fundet egnet hertil, eller som  

 har overtrådt de i den betingede dom fastsatte vilkår med det resultat, at  

 fængselsstraffen skal udstås.
 Personer, som er idømt  

 fængselsstraf på over 4 år (dog 5 år for voldtægt), bliver placeret på  

 visitations-  

 og observationsafdelingen i det omfang, det vurderes hensigtsmæssigt og  

 ellers  

 på en anden afdeling i anstalten, idet denne gruppe som hidtil primært vil  

 skulle placeres i Anstalten ved Herstedvester og derfor ikke er omfattet af  

 kerneområdet for ordningen.
 Seksualkriminelle, som er  

 idømt delvis betinget dom (kombinationsdom) i medfør af § 58 i straffeloven,  

 men som i øvrigt indgår i behandlingsordningen, er ikke omfattet af  

 visitationsordningen i Anstalten ved Herstedvester.
 Hvis den dømte er omfattet af  

 den definerede målgruppe, er det obligatorisk at deltage i  

 visitationsordningen.
2. Personundersøgelse Det er ønskeligt, at der i de  

 omhandlede sager så vidt muligt bliver udarbejdet en personundersøgelse af  

 den  

 sigtede i medfør a  

 f retsplejelovens § 808. Dette er  

 hensigtsmæssigt blandt andet i forbindelse med visitationsprocessen.
3. Visitation 3.1.  

 Anmeldelsesproceduren Domme for overtrædelse af  

 straffelovens § 210 eller §§ 216 - 236 anmeldes til direktoratet, hvis den  

 idømte straf er på 30 dages fængsel eller derover.  

 Er  

 der under 30 dage til datoen for løsladelse, herunder prøveløsladelse,  

 henviser  

 politiet dog direkte til et åbent fængsel.
 Når direktoratet har modtaget  

 anmeldelsen, sendes sagen til Anstalten ved Herstedvester med henblik på, at  

 domfældte indledningsvis kan anbringes på visitations- og  

 observationsafdelingen.  

 Opholdet på observations- og  

 visitationsafdelingen forudsættes normalt at vare fire til seks uger.
3.2. Visitation i  

 Anstalten ved Herstedvester 3.2.1. Afdeling Q  

 og Holsbjergvej Visitations-og  

 observationsafdelingen på Anstalten ved Herstedvester består af 8 pladser i  

 afdeling  

 Q inde i fængslet og 4 pladser på Fængselsafdelingen på Holsbjergvej.  

 Afdelingen bliver udvidet til i alt 22 pladser i august 2007.
Afdeling Q er adskilt fra  

 anstaltens øvrige afdelinger, men afdelingens indsatte har efter eget valg  

 adgang til at benytte anstaltens fællesfaciliteter som for eksempel kirke,  

 bibliotek og kondirum.  

 Afdelingen på Holsbjergvej er en  

 åben afdeling, der har sine egne fritidsfaciliteter.
Afdelingerne ledes af en  

 fængselsuddannet afdelingsleder og en behandlingsansvarlig leder (psykolog).
3.2.2. Motivation  

 og egnethed Behandlingspersonalet på  

 visitationsafdelingen forsøger at motivere de indsatte grundlæggende for  

 psykiatrisk/sexologisk  

 behandling.  

 Der arbejdes på at etablere en  

 mellemmenneskelig kontakt til den indsatte, hvor relationen kan  

 karakteriseres  

 ved respekt, empati og engagement, uden at der sker en bagatellisering af den  

 pådømte  

 kriminalitet.
Karakteren, graden og stabiliteten af den dømtes ønske om at gå  

 i  

 behandling vurderes løbende.
Samtidig vurderes det ud fra en række kriterier,  

 om den pågældende er egnet til behandling.
3.2.3. Skriftligt  

 materiale Anstalten ved Herstedvester  

 lægger vægt på at modtage udførlige baggrundsoplysninger om de domfældte.  

 Oplysningerne bør så vidt  

 muligt foreligge i form af  

 mentalerklæringer og/eller personundersøgelser i medfør af retsplejelovens §§  

 808-809.
4. Efter visitation i Anstalten ved Herstedvester 4.1. Endelig  

 fastlæggelse af udståelsesstedet Når Anstalten ved  

 Herstedvester ved, hvornår en indsat forventes færdigvisiteret, retter  

 anstalten  

 henvendelse til det fængsel, typisk et åbent fængsel med en halvåben  

 afdeling,  

 som den pågældende skal overføres til, og aftaler hvornår den pågældende vil  

 blive overført.  

 De åbne fængsler må forvente, at der  

 rettes henvendelse fra anstalten ganske få dage, inden overførslen finder  

 sted.  

 Hvis anstalten og fængslet er uenig i en konkret sag, vil direktoratet træffe  

 afgørelse om placering.
4.2. Anbringelse i  

 medfør af straffuldbyrdelseslovens § 78 Det fremgår af forarbejderne  

 til lov nr. 274 af 15. april 1997 om ændring af straffeloven, retsplejeloven  

 og  

 lov om udlægning af åndssvageforsorgen og den øvrige særforsorg mv., at der  

  

 eventuelt  

  

 vil være mulighed for at træffe bestemmelse om overførsel i medfør af  

 straffelovens § 49, stk. 2 (nu straffuldbyrdelseslovens § 78), til en af  

 Kriminalforsorgens pensioner eller en kommunal institution på vilkår af, at  

 den  

 dømte deltager i ambulant behandling på en behandlingsinstitution.
 Det fremgår af vejledning nr.  

 68 af 5. juli 2002 om anbringelse af dømte i institution mv. uden for fængsel  

 eller arresthus (§ 78-vejledningen), at udgangspunktet er, at institutionen  

 (anbringelsesstedet)  

 skal kunne påtage sig den behandling eller pleje, der er formålet med  

 opholdet.  

 Der kan i en sådan behandling eventuelt indgå  

 aktiviteter uden for institutionen, fx ambulante behandlingsforløb, men  

 normalt  

 kun hvis dette alene er et supplement til behandlingen i institutionen.
 Der kan i særlige tilfælde  

 ske § 78-anbringelse af seksualkriminelle på en pension, hvorved der  

 dispenseres fra kravet om, at den nødvendige behandling eller pleje sker på  

 institutionen (anbringelsesstedet).
 Det er en forudsætning, at  

 den seksualkriminelle vurderes ikke at være egnet til at afsone i et åbent  

 fængsel.  

 Det kan være på grund af et helt særligt behov for at  

 opholde sig i et mere beskyttet miljø af hensyn til den pågældendes adfærd  

 eller lignende.
 Det er desuden en  

 forudsætning, at opholdet på pensionen indledningsvis sker på fængselsvilkår,  

 og at der fastsættes andre relevante vilkår, som vil være egnede til at  

 varetage hensynet til retshåndhævelsen og begrænse risiko for misbrug af  

 tilladelsen til anbringelsen.
 Anstalten ved Herstedvester  

 forbereder eventuelle sager om anbringelse i henhold til  

 straffuldbyrdelseslovens  

 § 78 og afgiver indstilling til direktoratet.  

 For så  

 vidt angår dømte, af hvis sag det klart fremgår, at domstolen ikke har fundet  

 grundlag for at afsige en betinget dom med vilkår om behandling, bør der ud  

 fra  

 et omgåelsessynspunkt ikke indledes en sag om anbringelse i henhold til § 78.
 Inden indstilling om  

 anbringelse i medfør af § 78 afgives, skal Anstalten ved Herstedvester have  

 skaffet plads på en pension eller anden egnet institution, hvorfra den  

 pågældende kan gå i ambulant behandling på en af de tre  

 behandlingsinstitutioner i netværket, eller i særlige tilfælde gå til  

 behandling  

 i anstalten.
 Såfremt andre fængsler (og  

 arresthuse) overvejer en § 78-anbringelse af seksualkriminelle skal  

 ovenstående  

 retningslinier iagttages.
5. Ophold i afsoningsinstitution 5.1. Udgang til  

 behandling Afgørelse om udgang til  

 ambulant behandling i behandlingsinstitutionen træffes i medfør af  

 udgangsbekendtgørelsens  

 § 31, stk. 1, nr. 4.  

 Det er ikke muligt på forhånd at  

 fastsætte noget bestemt med hensyn til hyppigheden af udgang til behandling.  

 Dette vil bero på den behandlingsansvarliges individuelle skøn i hver enkelt  

 sag.
5.2. Samarbejde med  

 behandlingsinstitutionen Det er en afgørende  

 forudsætning, at der etableres et tæt og formaliseret samarbejde i hver  

 enkelt  

 sag mellem vedkommendes afsoningsinstitution og behandlingsinstitutionen.  

 Hvis behandlingsinstitutionen bliver bekendt med  

 vilkårsovertrædelser i forbindelse med udgangen, eller der vurderes at være  

 fare for ny kriminalitet, skal dette straks indberettes til afsoningsstedet.
5.3.  

 Prøveløsladelse Det følger af pkt. 36 i  

 vejledning om løsladelse af indsatte, der udstår fængselsstraf  

 (løsladelsesvejledningen),  

 at der for seksualkriminelle hyppigt vil være behov for at fastsætte vilkår  

 om  

 fortsat behandling.  

 Vil en seksualkriminel ikke  

 acceptere et relevant vilkår om i prøvetiden at fortsætte en påbegyndt  

 psykiatrisk/sexologisk behandling, vil dette indgå med betydelig vægt i  

 vurderingen  

 af, om det er utilrådeligt at løslade den pågældende på prøve.
 Afsoningsinstitutionernes  

 afgørelse om prøveløsladelse af indsatte, som er i behandling, skal træffes  

 efter indhentet udtalelse fra vedkommende behandlingsinstitution.
Der kan undtagelsesvis ske  

 prøveløsladelse af seksualkriminelle i henhold til straffelovens § 40 a,  

 noget  

 for noget-ordningen.  

 Det er en betingelse, at hensynet  

 til retshåndhævelsen ikke skønnes at tale imod en tidlig løsladelse.
Dette  

 betyder, at der skal udvises varsomhed med at anvende adgangen til tidlig  

 prøveløsladelse over for indsatte, som afsoner straffe for meget alvorlige  

 forbrydelser, hvorunder voldtægt, jf. straffelovens § 216, og seksuelle  

 overgreb over for mindreårige børn hører.
På den anden side vil muligheden  

 for  

 tidlig løsladelse kunne motivere de dømte til at gå i psykiatrisk/sexologisk  

 behandling og dermed nedsætte risikoen for tilbagefald til ny ligeartet  

 kriminalitet.  

 Afgørelse om tidlig prøveløsladelse af indsatte, der er dømt for seksuelt  

 misbrug af mindreårige børn, træffes på baggrund af en samlet konkret  

 vurdering  

 af alle momenter i sagen, herunder forholdenes antal og varighed, længden af  

 den tid der resterer til to tredjedele af straffen er udstået,  

 anklagemyndighedens udtalelse i sagen og barnets alder.
6. Udlændinge der skal udvises Udlændinge skal principielt have samme tilbud  

 om behandling som danske.
Hvad angår udlændinge, der skal udvises, vil det på  

 visitationstidspunktet ofte være vanskeligt at vurdere det videre perspektiv.  

 Der skal i forhold til denne gruppe foretages en konkret vurdering af  

 behovet,  

 og af hvorvidt der eventuelt er grundlag for at iværksætte en behandling.
I  

 denne vurdering bør også perspektiverne med hensyn til at iværksætte en  

 behandling overvejes.
Om nødvendig anvendes tolk i forbindelse med  

 behandlingen.
IV.
Fællesbestemmelser 1. Personer, der er dømt ved Færøernes ret Lov nr. 274 af 15. april 1997 om ændring af  

 straffeloven, retsplejeloven og lov om udlægning af åndssvageforsorgen og den  

 øvrige særforsorg mv. er ikke sat i kraft for Færøerne.
 Såfremt en person, der ved  

 Færøernes ret er dømt for seksualforbrydelser, skønnes egnet til behandling  

 og  

 er indstillet derpå, er der dog intet til hinder for, at den pågældende får  

 tilladelse til udgang til behandling.
 Personer, der ved Færøernes ret er idømt en  

 frihedsstraf, der skal udstås i fængsel i Danmark, skal have de samme tilbud  

 om  

 behandling som personer, der er dømt ved en domstol i Danmark.  

 De pågældende skal således vurderes med henblik på egnethed og  

 motivation i Anstalten ved Herstedvesters visitationsafdeling.
2. Medicinudgifter 2.1.  

 Behandlingsordningen Udgifter til medicinsk  

 behandling, som ligger ud over et eventuelt tilskud fra sygesikringen eller  

 lignende afholdes af den dømte selv.  

 Udgifter til  

 medicin, som den dømte behandles med  

  

 på  

 behandlingsinstitutionen som en  

 integreret del af sygehusbehandlingen, afholdes af sygehusvæsenet.
2.2.  

 Visitationsordningen 2.2.1. Indsatte Eventuelle udgifter til  

 medicin afholdes af kriminalforsorgen.
Udgifter til medicin, som den dømte  

 behandles med på b  

 ehandlingsstedet som en integreret  

 del af sygehusbehandlingen afholdes af sygehusvæsenet.
2.2.2.  

 Prøveløsladte Jf. samme model som under  

 afsnit 2.1.
