I medfør af § 1, § 20c og §§ 21-27 i lov nr. 198 af 9. april 1986 om støtte til forbedring af strukturen og effektiviteten i jordbruget, som ændret ved lov nr. 382 af 7. juni l989 og lov nr. 413 af 13.
 juni 1990, fastsættes:
Indledende bestemmelser § 1.  Jordbrugsdirektoratet træffer afgørelse om:
 Stk. 2.  Plantedirektoratet træffer afgørelse om  

 undtagelser fra reglerne i § 12, stk. 2, § 13, stk. 1, nr. 3, § 15, stk. 2 og  

 4, og § 16.
 Stk. 3.  Jordbrugsdirektoratet godkender og fastsætter  

 antallet af sagkyndige konsulenter, der skal bistå ansøgere med at udfærdige  

 ansøgning.
 Stk. 4.  Godkendelse af sagkyndige konsulenter finder  

 sted efter indhentet udtalelse fra De danske Landboforeninger, Danske  

 Husmandsforeninger, Dansk Erhvervsgartnerforening og Dansk Erhvervsfrugtavl.
 § 2.  Jordbrugsdirektoratets og Plantedirektoratets  

 afgørelser kan ikke indbringes for anden administrativ myndighed.
 § 3.  Ved en jordbrugsbedrift forstås i denne  

 bekendtgørelse en bedrift, der lovligt drives som en driftsenhed, og som  

 anvendes til landbrug, skovbrug, gartneri, frugtavl, planteskole eller  

 lignende jordbrugsvirksomhed.
 § 4.  Ved referenceperioden forstås perioden fra den  

 l. januar l987 til den 30. juni l988.
 § 5.  Ved agerjord forstås i denne bekendtgørelse  

 jord, der anvendes til produktion af de afgrøder, som er angivet i bilag 1,  

 jf. dog stk. 2.
 Stk. 2.  Ved opgørelsen af jordbrugsbedriftens agerjord  

 i referenceperioden kan ikke medregnes arealer, der først er inddraget i  

 omdriften i perioden l. januar l988 til 30. juni l988.
 § 6.  Arealer, der har været tilsået med græs i mere  

 end 4 år, betragtes som arealer, der ikke indgår i omdriften.
 § 7.  Tilskud kan ydes til ejere og forpagtere af  

 jordbrugsbedrifter.
 Stk. 2.  Tilskud kan ikke ydes til stat, kommuner,  

 kirker og præsteembeder.
 Stk. 3.  Tilskud efter stk. l kan kun ydes til udtagning  

 af jord, der indgår i omdriften på ansøgningstidspunktet og i hele eller en  

 del af referenceperioden har været anvendt som agerjord, jf. § 5.
 Stk. 4.  Hvis omdriftsafgrøder og flerårige kulturer  

 samdyrkes, kan de som omdriftsjord anvendte arealer udtages med tilskud, hvis  

 arealerne udgør mindst 50 pct. af det samdyrkede areal og opfylder de øvrige  

 betingelser for at opnå tilskud.
 Stk. 5.  Der kan ikke ydes tilskud til udtagning af  

 arealer, hvor dyrkning i omdrift er udelukket i henhold til anden lovgivning.
 Stk. 6.  Der kan højst ydes tilskud til udtagning af et  

 samlet areal, der svarer til gennemsnittet af jordbrugsbedriftens  

 agerjordsareal, jf. § 5, i referenceperioden.
 Betingelser vedrørende arealstørrelser og  

 arealanvendelse m.m.
 § 8.  Tilsagn om tilskud er betinget af:
 Stk. 2.  Udtagne arealer skal identificeres i sædskifte-  

 og gødningsplanerne og den tilhørende kortskitse.
 § 9.  Der kan kun ydes tilskud til udtagning af  

 arealer, hvis ansøgeren på ansøgningstidspunktet:
Stk. 2.  I tilfælde, kan der endvidere kun ydes tilskud til udtagning af arealerne, hvis  

 ansøgeren på ansøgningstidspunktet har drevet dem i en umiddelbar forudgående  

 periode på mindst 5 år.
 Stk. 3.  Jordbrugsdirektoratet kan fravige bestemmelsen  

 i stk. 2.
 Stk. 4.  Omfatter jordbrugsbedriften på  

 ansøgningstidspunktet forpagtede arealer, og udløber forpagtningsaftalen  

 eller kan forpagtningsaftalen opsiges af ejeren med virkning inden  

 aftaleperiodens udløb, er tilskud betinget af, at forpagterens ret til at  

 drive arealerne i hele aftaleperioden tiltrædes af ejeren.
 § 10.  De udtagne arealer skal:
 Stk. 2.  Udtagne arealer kan ikke anvendes til  

 energiskov, prydvækster og lignende eller til produktion af juletræer eller  

 pyntegrønt.
 Stk. 3.  Anvendelse af udtagne arealer til de i stk. l,  

 nr. 2-5, anførte formål er betinget af, at arealerne senere påny kan  

 inddrages til almindelig jordbrugsmæssig anvendelse.
 Stk. 4.  Anvendelse af udtagne arealer til de i stk. 1,  

 nr. 1 og 5, anførte formål er i tilfælde, hvor arealerne er forpagtede,  

 betinget af ejerens samtykke.
Tilplantning med skov § 11.  Udtagne arealer, der skal tilplantes med skov,  

 skal, indtil forberedelsen af tilplantningen er påbegyndt, braklægges uden  

 for omdriften, jf. §§ 15-18.
Græsning § 12.  Udtagne arealer, der anvendes til græsning,  

 skal i hele aftaleperioden være udlagt som græsareal.
Hvis nye græsarealer  

 skal etableres, herunder ved udlæg i kornarealer efter 1. november 1990, skal  

 etableringen ske med plantearter af ringe produktivitet som angivet i bilag  

 2.
 Stk. 2.  Græsarealerne skal være etableret senest 1  

 måned efter aftalens ikrafttræden.
 Stk. 3.  På arealerne kan der etableres småbeplantninger  

 og mindre vildtremiser.
 Stk. 4.  Afgræsning af de udtagne arealer kan kun ske  

 ved de grovfoderædende husdyr, som er angivet i bilag 3, og kun ved dyr fra  

 tilskudsmodtagerens jordbrugsbedrift.
 § 13.  På de udtagne arealer, der anvendes til  

 græsning, må der:
 Stk. 2.  Uanset bestemmelsen i stk. 1, nr. 2, kan  

 gødning tilføres i det tidsrum, hvor græsarealerne etableres.
 § 14.  Når udtagne arealer skal anvendes til græsning,  

 er tilskudsmodtageren forpligtet til for hele jordbrugsbedriftens vedkommende  

 i aftaleperioden:
 Stk. 2.  Omregning af grovfoderædende husdyr til  

 storkreaturer sker som angivet i bilag 3.
Braklægning § 15.  Udtagne arealer, der braklægges, skal i hele  

 aftaleperioden holdes dækket med planter, jf. dog stk. 3-5. Plantedækket skal  

 bestå af en eller flere græsarter og kløverarter, som indgår i  

 græsmarksblandinger.
 Stk. 2.  Plantedækket skal være etableret senest 1 måned  

 efter aftalens ikrafttræden.
 Stk. 3.  Plantedækket på arealer, der er braklagt inden  

 for omdriften, kan nedpløjes efter den l. august, når arealerne skal tilsås  

 med vinterafgrøder i det pågældende kalenderår, og efter den 20. oktober, når  

 arealerne skal tilsås med vårafgrøder i det følgende kalenderår.
 Stk. 4.  Når nye arealer braklægges inden for omdriften,  

 skal plantedækket være etableret inden 1. oktober i det kalenderår, hvor  

 braklægningen af arealerne påbegyndes.
 Stk. 5.  I det kalenderår, hvor aftalen udløber, kan  

 plantedækket på de braklagte arealer nedpløjes efter den l. august, når  

 nedpløjningen sker med henblik på at forberede produktionen af en  

 efterfølgende vinterafgrøde.
 § 16.  På de braklagte arealer må der:
 § 17.  På de braklagte arealer kan der etableres  

 småbeplantninger og mindre vildtremiser.
 Stk. 2.  Eksisterende trærækker, hække, vandløb og  

 vandhuller langs og på de braklagte arealer skal vedligeholdes i sædvanligt  

 omfang.
 § 18.  De braklagte arealer må ikke afgræsses, og  

 afskåret materiale fra arealerne må ikke sælges eller anvendes til foderbrug.
 Stk. 2.  Når arealer, der er braklagte inden for  

 omdriften, i aftaleperioden inddrages til produktion, må den umiddelbart  

 efterfølgende anvendelse ikke være frøproduktion, der er baseret på det  

 braklagte areals plantedække, og anvendelse til slæt og afgræsning må  

 tidligst påbegyndes i det efterfølgende kalenderår.
Ikke-jordbrugsmæssige formål § 19.  Udtagne arealer, der anvendes til  

 ikke-jordbrugsmæssige formål, må ikke udnyttes til vegetabilsk eller animalsk  

 produktion.
 Stk. 2.  De udtagne arealer skal, indtil den  

 ikke-jordbrugsmæssige anvendelse påbegyndes, braklægges uden for omdriften,  

 jf. §§ 15-18.
 Ansøgning, tilsagn m.m.
 § 20.  Ansøgning skal udfærdiges med bistand af en  

 godkendt sagkyndig konsulent, jf. § 1, stk. 3.
 Stk. 2.  Ansøgning indgives til Jordbrugsdirektoratet på  

 skemaer, der fås ved henvendelse til Jordbrugsdirektoratet.
 Stk. 3.  Ansøgninger, der ikke er udfærdiget med bistand  

 af en godkendt sagkyndig konsulent, kommer ikke i betragtning.
 § 21.  Kan en ansøgning om tilskud imødekommes, giver  

 Jordbrugsdirektoratet tilsagn om tilskud på betingelser, som fastsættes i en  

 aftale med ansøgeren.
 § 22.  Aftaler træder i kraft 1. september, jf. dog  

 stk. 2.
 Stk. 2.  I l990 kan der ansøges om indgåelse af aftaler,  

 der træder i kraft på datoen for Jordbrugsdirektoratets tilsagn om tilskud.  

 Disse aftaler udløber den 1. september 1995 og omfatter vækstsæsonerne  

 1990/91 - 1994/95.
 § 23.  Jordbrugsdirektoratet fastsætter fristen for  

 indsendelse af ansøgning vedrørende aftaler med ikrafttræden den 1. september  

 i det pågældende kalenderår.
 Stk. 2.  Ansøgning om aftaler med ikrafttræden som  

 anført i § 22, stk. 2, skal være indsendt inden den 31. december 1990.
 § 24.  Tillægges der jordbrugsbedriften nye arealer  

 inden aftaleperiodens udløb, kan tilskudsmodtageren for den resterende del af  

 aftaleperioden ansøge om udvidelse af aftalen til at omfatte de tillagte  

 arealer, såfremt disse selvstændigt opfylder betingelserne for at være  

 omfattet af tilskudsordningen.
§ 25.  Tilskudsmodtageren kan een gang i aftalens 3  

 første år ansøge om ændring af aftalen til at omfatte udtagning af yderligere  

 arealer, der opfylder betingelserne for at opnå tilskud.
De yderligere  

 arealer skal mindst omfatte een hektar.
 § 26.  Tilskudsmodtageren kan een gang i aftalens 3  

 første år ansøge om ændret anvendelse af de udtagne arealer, jf. § 10, stk.  

 1. Den ny anvendelse kan ikke være braklægning inden for omdriften.
§ 27.  Tilskudsmodtageren kan opsige aftalen.  

 Opsigelsen kan tidligst få virkning 3 år fra aftalens ikrafttræden.
Aftaler  

 med ikrafttræden som anført i § 22, stk. 2, kan dog ophæves med virkning fra  

 den 1. september 1993.
 § 28.  Udvidelse, ændring og opsigelse af en indgået  

 aftale i henhold til §§ 24, 25, 26 og 27 træder i kraft 1. september.
 § 29.  Jordbrugsdirektoratet fastsætter fristen for  

 indsendelse af opsigelse og ansøgning vedrørende udvidelse og ændring med  

 ikrafttræden det pågældende kalenderår, jf. § 28.
Stk. 2.  Ansøgning i henhold til §§ 25 og 26 skal være  

 indsendt inden for aftaleperiodens 3 første år.
For aftaler med ikrafttræden  

 som anført i § 22, stk. 2, betragtes aftaleperiodens 3 første år som perioden  

 fra aftalens ikrafttræden til den 1. september 1993.
Tilskuddets beregning og udbetaling § 30.  Tilskuddet pr. år pr. udtaget hektar jord  

 fastsættes på grundlag af det hidtidige udbytte pr. hektar og den aftalte  

 anvendelse af de udtagne arealer.
 Stk. 2.  Det hidtidige udbytte opgøres som gennemsnittet  

 af de to seneste vårbygudbytter på de udtagne arealer.
 Stk. 3.  Hvis de udtagne arealer ikke har været udlagt  

 med vårbyg 2 gange inden for en periode på 10 år forud for  

 ansøgningstidspunktet, eller hvis ansøgeren ikke kan tilvejebringe de  

 nødvendige oplysninger for opgørelsen efter stk. 2, opgøres det hidtidige  

 udbytte som gennemsnittet af vårbygudbytter, der anslås på grundlag af  

 udbytterne af de afgrøder, der blev dyrket på arealerne i de to seneste år.  

 Opgørelsen skal vedlægges en fyldestgørende redegørelse for årsagerne til, at  

 opgørelsen ikke kan foretages efter reglerne i stk. 2, og for hvorledes  

 vårbygudbytterne er anslået.
 Stk. 4.  Hvis de udtagne arealer kunne kunstvandes på  

 tidspunktet for frembringelsen af det eller de udbytter, der danner grundlag  

 for opgørelsen af det hidtidige udbytte, nedsættes det eller de pågældende  

 udbytter med 8 hkg pr. hektar.
 § 31.  For udtagne arealer, som skal tilplantes med  

 skov, braklægges uden for omdriften, anvendes til græsning med henblik på  

 ekstensivt husdyrhold eller braklægges inden for omdriften, udgør tilskuddet  

 pr. år pr. udtaget hektar de i bilag 4 anførte beløb.
Stk. 2.  For udtagne arealer, som skal anvendes til  

 ikke-jordbrugsmæssige formål, fastsætter Jordbrugsdirektoratet det årlige  

 tilskud pr. hektar under hensyn til indtægten ved den ikke-jordbrugsmæssige  

 anvendelse.
Det årlige tilskud pr. hektar kan ikke overstige de i stk. 1  

 anførte beløb.
 § 32.  Tilskud udbetales af Jordbrugsdirektoratet en  

 gang årligt i august måned i hvert aftaleår.
 Stk. 2.  Tilskudsmodtageren skal i aftaleperioden  

 opbevare sædskifte- og gødningsplaner med tilhørende kortskitse,  

 momsregnskaber og driftsregnskaber, der dækker referenceperioden,  

 ansøgningstidspunktet og aftaleperioden samt omfatter de arealudlæg, der er  

 indgået ved opgørelsen af det hidtidige udbytte, jf. § 30.
Stk. 3.  Udbetaling sker direkte til den  

 tilskudsberettigede.
Der vil ikke af Jordbrugsdirektoratet kunne noteres  

 transport på tilskuddet.
Almindelige bestemmelser § 33.  For hver jordbrugsbedrift kan kun indgås een  

 aftale om tilskud til udtagning.
 Stk. 2.  Der kan ikke ydes tilskud til udtagning af  

 arealer, for hvilke der modtages tilskud efter lovens § 20a, § 20d eller §  

 20e.
 Stk. 3.  Der kan ikke ydes tilskud til  

 jordbrugsbedrifter, der er omfattet af forpligtelser til økologisk drift  

 efter lov om økologisk jordbrugsproduktion.
 § 34.  Jordbrugsdirektoratet og Plantedirektoratet kan  

 foretage det eftersyn, der er nævnt i lovens § 27.
 Stk. 2.  Tilskudsmodtageren har pligt til at ledsage  

 eller lade en stedfortræder ledsage kontrolpersonale og yde den nødvendige  

 bistand for kontrollen.
 § 35.  Ændres ejer- eller brugerforholdene for hele  

 eller en del af jordbrugsbedriften inden aftaleperiodens udløb, har  

 tilskudsmodtageren pligt til uden ugrundet ophold at give  

 Jordbrugsdirektoratet meddelelse herom.
Stk. 2.  Ved ændrede ejer- eller brugerforhold kan den  

 nye ejer eller bruger efter ansøgning til Jordbrugsdirektoratet indtræde i  

 aftalen.
Indtræder den nye ejer eller bruger ikke i aftalen, forbliver  

 tilskudsmodtageren ansvarlig for, at aftalen overholdes.
 Stk. 3.  I tilfælde af tilskudsmodtagerens død har boet  

 og/eller arvingerne pligt til at give Jordbrugsdirektoratet meddelelse herom,  

 og til boet og/eller arvingerne overgår:
 Stk. 4.  Hvis aftalen ikke overholdes i forbindelse med  

 ændrede ejer- eller brugerforhold eller tilskudsmodtagerens død, vil tilskud  

 som hovedregel blive krævet tilbagebetalt med tillæg af rente beregnet fra  

 udbetalingstidspunktet med den rentesats, der er fastsat i renteloven.
 Stk. 5.  Bestemmelserne i stk. 2, stk. 3, nr. 2, og stk.  

 4, finder ikke anvendelse ved ekspropriation eller anden tvangsafståelse.
 § 36.  Tilskud eller tilsagn om tilskud bortfalder,  

 hvis ansøgeren:
 § 37.  Hvis der foreligger væsentlige fejl eller  

 forsømmelser fra tilskudsmodtagerens side, herunder hvis tilskudsmodtageren  

 har overtrådt bestemmelsen i stk. 2, skal tilskud tilbagebetales med tillæg  

 af rente beregnet fra udbetalingstidspunktet med den rentesats, der er  

 fastsat i renteloven.
 Stk. 2.  En tilskudsmodtager er forpligtet til at give  

 Jordbrugsdirektoratet meddelelse om forhold, der kan medføre tilbagebetaling  

 af tilskud efter § 35 eller tilskuddets bortfald efter § 36. Uberettiget  

 modtagelse af tilskud kan foruden krav om tilbagebetaling medføre strafansvar  

 efter straffelovgivningens almindelige regler.
 § 38.  Betingelser vedrørende jordbrugsbedriften  

 finder anvendelse for jordbrugsbedriften, således som denne er fastlagt på  

 tidspunktet for ansøgningen om indgåelse af aftale, jf. dog stk. 2 og 3.
 Stk. 2.  Udvides aftalen i henhold til § 24, gælder for  

 den resterende del af aftaleperioden, at betingelser vedrørende  

 jordbrugsbedriften finder anvendelse for jordbrugsbedriften, således som  

 denne er fastlagt på tidspunktet for ansøgningen om indgåelse af aftale med  

 tillæg af de nye arealer.
 Stk. 3.  Tillægges der jordbrugsbedriften nye arealer  

 inden aftaleperiodens udløb, uden at aftalen udvides i henhold til § 24,  

 gælder, at betingelserne i § 8, stk. 1, nr. 5, og § 14 finder anvendelse for  

 jordbrugsbedriften, således som denne er fastlagt efter stk. 1 eller stk. 2  

 med tillæg af de nye arealer i de tidsrum, hvor arealerne er tillagt  

 jordbrugsbedriften.
 Stk. 4.  Ændres ejer- eller brugerforholdene for en del  

 af jordbrugsbedriftens arealer inden aftaleperiodens udløb, finder  

 betingelserne i § 14 alene anvendelse på de arealer, der fortsat henhører  

 under bedriften.
 § 39.  Bekendtgørelsen træder i kraft den 1. november  

 1990.
Landbrugsministeriet, den 18. oktober  

 1990 Laurits Tørnæs / Mogens Nagel Larsen Bilag 1 Agerjordsafgrøder, jf. § 5 Følgende afgrøder, uanset om dyrkning sker til konsum, udsæd eller andet:
Hvede Rug Byg Havre Boghvede Majs, herunder fodermajs Triticale Hirse Kanariefrø Blandsæd Ærter, bønner og hestebønner Sukkerroer Hør, herunder hørfrø Raps, herunder foderraps Rybs Solsikke Lupin Humle Kastorfrø Farvetidsel Foderkål Foderroer og -knolde, undtagen kartofler Herudover:
Grønsager (dog ikke kartofler), der dyrkes på friland til menneskekonsum,  

 frø eller sætteplanter Lucerne, esparsette, vikke og kløver til foder, når de ikke dyrkes som del  

 af en græsblanding Frø til udsæd af følgende plantearter: Hundehvene (Agrostis canina L.),  

 stortoppet hvene (Agrostis gigantea Roth), krybhvene (Agrostis stolonifera  

 L.), almindelig hvene (Agrostis tenuis Sibth.), draphavre (Arrhenatherum  

 elatius (L) Beauv. ex J. et C.
Presl.), hundegræs (Dactylis glomerata L.),  

 strandsvingel (Festuca arudinacea Schreb.), fåresvingel (Festuca ovina L.),  

 engsvingel (Festuca pratensis Huds.), rødsvingel (Festuca rubra L.),  

 italiensk rajgræs, herunder Westerwold (Lolium multiflorum Lam.), almindelig  

 rajgræs(Lolium perenne L.), hybridrajgræs (Lolium X hybridum Hausskn.),  

 knoldrottehale (Phleum Bertolonii (DC)), timothe (Phleum pratense L.),  

 lundrapgræs (Poa nemoralis L.), engrapgræs (Poa pratensis L.), almindelig  

 rapgræs (Poa trivialis L.), hanekløver (Hedysarum coronarium L.),  

 humlesneglebælg (Medicago lupulina L.), lucerne (Medicago sativa L.),  

 esparsette (Onobrychis viciifolia Scop), blodkløver (Trifolium incarnatum  

 L.), ægyptisk kløver (Trifolium alexandrinum L.), omvendt kløver (Trifolium  

 resupinatum L.), alsike kløver (Trifolium hybridum L.), rødkløver (Trifolium  

 pratense L.), hvidkløver (Trifolium repens L.), fodervikke (Vicia sativa L.)  

 og sandvikke (Vicia villosa Roth.).
