 I henhold til § 3, stk. 5, i lov nr. 411 af 13. juni 1990 om  

 ungdomsskoler, produktionsskoler og daghøjskoler fastsættes:
 § 1.  Ungdomsskoletilbuddet skal omfatte:
 § 2.  Almen undervisning kan omfatte alle emner, hvori  

 unge måtte ønske undervisning i deres fritid, og som er i overensstemmelse  

 med ungdomsskolens formål.
 § 3.  Prøveforberedende undervisning tilbydes i fag,  

 som afsluttes med folkeskolens afgangsprøve eller folkeskolens udvidede  

 afgangsprøve.
 Stk. 2.  Undervisningen skal være tilrettelagt efter en  

 plan, som sikrer, at kravene i Undervisningsministeriets bekendtgørelse om  

 folkeskolens afsluttende prøver m.v. kan opfyldes.
 Stk. 3.  Der kan endvidere efter godkendelse af  

 Direktoratet for Folkeoplysning, Frie Grundskoler m.v. som forsøg tilbydes  

 undervisning, der forbereder til prøver i henhold til lov om almen  

 voksenuddannelse.
 § 4.  Specialundervisning tilbydes unge med fysiske  

 eller psykiske handicap.
§ 5.  Undervisning særligt tilrettelagt for unge  

 indvandrere, der har behov for undervisning i dansk og danske  

 samfundsforhold.
Undervisningen skal tilbydes indvandrere, der har opfyldt  

 undervisningspligten, men ikke er fyldt 18 år.
Stk. 2.  Undervisningen skal fortrinsvis bestå af  

 undervisning i dansk sprog.
Herudover gives undervisning i dansk kultur og  

 danske samfundsforhold.
Undervisningen skal sætte unge indvandrere i stand  

 til at benytte sig af samfundets almindelige undervisningstilbud.
Stk. 3.  Såfremt det ikke anses for muligt eller  

 rimeligt at tilbyde denne undervisning i ungdomsskolen, kan  

 kommunalbestyrelsen træffe aftale med amtsrådet om at lade de pågældende  

 indvandrere deltage i den undervisning af voksne indvandrere, der etableres  

 ved amtskommunens foranstaltning.
Udgifterne herved refunderes amtskommunen  

 af kommunen, jf. § 15, stk. 2, i bekendtgørelse om undervisning af voksne  

 indvandrere.
 § 6.  Kommunalbestyrelsen kan beslutte, at  

 ungdomsskoletilbuddet ud over den i §§ 2-5 nævnte undervisning skal omfatte:
§ 7.  Undervisning i færdselslære og knallertkørsel  

 sigter mod erhvervelse af knallertbevis, jf.
Justitsministeriets  

 bekendtgørelse om obligatorisk knallertundervisning.
 § 8.  Heltidsundervisning giver mulighed for, at  

 elever kan opfylde undervisningspligten i ungdomsskolen efter folkeskolens 7.  

 klassetrin, jf. folkeskolelovens § 33, stk. 3.
Stk. 2.  Ungdomsskolens heltidsundervisning skal stå mål  

 med, hvad der almindeligvis kræves i folkeskolen, og skal give eleverne de  

 samme muligheder for en alsidig udvikling og kundskabstilegnelse, som hvis de  

 havde gået i folkeskolen.
Undervisningen er ikke bundet af folkeskolens  

 regler om deling på klassetrin, fagrække, læseplaner, timeopdeling m.v.
 Stk. 3.  Heltidsundervisning kan tillige tilbydes unge,  

 der har opfyldt undervisningspligten, som et 10. eller 11. skoleår.
 § 9.  Produktionsskoleaktiviteter kan tilbydes i  

 overensstemmelse med reglerne om produktionsskoler.
 § 10.  Andre aktiviteter kan i overensstemmelse med  

 ungdomsskolens formål indgå i et samspil med f.eks. skole-, social-,  

 beskæftigelses- og fritidsområderne.
 § 11.  Kommunalbestyrelsen kan endvidere efter  

 indhentet udtalelse fra folkeoplysningsudvalget beslutte, at  

 ungdomsskoletilbuddet skal omfatte klub- og anden fritidsvirksomhed.
 Stk. 2.  Klub- og fritidsvirksomheden kan tilrettelægges  

 enten integreret i undervisningen for eleverne eller som et åbent tilbud for  

 alle unge.
 Stk. 3.  Kommunalbestyrelsen fastsætter de økonomiske  

 vilkår for deltagelse i ungdomsskolens klub- og fritidsvirksomhed, så de er i  

 overensstemmelse med tilsvarende virksomhed efter lov om støtte til  

 folkeoplysning.
 § 12.  Bekendtgørelsen træder i kraft den 1. januar  

 1991.
