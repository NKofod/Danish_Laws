 I medfør af § 1 i lov nr. 534 af 13. december 1972 om handel med frø,  

 såsæd, læggekartofler og planter og til gennemførelse af Det europæiske  

 økonomiske Fællesskabs Rådsdirektiver af henholdsvis 14. juni 1966 om handel  

 med forstligt formeringsmateriale (66/404/EØF), som ændret senest ved  

 Rådsdirektiv af 26. juni 1975 (75/445/EØF), og af 30. marts 1971 om normer  

 for den ydre beskaffenhed af forstligt formeringsmateriale (71/161/EØF), som  

 ændret ved Kommissionsdirektiv af 4. december 1973 (74/13/EØF), fastsættes  

 følgende:
Indledende bestemmelser Bekendtgørelsens område og definitioner § 1.  Denne bekendtgørelse fastsætter betingelserne  

 for godkendelse og handel med forstligt formeringsmateriale til videre avl af  

 de i bilag 1 og 2 nævnte arter.
 § 2.  I denne bekendtgørelse og i forskrifter  

 udfærdiget efter denne bekendtgørelse forstås ved:
 1. Formeringsmateriale:
a. frømateriale: kogler, frugtstande, frugter og frø, der er  

 bestemt til planteproduktion b. plantedele: urteagtige og træagtige stiklinger, podekviste,  

 aflæggere og rødder, der er bestemt til planteproduktion, undtagen  

 sættestænger c. plantemateriale: planter, der er fremgået af frømateriale eller  

 af plantedele, samt sættestænger 2. Forstligt formeringsmateriale: formeringsmateriale af slægter og  

 arter af træer, der finder forstlig anvendelse, herunder til juletræ- og  

 pyntegrøntproduktion 3. Generativt formeringsmateriale: formeringsmateriale fremkommet  

 ved kønnet formering; (frø og heraf tiltrukne planter, selvsåede planter) 4. Vegetativt formeringsmateriale: formeringsmateriale fremkommet  

 ved ukønnet formering; (plantedele og planter, der er tiltrukket heraf,  

 sættestænger) 5. Grundmateriale:
a. grundmateriale for generativt formeringsmateriale: bevoksninger  

 og frøplantager, fra hvilke formeringsmateriale kan tilvejebringes b. grundmateriale for vegetativt formeringsmateriale: kloner og  

 blandinger af kloner i nærmere angivne forhold 6. Kåring: godkendelse og registrering foretaget af et uvildigt,  

 officielt eller officielt anerkendt udvalg 7. Kåringsfortegnelse: nationalt register over grundmateriale 8. Kåret formeringsmateriale: formeringsmateriale, der på grund af  

 særlige egenskaber synes egnet til avl og er officielt godkendt 9. Afprøvning: en objektiv opgørelse af et grundmateriales  

 dyrkningsværdi i forhold til en eller flere udvalgte standarder 10. Afprøvet formeringsmateriale: formeringsmateriale, der på  

 grundlag af en afprøvning af grundmaterialet giver forventning om en  

 forbedret dyrkningsværdi og som er officielt godkendt 11. Forbedret dyrkningsværdi: summen af de arvelige egenskaber, der  

 i forhold til udvalgte standarder i almindelighed eller i det mindste i  

 forhold til vækstvilkårene i det område, hvor disse standarder normalt  

 anvendes, indebærer en væsentlig forbedring 12. Bevoksning: en population af træer med tilstrækkelig  

 ensartethed i sammensætning, struktur og fordeling til at kunne skelnes fra  

 nabobevoksninger 13. Autochton bevoksning: en på lokaliteten naturligt forekommende  

 bevoksning.
Som autochton opfattes også en bevoksning frembragt af frømateriale  

 hidrørende fra en autochton bevoksning i samme herkomstområde 14. Frøplantage: en plantning af udvalgte kloner eller  

 enkelttræafkom, der er isoleret eller som behandles særligt for at undgå  

 eller nedsætte bestøvning fra ydre pollenkilder og som dyrkes med henblik på  

 produktion af hyppige, rigelige og let høstelige frømængder 15. Enkelttræafkom: afkom af et enkelt træ efter kontrolleret eller  

 fri bestøvning 16. Klon: en samling af genetisk ens individer, der er fremkommet  

 ved vegetativ formering af et enkelt individ 17. Herkomst, proveniens: den lokalitet, hvorpå en given bevoksning  

 findes 18. Oprindelse:
- for en autochton bevoksning: den lokalitet, på hvilken bevoksningen  

 findes - for en ikke-autochton bevoksning: den lokalitet, fra hvilken  

 formeringsmaterialet oprindelig hidrører 19. Herkomstområde, proveniensregion: et område eller en helhed af  

 områder med relativt ensartede vækstbetingelser, hvori der findes  

 bevoksninger af en given art, som udviser sådanne fællestræk i  

 fremtoningspræg, at det må antages, at bevoksningernes genetiske egenskaber  

 kun varierer uvæsentligt.
Herkomstområdet for formeringsmateriale produceret i en frøplantage er  

 identisk med herkomstområdet for det grundmateriale, der indgår i  

 frøplantagen 20. Salg: salg, udbud til salg samt fordeling, levering eller anden  

 form for overdragelse 21. OECD-ordningen: de af OECD fastsatte regler af 5. marts 1974  

 for kontrol med forstligt formeringsmateriale i international handel § 3.  Formeringsmateriale, der er avlet i Danmark, og  

 som er omfattet af bilag 1, nr. 1, må kun sælges, såfremt det hidrører fra  

 grundmateriale, som er optaget i kåringsfortegnelsen.
Stk. 2.  Generativt formeringsmateriale, der er omfattet  

 af bilag 1, nr. 1, skal tilhøre kategorien kåret formeringsmateriale  

 eller kategorien afprøvet formeringsmateriale.
Vegetativt  

 formeringsmateriale, der er omfattet af bilag 1, nr. 2, skal tilhøre  

 kategorien afprøvet formeringsmateriale.
 Stk. 3.  Formeringsmateriale, der er avlet uden for  

 Danmark, og som er omfattet af bilag 1 til denne bekendtgørelse, må kun  

 indføres og sælges samt genudføres til brug i andre EF-medlemsstater, såfremt  

 det opfylder følgende betingelser:
 1. formeringsmaterialet skal være godkendt og  

 kontrolleret i en anden EF-medlemsstat eller i et tredieland, hvis  

 godkendelser der er truffet beslutning om at ligestille med godkendelser  

 meddelt i Danmark.
 2. formeringsmaterialet skal opfylde eventuelle  

 særlige betingelser, der måtte være fastsat for anvendelse af  

 formeringsmateriale af den pågældende art i Danmark.
 3. formeringsmaterialet skal være ledsaget af et  

 officielt certifikat fra en anden EF-medlemsstat med angivelse af de i § 16,  

 jfr. § 15, stk. 2, nævnte oplysninger eller et tilsvarende certifikat fra et  

 tredieland.
Kontrol- og Kåringsorganer § 4.  Kontrollen med overholdelsen af denne  

 bekendtgørelse og de efter denne udstedte regulativer m.v. udøves af Statens  

 Herkomstkontrol med Skovfrø og -planter, Springforbivej 4, 2930 Klampenborg,  

 (i det følgende kaldt herkomstkontrollen).
 Stk. 2.  Ved kontrollen med overholdelsen af normerne  

 for frømateriale bistås herkomstkontrollen af Statsfrøkontrollen.
 Stk. 3.  Ved kontrollen med overholdelsen af normerne  

 for plantedele og plantemateriale bistås herkomstkontrollen af Statens  

 Plantetilsyn.
Stk. 4.  Kåring af grundmateriale for  

 formeringsmateriale med henblik på forstlige formål foretages af Statens  

 forstlige Kåringsudvalg.
Udvalget nedsættes af landbrugsministeriet efter  

 indstilling fra organisationer og institutioner inden for skovbruget.  

 Landbrugsministeriet fastsætter i en forretningsorden nærmere bestemmelser om  

 udvalgets sammensætning og funktion m.m.
Stk. 5.  Kåring af grundmateriale for  

 formeringsmateriale med henblik på miljø- og landskabsformål foretages af  

 Statens Kåringsudvalg for Landskabsplanter.
Udvalget nedsættes af  

 landbrugsministeriet efter indstilling fra organisationer og institutioner  

 inden for gartneri, landskabsplanlægning og landskabspleje.  

 Landbrugsministeriet fastsætter i en forretningsorden nærmere bestemmelser om  

 udvalgets sammensætning og funktion m.m.
Stk. 6.  Som rådgivende organ for landbrugsministeriet  

 og herkomstkontrollen ved administrationen af denne bekendtgørelse nedsætter  

 landbrugsministeriet Statens Udvalg for Kontrol med forstligt  

 Formeringsmateriale.
Landbrugsministeriet fastsætter i en forretningsorden  

 nærmere bestemmelser om udvalgets sammensætning og funktion m.m.
Anmeldelse og certificering § 5.  Ved indførsel af formeringsmateriale til  

 hovedsageligt forstlige formål, herunder til juletræ- og  

 pyntegrøntproduktion, af de i bilag 1 og 2 nævnte træarter skal importøren  

 anmelde partiet til herkomstkontrollen.
Anmeldelsen skal være bilagt det i §  

 16 eller § 17, stk. 5, nævnte certifikat, eventuelle andre oprindelsesbeviser  

 samt fornødent fakturamateriale.
 Stk. 2.  På grundlag af en gennemgang og bedømmelse af  

 de i stk. 1 nævnte dokumenter udsteder herkomstkontrollen stamcertifikat for  

 det pågældende parti formeringsmateriale.
 Stk. 3.  For formeringsmateriale, der er avlet i  

 Danmark og indhøstet på grundlag af en indsamlingstilladelse, jfr. § 12,  

 udsteder herkomstkontrollen stamcertifikat for det pågældende parti.
 § 6.  Ved salg her i landet af et parti  

 formeringsmateriale eller dele heraf, for hvilket der er udstedt  

 stamcertifikat, påhviler det sælgeren at udfærdige oprindelsesbevis i  

 overensstemmelse med stamcertifikatet.
 Stk. 2.  Stk. 1 gælder ikke for salg af plantemateriale  

 til den endelige forbruger, såfremt salgsfakturaen påføres  

 stamcertifikatnummer, art, alder samt herkomst for partiet.
§ 7.  Ved udførsel af formeringsmateriale  

 udsteder herkomstkontrollen eksportcertifikat på grundlag af eksportørens  

 anmeldelse heraf.
Anmeldelsen skal indeholde de for certifikatudstedelsen  

 fornødne oplysninger og bevisligheder.
 Stk. 2.  Ved udførsel af det af bilag 1 omfattede  

 formeringsmateriale af dansk eller udenlandsk oprindelse til en  

 EF-medlemsstat skal eksportcertifikatet indeholde de i § 15, stk. 2, og § 16  

 nævnte oplysninger.
Registrering og kontrol af frø- og plantehandlere § 8.  Virksomheder, der erhvervsmæssigt agter at  

 producere eller sælge formeringsmateriale, der er omfattet af denne  

 bekendtgørelse, skal forud for virksomhedens påbegyndelse anmeldes til og  

 registreres ved herkomstkontrollen.
 Stk. 2.  Stk. 1 gælder ikke for plantehandlere, der  

 udelukkende driver handel med formeringsmateriale, der ikke er bestemt til  

 hovedsageligt forstlige formål.
 Stk. 3.  Landbrugsministeren fastsætter nærmere  

 bestemmelser om handel med formeringsmateriale, der er kåret til miljø- og  

 landskabsformål.
 Stk. 4.  Registrerede virksomheder skal føre kontrol og  

 regnskab over forråd og salg af formeringsmateriale, med angivelse af mængde  

 og certifikatnummer samt afsender og modtager af ind- og udgående partier.
Stk. 5.  Kontrolmyndigheden skal have adgang til ethvert  

 sted, hvor formeringsmateriale dyrkes, klænges, renses, oplagres, forhandles  

 og tiltrækkes, og er berettiget til at foretage eftersyn, kontroltælle,  

 kontrolveje og udtage prøver i det omfang, det er nødvendigt til kontrollens  

 gennemførelse.
På tilsvarende måde er kontrolmyndigheden berettiget til at  

 forlange indsendelse af de fornødne oplysninger og bevisligheder til sikring  

 af formeringsmaterialets identitet fra høst til den endelige forbruger samt  

 til at efterse forretningsbøger, regnskabsmateriale og korrespondance i det  

 omfang, det i hvert enkelt tilfælde er nødvendigt for kontrollens  

 gennemførelse.
Oplysningernes rigtighed kan forlanges bekræftet af  

 statsautoriseret eller registreret revisor.
 Stk. 6.  Såfremt en virksomhed gør sig skyldig i  

 misligholdelse af de fastsatte bestemmelser, kan herkomstkontrollen inddrage  

 virksomhedens godkendelse.
Dispensation § 9.  Herkomstkontrollen kan på nærmere fastsatte  

 betingelser meddele undtagelse fra bestemmelserne i §§ 3, 5 og 6, for så vidt  

 angår:
1. formeringsmateriale til forskning, forsøg eller  

 forædling samt frø i små mængder til ikke forstlige formål 2. formeringsmateriale af plantedele og planter til  

 hovedsagelig ikke forstlige formål 3. formeringsmateriale bestemt til eksport eller  

 reeksport til andre lande end EF-medlemsstater.
Stk. 2.  Til overvindelse af forbigående vanskeligheder  

 for den almindelige forsyning med forstligt formeringsmateriale kan  

 landbrugsministeriet tillade handel med formeringsmateriale, der opfylder  

 mindre krav end fastsat i § 3. Ledsagedokumentet, jfr. § 16, skal i sådanne  

 tilfælde forsynes med påtegningen:  Formeringsmateriale, der opfylder  

 mindre krav.
I forbindelse med tilladelsen fastsættes et tidsrum for  

 materialets erhvervsmæssige omsætning.
Godkendelse af formeringsmateriale Kåring § 10.  Statens Herkomstkontrol med Skovfrø og -planter  

 fører et nationalt register over grundmateriale, der er bestemt til  

 produktion af formeringsmateriale (kåringsfortegnelsen).
Stk. 2.  Grundmateriale, der ønskes optaget i  

 kåringsfortegnelsen, skal anmeldes til kåringsmyndigheden, der for  

 grundmateriale til produktion af kåret formeringsmateriale afgør, om  

 materialet synes egnet til avl og med henblik på anvendelse i skovbrug ikke  

 udviser ufordelagtige egenskaber.
Kåringen foretages i overensstemmelse med  

 de i bilag 3 nævnte krav.
Stk. 3.  Grundmateriale kan kåres til produktion af  

afprøvet formeringsmateriale, såfremt det fra grundmaterialet  

 stammende formeringsmateriale har en forbedret dyrkningsværdi.
Den forbedrede  

 dyrkningsværdi konstateres ved sammenlignende afprøvninger.
Stk. 4.  For grundmateriale til produktion af  

afprøvet formeringsmateriale træffer kåringsmyndigheden  

 foranstaltninger til gennemførelse af de i stk. 3 nævnte afprøvninger og  

 afgør på grundlag af resultaterne af afprøvningerne, om kåring kan finde  

 sted.
Såfremt de foreløbige resultater af afprøvningerne giver forventning om  

 en forbedret dyrkningsværdi, kan grundmaterialet kåres som foreløbig  

 afprøvet for en periode af indtil 10 år, i afventning af afprøvningens  

 endelige resultat.
 Stk. 5.  Iværksættelse af afprøvninger med de fornødne  

 oplysninger, herunder om hvilken institution der er ansvarlig for  

 afprøvningens praktiske gennemførelse, meddeles ligeledes herkomstkontrollen,  

 hvem det påhviler at føre tilsyn med afprøvningerne.
 Stk. 6.  Kåringer foretaget med henblik såvel på  

 forstlige formål som på miljø- og landskabsformål optages i  

 kåringsfortegnelsen med bemærkningen: Også kåret til landskabsformål.
Tilbagekaldelse af kåring § 11.  Kåringsmyndighederne kan tilbagekalde en  

 kåring, 1. såfremt avlsværdien viser sig at være ringere end  

 oprindelig antaget, 2. såfremt der opstår krydsningsfare fra  

 nabobevoksninger, 3. såfremt en afmærkning af den kårede bevoksnings  

 afgrænsning, som er nødvendig for en korrekt indsamling, ikke foretages, 4. såfremt avlsværdien forringes ved uhensigtsmæssig  

 hugst, 5. såfremt en efterkontrol viser, at en forbedret  

 dyrkningsværdi ikke er opnået, eller 6. såfremt der i øvrigt foreligger vægtige grunde for  

 tilbagekaldelse.
 Stk. 2.  Kåringsmyndigheden meddeler foretagne kåringer  

 og tilbagekaldelser af kåringer til herkomstkontrollen, der gør de fornødne  

 bemærkninger herom i kåringsfortegnelsen.
Indsamling og forhandling § 12.  Formeringsmateriale af grundmateriale, der er  

 optaget i kåringsfortegnelsen, må kun høstes og indsamles af avleren selv  

 eller af frøhandlere, der er registreret ved herkomstkontrollen, og til  

 hvilke avleren har overdraget indsamlingsretten.
Stk. 2.  Indsamling og høst må ikke påbegyndes, forinden  

 avleren efter ansøgning på en særlig formular har modtaget  

 indsamlingstilladelse fra herkomstkontrollen.
Såfremt avleren har overdraget  

 indsamlingen til en registreret frøhandler, skal avleren på forhånd  

 underrettes om indsamlingstidspunktet.
 Stk. 3.  Indsamlet frømateriale må kun oparbejdes på  

 virksomheder, der er registreret af herkomstkontrollen.
Stk. 4.  Såfremt en frøavler eller en frøhandler, til  

 hvem indsamlingsretten er overdraget, gør sig skyldig i misligholdelse af de  

 for indsamlingen fastsatte bestemmelser eller undlader at føre fornødent  

 tilsyn med indsamlingen, kan herkomstkontrollen suspendere adgangen til at få  

 modercertifikater, indtil der er rimelig grund til at antage, at indsamlingen  

 vil blive foretaget forskriftsmæssigt.
Såfremt en godkendt klængeanstalt  

 misligholder forskrifterne, kan herkomstkontrollen inddrage godkendelsen.
§ 13.  Oparbejdede og rensede frøpartier af  

 grundmateriale, der er optaget i kåringsfortegnelsen, skal opfylde de i bilag  

 4 anførte minimumskrav til artsrenhed.
Frøpartierne skal i størst mulig  

 udstrækning være fri for skadeorganismer, der nedsætter frøets værdi.
 Stk. 2.  Det skal ved stikprøvevis analyse foretaget af  

 statsfrøkontrollen godtgøres, at de i stk. 1 samt § 16, nr. 2, c og d,  

 anførte krav er opfyldt.
 § 14.  Planter og plantedele af de i bilag 1 nævnte  

 træarter må kun sælges som forstligt formeringsmateriale under betegnelsen  

 »EØF-standard«, såfremt de i bilag 5 og 6 anførte krav er opfyldt.  

 Det kan kræves godtgjort ved en kontrol foretaget af statens plantetilsyn, at  

 kravene er opfyldt.
Mærkning § 15.  Under hele processen fra indsamling eller  

 indførsel af formeringsmateriale til salg til den endelige forbruger eller  

 til eksport skal hvert enkelt parti holdes nøje adskilt fra andre partier  

 således, at sammenblanding undgås.
Endvidere skal hvert enkelt parti være  

 mærket og stedfæstet således, at forveksling er udelukket, og at det tydeligt  

 fremgår, hvorfra hvert enkelt parti hidrører.
 Stk. 2.  Af virksomhedens bogføring og af selve  

 mærkningen skal det fremgå, at adskillelsen er foretaget på grundlag af  

 følgende oplysninger:
1. art, underart, sort, klon (botanisk navn) 2. kategori: kåret, afprøvet, foreløbig afprøvet  

 formeringsmateriale eller formeringsmateriale, der opfylder mindre krav 3. for kåret formeringsmateriale: kåringsnummer i  

 nationalt register 4. for afprøvet og foreløbig afprøvet  

 formeringsmateriale: grundmateriale, bevoksning, frøplantage, klon,  

 klonblanding 5. for formeringsmateriale, der opfylder mindre krav:  

 herkomstområde, højde over havet, lokalitet 6. oprindelse: autochton/ikke-autochton, ukendt,  

 indført fra - 7. for frømateriale: modningsår 8. for plantemateriale: varighed af tiltrækning i  

 planteskole som frøbedsplante og som en eller flere gange omskolet plante 9. for selvsåede planter: skønnet gennemsnitsalder 10. certifikat-nummer (indsamlingstilladelse-nummer) Stk. 3.  Mærkningen skal foretages på en varig,  

 uafviskelig måde.
Er partiet emballeret, kan mærkningen anføres enten direkte  

 på emballagen eller på en mærkeseddel, der på forsvarlig måde er fastgjort  

 til emballagen.
Er partiet ikke emballeret, skal det være mærket således, at  

 det tydeligt fremgår, hvad det omfatter.
 § 16.  Ved salg skal formeringsmateriale være ledsaget  

 af et certifikat, der ud over de i § 15, stk. 2, foreskrevne oplysninger skal  

 indeholde følgende:
1. for alt formeringsmateriale a. angivelse af den for partiet ansvarlige leverandør b. mængdeangivelse:
- for frø: vægtmængde og antal kolli - for plantedele og planter: antal (stk. og kolli) 2. for frø a. angivelsen »EØF-standard« anført på dansk eller på et andet  

 af De europæiske Fællesskabers officielle sprog b. antal spiredygtige frø pr. kg. af pågældende parti c. renhed d. spireevne af rent frø e. tusindkornsvægt f. eventuelt oplysning om opbevaring i kølerum 3. for plantemateriale og plantedele a. angivelsen »EØF-standard« anført på dansk eller på et andet  

 af De europæiske Fællesskabers officielle sprog, såfremt partiet ønskes  

 markedsført under denne betegnelse og opfylder de i bilag 5 og 6 anførte  

 betingelser b. for Populus (poppel): EØF-sorteringsnummer c. for plantedele af Populus (poppel) ældre end een vækstperiode:  

 alder d. plantematerialets størrelse.
 Stk. 2.  Formeringsmateriale, der ikke opfylder  

 betingelserne i stk. 1, må ikke forsynes med betegnelsen  

 »EØF-standard« eller anden angivelse, der kan forveksles hermed.
 Stk. 3.  De i stk. 1, nr. 2, omhandlede oplysninger kan  

 meddeles i en særlig frøattest.
 Stk. 4.  Frømateriale må kun sælges i lukkede pakninger.  

 Lukkeanordningen skal være af en sådan art, at den efter åbning ikke kan  

 genanvendes.
 Stk. 5.  For kåret formeringsmateriale skal anvendes  

 grøn mærkeseddel eller etiket og for afprøvet formeringsmateriale blå  

 mærkeseddel eller etiket.
OECD-ordningen § 17.  Formeringsmateriale af de i bilag 2, nr. 2,  

 nævnte arter kan sælges under OECD-ordningen, såfremt det hidrører fra  

 grundmateriale, der er optaget i kåringsfortegnelsen og tilhører en af  

 følgende af OECD-ordningens kategorier:
- lokalitetsbestemt formeringsmateriale - kåret formeringsmateriale - afprøvet formeringsmateriale - ikke afprøvet formeringsmateriale fra en frøplantage.
 Stk. 2.  Kategorien »lokalitetsbestemt  

 formeringsmateriale« finder ikke anvendelse på dansk-avlet  

 formeringsmateriale.
 Stk. 3.  For lokalitetsbestemt formeringsmateriale skal  

 anvendes gul mærkeseddel, for kåret formeringsmateriale grøn mærkeseddel, for  

 afprøvet formeringsmateriale blå mærkeseddel og for ikke-afprøvet  

 formeringsmateriale fra en frøplantage lyserød mærkeseddel.
 Stk. 4.  Formeringsmateriale, der er avlet uden for  

 Danmark, og som er omfattet af bilag 2, nr. 2, må kun indføres og sælges  

 under OECD-ordningen, såfremt det opfylder følgende betingelser:
 1. Ved indførsel fra en stat, der er tilsluttet OECD-ordningen og har  

 udstedt et officielt OECD-certifikat på partiet:
a. formeringsmaterialet skal være officielt godkendt og kontrolleret b. formeringsmaterialet skal tilhøre en af følgende kategorier:  

 lokalitetsbestemt formeringsmateriale, kåret formeringsmateriale, afprøvet  

 formeringsmateriale eller ikke-afprøvet formeringsmateriale fra en  

 frøplantage 2. Ved indførsel fra en stat, der ikke er tilsluttet  

 OECD-ordningen:
a. formeringsmaterialet skal være godkendt og kontrolleret under et  

 godkendelses- og kontrolsystem, som findes at opfylde de i denne  

 bekendtgørelse fastsatte krav b. formeringsmaterialet skal som minimum opfylde de krav, der stilles til  

 OECD-ordningens kategori lokalitetsbestemt formeringsmateriale Stk. 5.  Formeringsmaterialet skal være ledsaget af et  

 officielt certifikat, der indeholder følgende oplysninger:
1. produktionsland - officiel kontrolmyndighed 2. angivelse af den for partiet ansvarlige leverandør 3. produktets natur: frø, plantedele, planter 4. art, underart, sort, klon (botanisk navn) 5. kategori: lokalitetsbestemt, kåret, afprøvet,  

 ikke-afprøvet fra frøplantage 6. for lokalitetsbestemt formeringsmateriale og kåret  

 formeringsmateriale: herkomstområde, herkomst (referencenummer, kort  

 betegnelse og højde over havet i henhold til national fortegnelse) 7. for afprøvet formeringsmateriale og ikke afprøvet  

 formeringsmateriale fra frøplantage: grundmateriale -  

 bevoksning/frøplantage/klon/cultivar (reference-nummer og betegnelse i  

 henhold til national fortegnelse) 8. oprindelse: autochtont/ikke-autochtont, ukendt,  

 indført fra - 9. for frømateriale: modningsår 10. for plantemateriale: varighed af tiltrækning i  

 planteskole som frøbedsplante og som en eller flere gange omskolet plante 11. formeringsmaterialets mængde: vægt - antal stykker 12. pakningernes art og antal 13. certifikat-nummer § 18.  Udførsel af danskavlet, kåret  

 formeringsmateriale kan finde sted under OECD-ordningens bestemmelser.
 Stk. 2.  Genudførsel af formeringsmateriale, der er  

 indført fra en EF-medlemsstat eller fra en stat, der er tilsluttet  

 OECD-ordningen og har udstedt et officielt OECD-certifikat på det pågældende  

 parti, kan tilsvarende finde sted under OECD-ordningen.
 Stk. 3.  Genudførsel under OECD-ordningen af  

 formeringsmateriale, indført fra en stat, der ikke er tilsluttet  

 OECD-ordningen, er ikke tilladt.
Almindelige bestemmelser Afgifter § 19.  Landbrugsministeren fastsætter ved  

 betalingsreglement afgifter til dækning af udgifterne ved kontrol m.v. i  

 henhold til denne bekendtgørelse.
 Stk. 2.  De i stk. 1 nævnte afgifter er tillagt  

 udpantningsret.
Klageadgang § 20.  Klager over herkomstkontrollens og  

 kåringsmyndighedens afgørelser kan indbringes for landbrugsministeriet inden  

 en måned efter, at afgørelsen er tilgået den pågældende.
Overtrædelser § 21.  Overtrædelse af denne bekendtgørelse straffes  

 med bøde i medfør af § 4, stk. 2, i lov nr. 534 af 13. december 1972 om  

 handel med frø, såsæd, læggekartofler og planter.
Ikrafttrædelse og overgangsbestemmelser § 22.  Bekendtgørelsen træder i kraft den 15. april  

 1981.
 Stk. 2.  Bekendtgørelse nr. 519 af 9. oktober 1974 om  

 handel med forstligt formeringsmateriale ophæves.
Landbrugsministeriet, den 31. marts 1981 Karl Hjortnæs /Henrik Wanscher Bilag 1 Forstligt formeringsmateriale omfattet af bekendtgørelsen 1. Generativt formeringsmateriale af:
Dansk navn Botanisk navn 2. Vegetativt formeringsmateriale af:
Bilag 2 Forstligt formeringsmateriale omfattet af OECD-ordningen, jfr. kap. 5 1. Formeringsmateriale af de i bilag 1 nævnte arter.
 2. Formeringsmateriale af følgende arter:
3. Generativt formeringsmateriale fra frøplantager til  

 fremstilling af hybrider mellem europæisk lærk (Larix decidua Mill.) og  

 japansk lærk (Larix leptolepis (Sieb. & Zucc.) Gord.; Bilag 3 Minimumskrav ved kåring af grundmateriale, der er bestemt til  

 produktion af kåret formeringsmateriale, jfr. § 10 A.
Bevoksninger 1. Oprindelse: Kårede bevoksninger kan bestå af enten autochtone  

 eller ikke-autochtone træer, som er i besiddelse af de nedenfor angivne  

 karakterer.
 2. Isolering: Kårede bevoksninger skal ligge i en  

 tilstrækkelig afstand fra mindreværdige bevoksninger af samme art eller fra  

 bevoksninger af en nærbeslægtet art eller sort, som kan hybridisere med  

 pågældende art.
 3. Ensartethed (homogenitet): Bevoksningerne skal udvise en normal  

 grad af individuel variation med hensyn til morfologiske karakterer.
 4. Vedproduktion: Vedproduktionen er i almindelighed et væsentligt  

 kriterium ved kåring af bevoksninger, og den skal normalt være højere end det  

 accepterede gennemsnit under tilsvarende økologiske betingelser.
 5. Vedkvalitet: Vedkvaliteten skal tages i betragtning, den kan i  

 nogle tilfælde være et afgørende kriterium.
6. Form: Træerne i kårede bevoksninger skal udvise særlig gode  

 morfologiske karaktertræk, især rethed, cylindrisk stamme, gunstige  

 grenkarakterer og god naturlig oprensning.
Desuden skal andelen af træer med  

 tveger og med snoet vækst være ringe.
 7. Sundhed og modstandsdygtighed: Træerne i kårede bevoksninger  

 skal i almindelighed være fri for angreb af skadelige organismer og udvise  

 modstandsdygtighed overfor ugunstige klima- og jordbundsforhold på  

 vækstlokaliteten.
8. Populationens effektive størrelse: Kårede bevoksninger skal  

 bestå af en eller flere grupper af træer, der er godt fordelte og  

 tilstrækkelige i antal til at sikre den fornødne gensidige bestøvning.
For at  

 undgå ugunstige indavlseffekter skal de kårede bevoksninger have et  

 tilstrækkeligt stamtal pr. arealenhed.
 9. Alder og udvikling: Kårede bevoksninger skal bestå af træer på  

 et sådant alders-, højde- eller udviklingstrin, at de ovenfor nævnte  

 kriterier kan bedømmes sikkert.
B.
Frøplantager Frøplantagerne skal være anlagt på en sådan måde og behandles således, at  

 der består den fornødne garanti for, at frøplantagens struktur fastholdes og  

 at det producerede frømateriale repræsenterer i det mindste den  

 gennemsnitlige genetiske kvalitet i grundmaterialet.
C.
Kloner Ved kåring af kloner anvendes afsnit A, punkterne 4, 5, 6, 7 og 9.
Bilag 4 Minimumskrav til artsrenhed for frøpartier, jfr. § 13 Bilag 5 Krav som plantedele, der markedsføres som »EØF-standard«,  

 skal opfylde, jfr. §§ 14 og 16, stk. 1, nr. 3.
 1. Forstlige træarter undtagen Populus:
 1.1. Partierne skal indeholde mindst 95 pct. plantedele af mangelfri og  

 sædvanlig handelsmæssig beskaffenhed.
1.2 Som ikke værende af mangelfri og sædvanlig handelsmæssig beskaffenhed  

 anses plantedele a. som udviser fejl i beskaffenhed eller utilstrækkelig vækstkraft, b. som udviser en eller flere uregelmæssige snitflader, c. som på grund af alder eller størrelse er uegnet til formering, d. som helt eller delvis er indtørret eller som udviser beskadigelser,  

 bortset fra snitbeskadigelser fra kultursnit e. som udviser nekroser eller andre skader, der er forårsaget af  

 skadeorganismer, f. som udviser andre forandringer, der formindsker deres værdi i  

 formeringsøjemed.
 Alle disse kriterier skal vurderes med henblik på de respektive arter  

 henholdsvis kloner.
 2. Populus sp.
 2.1. Partierne skal indeholde mindst 95 pct. plantedele af mangelfri og  

 sædvanlig handelsmæssig beskaffenhed.
 Den mangelfri og sædvanlige handelsmæssige beskaffenhed bestemmes på  

 grundlag af kriterier for kvalitet, sundhed og, hvor det er hensigtsmæssigt,  

 for størrelse.
2.2 Som ikke værende af mangelfri og sædvanlig handelsmæssig beskaffenhed  

 anses plantedele a. som ikke er forveddet, b. hvis ved er ældre end to vækstsæsoner c. som udviser fejl i væksten såsom tvegedannelse, forgrening eller  

 utilladelig krumning, d. som udviser mindre end to veludviklede knopper, e. som udviser en eller flere uregelmæssige snitflader, f. som helt eller delvis er indtørret, udviser sår eller hvis bark er  

 løsnet fra veddet, g. som udviser nekroser eller skader, der er forårsaget af  

 skadeorganismer, h. som udviser andre forandringer, der formindsker deres værdi i  

 formeringsøjemed.
 De under litra a, b, c og d anførte kriterier finder ikke anvendelse på  

 rodstiklinger eller på urteagtige stiklinger.
 2.3 Størrelseskriterierne finder kun anvendelse på plantedele af sektionen  

 Aigeiros med undtagelse af rodstiklinger og urteagtige stiklinger.
- minimumslængde: 20 cm - minimumsdiameter i tyndeste ende: klasse 1/EØF - 8 mm klasse 2/EØF - 10  

 mm Bilag 6 Krav som planter, der markedsføres som »EØF-standard«, skal  

 opfylde, jfr. §§ 14 og 16, stk. 1, nr. 3.
1. Alle træarter under EØF-ordningen 1.1. Partierne skal indeholde mindst 95 pct. plantemateriale af mangelfri  

 og sædvanlig handelsmæssig beskaffenhed.
Den mangelfri og sædvanlige  

 handelsmæssige beskaffenhed bestemmes på grundlag af kriterier for kvalitet,  

 sundhed, alder og størrelse.
1.2. Kvalitet og sundhed I nedenstående tabel er for alle slægter og arter anført de mangler, der  

 udelukker mangelfri og sædvanlig handelsmæssig beskaffenhed.
Disse kriterier  

 skal vurderes med henblik på de respektive arter henholdsvis kloner og på  

 formeringsmaterialets egnethed til forstlige formål.
2. Forstlige træarter undtagen Populus 2.1 Alder og størrelse 2.1.1. Anvendelsesområde: Kriterierne for plantematerialets alder og  

 størrelse finder ikke anvendelse på ikke-omskolet plantemateriale.
 2.1.2. EØF-minimumsnormer for alder og størrelser:
 3. Populus sp.
3.1 Alder og størrelse 3.1.1. Anvendelsesområde: Størrelsesnormerne finder kun anvendelse på  

 plantemateriale af poppel af sektionen aigeriros.
 3.1.2.Plantematerialets alder: Den maksimale alder er fire år for stammen  

 og, hvor det er hensigtmæssigt, fem år for roden.
 3.1.3. EØF-størrelsesklasser:
(* 1) Tilstedeværelsen af max. 1 pct. frø af andre Larix-arter anses ikke  

 for urenhed (* 2) Tilstedeværelsen af max. 1 pct. frø af andre Quercus-arter anses  

 ikke for urenhed (* 3) Undtagen hvis plantematerialet er udtaget af planteskolen i  

 vegetationsperioden (* 4) Med undtagelse af kloner af Populus deltoides angulata.
