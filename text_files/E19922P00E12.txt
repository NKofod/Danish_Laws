E.L.1 Konkursskatteloven E.L.2 Akkord og gældssanering E.L.3 Forældelse E.L.1 Konkursskatteloven Ved lov nr. 359 af 6. juni 1991 KONKSL. blev der indført regler for  

 skatteydere, hvis bo er under konkursbehandling, jf.
Skatteministeriets  

 cirkulære nr. 68 af 20. maj 1992.
E.L.1.1 Lovens område Konkursskatteloven gælder navnlig for danske konkurser, og  

 konkursskatteloven gælder ikke ved frivillig akkord i konkurs, tvangsakkord i  

 konkurs og gældssanering i konkurs, her gælder akkordreglerne.
Loven har  

 virkning for alle konkursboer, hvor fristdagen er den 27. december 1990 eller  

 senere, jf. § 21.
E.L.1.2 Skattepligt Personer, hvis bo er under konkursbehandling, er ikke skattepligtige af  

 konkursindkomsten, medmindre skattemyndighederne statuerer skattepligt, jf. §  

 6.
Afgørelsen om skattepligt træffes af den kommune, der har foretaget  

 forskudsregistrering af skyldneren for det indkomstår, hvori konkursdekret  

 afsiges, jf.
Bek. nr. 417 af 6 juni 1991 § 3, stk. 1, nr, 11. Såfremt  

 kommunen antager, at indkomsten i boet vil overstige 100.000 kr. efter  

 fradrag af tidligere års underskud, og der er rimelig udsigt til, at skatten  

 kan inddrives, kan kommunen statuere skattepligt af konkursindkomsten inden 3  

 måneder fra det tidspunkt, hvor kommunen har modtaget opgørelse over boets  

 aktiver og passiver fra bostyret, jf. §§ 14 og 15. Kommunens afgørelse om  

 skattepligt kan påklages til told- og skatteregionen, der inden 3 måneder fra  

 klagens modtagelse kan træffe afgørelse om skattepligt.
 Regionens afgørelse er endelig jf. bek. nr. 417 af 6. juni 1991 § 3, stk.  

 1, 11 og § 14, stk. 1, stk. 4 og stk. 5.
Hvis fristerne for at statuere skattepligt ikke overholdes af henholdsvis  

 kommunen eller regionen, vil der ikke være skattepligt.
Der kan dog senere og  

 i hele konkursperioden statueres skattepligt, hvis der indgår et nyt aktiv i  

 boet, som ville have medført skattepligt, men ikke, hvis der udgår et passiv,  

 jf. § 15, stk. 3. Bostyret skal give skattemyndighederne særskilt meddelelse  

 om sådanne ændringer.
I disse tilfælde kan der statueres skattepligt inden fire uger fra  

 modtagelsen af denne meddelelse ellers vil der ikke være skattepligt,  

 medmindre der allerede tidligere er statueret skattepligt.
En afgørelse om  

 skattepligt kan altid ændres til en afgørelse om skattefrihed.
E.L.1.3 Konkursindkomst Hvis der statueres skattepligt, er det indtægter og udgifter fra  

 konkursboets aktiver og passiver fra konkursdekretets afsigelse til  

 konkursens slutning samt personens indtægter og udgifter fra indkomstårets  

 begyndelse til dekretets afsigelse, der er skattepligtige - (bortset fra  

 personens anden indkomst jf.
E.L.1.4). Denne indkomst kaldes  

 konkursindkomsten, jf. § 7.
E.L.1.3.1 Virksomhedsskat Virksomhedsskattelovens regler kan ikke anvendes på konkursindkomst.
Når  

 indkomst bliver konkursindkomst bliver virksomhedsskat vedrørende tidligere  

 år endelig jf.
VSL § 1, stk.. 1 og § 15, stk. 5, som ændret ved lov nr. 363,  

 af 6. juni 1991.
E.L.1.3.2 Skatteberegningen Konkursindkomst beskattes ifølge LOSI § 2, nr. 17, som særlig indkomst.  

 Ved beregningen af skatten af konkursindkomsten, gives der et fradrag på  

 100.000 kr., jf. § 11, stk. 5.
E.L.1.3.3 Selvangivelsen Selvangivelser vedrørende konkursindkomsten skal indgives inden udløbet af  

 den frist, der gælder for indgivelse af selvangivelse for det år, hvori  

 konkursen sluttes.
 Der skal selvangives særskilt vedrørende konkursindkomsten for det  

 indkomstår, hvori dekretet afsiges og for hvert enkelt af de følgende  

 indkomstår under konkursen samt for perioden fra begyndelsen af det sidste  

 indkomstår under konkursen og indtil konkursens slutning, jf. § 10.
 Konkurslovens regler om boets omfang afgrænser konkursindkomsten, denne  

 opgøres efter skattelovgivningens almindelige regler, jf. § 11.
Udbytter over 30.600 kr. (1992-niveau) indgår i konkursindkomsten med 90%.  

 Da konkursindkomst beskattes som særlig indkomst, bliver den endelige  

 beskatning af udbytter over 30.600 kr. derved på 45% ligesom udbytteindkomst  

 uden for konkurstilfælde.
Ved udbytter, der ikke overstiger 30.600 kr.  

 beregnes og indeholdes der en endelig skat på 30%. Se også LV S.F.1.1 og PSL  

 § 8 a om udbytteindkomst.
Udgifter til tilsyn med en virksomheds løbende drift i  

 betalingsstandsningsperioden og under konkursbehandling var  

 fradragsberettiget, jf.
Skat 1986.8.517, hvor lsr. konkret anså 75 pct. at  

 udgifterne til kurator for fradragsberettigede driftsomkostninger.
Se  

 tilsvarende lsr. 1985.113.
 Omkostninger ved konkursbehandlingen iøvrigt, herunder udgifter til  

 registrering, proklama, optælling af varelager, kuratorsalær og skifteafgift  

 har ikke karakter af driftsudgifter og kan derfor ikke fratrækkes.
 KSL § 25 A vedr. ægtefællers skattepligt af erhvervsvirksomhed finder ikke  

 anvendelse, hvis ejerægtefællen er under konkurs ved udløbet af indkomståret,  

 jf. § 9, stk. 1. KSL § 25 A, stk. 7 gælder dog fra indkomstårets begyndelse  

 indtil konkursdekretets afsigelse.
 Det er stadigvæk personen, der er skattesubjekt, og bostyret skal forsyne  

 skyldneren med de oplysninger, der er nødvendige, for at han kan lave  

 selvangivelserne, jf. § 10, stk. 2.
 Tvister om oplysningspligten afgøres af Skifteretten.
E.L.1.3.4 Skattebetalingen En skyldner, der er pålignet særlig indkomstskat af en konkursindkomst  

 skal betale denne skat.
Denne skat påhviler alene skyldneren og kan således  

 ikke anmeldes i denne persons konkursbo.
E.L.1.4 Anden indkomst Konkursindkomsten omfatter ikke skyldnerens A-indkomst eller skyldnerens  

 indkomst fra driften af ægtefællens virksomhed, eventuel løn og andre  

 ydelser, der udbetales af boet samt lejeværdi, hvis skyldneren får tilladelse  

 til at benytte boets ejendom, jf. § 7, stk. 2 og 3 og § 8. Indkomst udenfor  

 konkursindkomst selvangives på sædvanlig måde inden for de sædvanlige  

 frister.
 Det vil typisk kun være fradrag, der knytter sig til erhvervelsen af  

 A-indkomsten, der vil kunne fratrækkes i anden indkomst f.eks. udgifter til  

 arbejdsløshedsforsikring og fagligt kontingent, befordring og øvrige  

 lønmodtagerudgifter, der kan henføres under ligningsmæssige fradrag.
E.L.1.5 Skal der statueres skattepligt Ved bedømmelsen af, hvorvidt der skal statueres skattepligt, må der lægges  

 vægt på, hvilke skatter, der vil blive udløst fra indkomstårets begyndelse  

 til konkursens afslutning jf.
E.L.1.3 vedrørende både personlig indkomst  

 f.eks. indkomst i egen virksomhed (med undtagelse af den under pkt.
E.L.1.4  

 nævnte anden indkomst), kapitalindkomst f.eks. renteindtægter og særlig  

 indkomst f.eks. ved boets salg af aktiver, der kan indebære beskatning i form  

 af genvundne afskrivninger.
 Det skal endvidere vurderes, om en vis rimelig del af den skat, der  

 pålignes, kan inddrives efter fradrag af tidligere års underskud og efter  

 fradrag af bundfradraget 100.000 kr.
Det kan være af betydning, at en samlevende ægtefælle hæfter solidarisk,  

 jf.
KSL § 72, stk. 2.
E.L.1.6 Underskudsfremførsel Indtil 1990 var der ikke hjemmel til at begrænse underskudsfremførsel i  

 anledning af en mellemkommende konkurs.
E.L.1.6.1 Underskud fra tidligere år Dette er jf. 1.1 ændret, således at underskud fra året før konkursåret  

 eller tidligere indkomstår ikke kan fratrækkes i konkursåret og senere  

 indkomstår hos skyldneren.
Sådanne underskud kan kun fratrækkes i  

 konkursindkomsten, jf. § 12, stk. 1.
E.L.1.6.2 Underskud fratrukket hos ægtefællen Underskud, som ellers kan fratrækkes hos skyldnerens ægtefælle, kan heller  

 ikke fratrækkes hos ægtefællen i konkursåret eller senere indkomstår.
Et  

 sådant underskud kan kun fratrækkes i konkursindkomsten, jf. § 12, stk. 1.
 Overskud og underskud fra fallentens virksomhed, skal når den anden  

 ægtefælle driver virksomheden, henføres til ejerægtefællen d.v.s fallenten og  

 indgå i konkursindkomsten.
Dette gælder selvom indkomsten fra virksomheden tidligere blev beskattet  

 hos den ægtefælle, der drev virksomheden.
Tidligere års underskud fra  

 virksomheden kan heller ikke fremføres hos den ægtefælle, der driver  

 virksomheden hverken i konkursåret eller senere år, jf. § 12, stk. 5.
 Disse underskud fremføres hos ægtefællen til fradrag i konkursindkomsten.
Ved opgørelsen af virksomhedens underskud hos skyldnerens ægtefælle  

 nedsættes ægtefællens indtægter, der ikke vedrører virksomheden, med  

 ægtefællens udgifter, der ikke vedrører virksomheden.
Jf. § 12, stk. 6.
E.L.1.6.3 Underskud i konkursindkomsten Underskud fra tidligere indkomstår jf.
P.S.L. § 13, stk. 1 og 2 og VSL §  

 13, stk. 4 kan fremføres eller tilbageføres for samtlige indkomstår under  

 konkursen i konkursindkomsten d.v.s. indtil konkursen sluttes, selvom 5 års  

 begrænsningen for underskudsfremførsel i LL § 15 overskrides, jf. § 12, stk.  

 2 og 3.
 Et underskud i konkursindkomsten kan hverken fratrækkes i øvrig indkomst  

 hos skyldneren eller skyldnerens ægtefælle i de år, boet er under  

 konkursbehandling eller i senere indkomstår, jf. § 12, stk. 4.
E.L.1.7 Formueskattepligt I relation til formueskat værdiansættes aktiver og passiver der inddrages  

 under konkursen til 0,- kr., jf. § 16.
E.L.1.8 Betalingsstandsning Anmeldelse af betalingsstandsning, jf. konkurslovens kapitel 2, har ingen  

 skattemæssige konsekvenser for skatteyderen.
E.L.1.9 Dødsboer Når en person, der er afgået ved døden, erklæres konkurs, anvendes  

 dødsbobeskatningsreglerne i tiden fra dødsfaldet frem til dødsbobehandlingens  

 slutning.
KONKSL's regler anvendes ikke.
 Eventuelle skattekrav anmeldes i boet som massekrav.
E.L.1.10 Afslutning af konkursen Et konkursbo sluttes i almindelighed ved, at der foretages en opgørelse af  

 boet og udlodning af bomassen til kreditorerne efter konkursordenen jf.  

 konkurslovens kap. 18.
Bekendtgørelse om boets slutning indrykkes i Statstidende.
Boet anses for  

 sluttet når skifteretten har stadfæstet udkastet til regnskab og udlodning og  

 ankefristen (4 uger fra stadfæstelsen) er udløbet, uden at anke er sket.
 Det er først når boet er sluttet, der skal indgives selvangivelser  

 vedrørende konkursindkomsten jf. pkt. 1.3.3.
 Hvis en påbegyndt konkurs afsluttes ved tvangsakkord i konkurs,  

 gældssanering i konkurs, frivillig akkord i konkurs eller som solvent efter  

 konkurslovens § 144 gælder KONKSL's regler jf. § 13 ikke.
 Det vil således være nødvendigt, selv i de konkursboer, hvor der ikke er  

 statueret skattepligt, at bostyret kan forsyne skatteyderen med de  

 oplysninger, der er nødvendige for, at han kan lave selvangivelserne, da  

 konkursen kan sluttes på en sådan måde, at KONKSL's regler om skattefrihed  

 bortfalder med tilbagevirkende kraft, fra begyndelsen af det indkomstår,  

 hvori konkursdekretet blev afsagt.
E.L.2 Akkord og gældssanering E.L.2.1 Regler om akkord og gældssanering De almindelige regler om tvangsakkord findes i konkurslovens afsnit III.  

 Reglerne om gældssanering findes i konkurslovens afsnit IV.
Konkursloven jf.  

 lovbekendtgørelse nr. 588 af 1. sep. 1986, er senest ændret ved lov nr. 363  

 af 6. juni 1991.
 En frivillig akkord er defineret i PSL § 13 a, stk. 4, LL § 15, stk. 3 og  

 VSL § 13 stk. 7, som en aftale om en samlet ordning mellem en skyldner og  

 dennes kreditorer om bortfald eller nedsættelse af skyldnerens gæld.
 Ved lov nr. 363 af 6. juni 1991 er der endvidere indført regler vedrørende  

 akkord, gældssanering og underskudsfremførsel i disse situationer.
Reglerne har virkning for frivillige akkorder, tvangsakkorder og  

 gældssaneringer, hvor fristdagen efter konkursloven er den 27 dec. 1990 eller  

 senere.
De har virkning for frivillige akkorder, når aftalen om frivillig  

 akkord er indgået den 27. dec. 1990 eller senere, eller fristdagen efter  

 konkursloven er den 27 dec. 1990 eller senere.
* En akkord d.v.s. en samlet ordning vil typisk omfatte tilfælde, hvor der  

 sker en ligelig reduktion af de enkelte kreditorers fordringer i  

 overensstemmelse med konkurslovens regler.
Ved en samlet ordning kan også  

 forstås tilfælde, hvor der ikke er en sådan fuldstændig ligelighed, f.eks.  

 fordi småkrav gives en fuld dividende.
Det forhold, at der skal være tale om  

 en samlet ordning, er dog ikke i sig selv til hinder for, at der også vil  

 kunne foreligge en frivillig akkord i de tilfælde, hvor kun en enkelt eller  

 enkelte hovedkreditorer er med i ordningen, mens småkrav holdes udenfor.
Har  

 aftalen ikke et sådant omfang, at der kan siges at foreligge en samlet  

 ordning mellem en skyldner og dennes kreditorer, har gældseftergivelsen ikke  

 betydning for adgangen til at fremføre et underskud.
En samlet ordning kan også foreligge, selv om gæld, som er særligt og  

 tilstrækkeligt sikret, f.eks. ved håndpant, ikke nedsættes samtidig med  

 skyldnerens øvrige gæld. * E.L.2.2 Beskatning ved akkord og gældssanering * En gældseftergivelse er som regel skattepligtig efter reglerne i  

 kursgevinstloven KGL jf. lovbekendtgørelse nr. 666 af 28. juli 1992, idet det  

 kun er personers fordringer og gæld i danske kroner, der er fritaget for  

 beskatning, jf.
LVA B.7.1.4 og LVS C.1.2.2.
Fordelen ved eftergivelse af selskabers og fondes gæld skal i henhold til  

 KGL § 5 stk. 1 medregnes til den skattepligtige indkomst, medmindre  

 gældseftergivelsen er skattefri efter KGL § 6 a jf. nedenfor.
Fordelen ved  

 eftergivelse af personers gæld i fremmed valuta, skal i henhold til KGL § 6  

 stk. 1 medregnes til den skattepligtige (kapital)indkomst, medmindre  

 gældseftergivelsen er skattefri efter KGL § 6 a jf nedenfor.
 Fordelen ved eftergivelse af personers gæld i danske kroner er derimod  

 ikke omfattet af KGL, men kan være skattepligtig (som personlig indkomst)  

 efter SL § 4 jf. nedenfor.
En gældseftergivelse, der fremkommer som led i akkord eller gældssanering,  

 er undtaget for beskatning, jf.
KGL § 6 a, stk. 1 og 2, medmindre gælden  

 nedskrives til et lavere beløb end fordringens værdi for kreditor på  

 tidspunktet for gældseftergivelsen.
Gældseftergivelsen begrænser debitors  

 adgang til at fremføre underskud i det omfang den er skattefri.
 Dette gælder uanset om debitor er insolvent eller ej.
 Når det skal vurderes om fordringen er nedskrevet til en lavere værdi end  

 dens reelle værdi, er det af betydning om ordningen set fra kreditors side er  

 udtryk for en rimelig forretningsmæssig disposition.
 Dette antages at være tilfældet når formuen alene udgør, hvad der er  

 nødvendigt for virksomhedens fortsatte drift, lsr. 1985.91 samt lsr. 1986.72.
Ved vurderingen skal der ikke tages hensyn til en eventuel ægtefælles  

 formue.
Se Skat 1989.6.472.
 En generel ordning samt en hovedkreditors tiltrædelse af en ordning, vil  

 normalt indicere at der er sket nedskrivning af gælden til den reelle værdi.
 En gældseftergivelse kan blive skattepligtig, når gælden ikke nedskrives  

 til under den reelle værdi f.eks. i gavemiljø eller hvis kreditor ikke søger  

 at inddrive gælden.
En gældseftergivelse fra en bank til et kommanditselskab ansås ikke for  

 skattefri, idet den, uanset den var forretningsmæssigt motiveret, ikke var  

 begrundet i kommanditisternes manglende betalingsevne.
Banken havde ikke  

 forsøgt resthæftelsen på anparterne inddrevet, jf. t&s nyt 1991.10.551.  

 B.F. * E.L.2.3 Indkomstopgørelsen i akkord-/gældssaneringsåret Der skal ikke ske nedskrivning af varedebitorer og varelager til de i  

 akkordstatus konstaterede lavere værdier, jf.
Skat 1986.8.522. ligesom der  

 ikke er hjemmel til at nedsætte afskrivningsgrundlaget for driftsmidler eller  

 andre anlægsaktiver, selv om disse er vurderet lavere i akkordstatus, lsr.  

 1969.120. Indkomsten i akkordåret opgøres i øvrigt efter skattelovgivningens  

 almindelige regler.
Omkostninger ved akkord og gældssanering kan være  

 fradragsberettiget som driftsomkostninger.
Der skal således bl.a. ikke ske  

 begrænsninger i adgang til at fratrække driftsomkostninger afholdt i tiden  

 forud for akkorden, uanset at betalingsforpligtelsen helt eller delvist  

 bortfalder i forbindelse ned akkorden.
Udgiften til tilsyn med en virksomheds løbende drift i  

 betalingsstandsningsperioden og under konkursbehandling kan være  

 fradragsberettiget, jf.
Skat 1986.8.517, hvor lsr. anså 75% af udgifterne til  

 kurator for fradragsberettigede driftsomkostninger.
Se tilsvarende lsr.  

 1985.113. Udgifter til udarbejdelse af budgetter og ansøgningsskemaer til  

 brug ved ansøgning om gældssanering, der blev bevilget, kunne fratrækkes ved  

 indkomstopgørelsen, idet udgifterne var afholdt med henblik på virksomhedens  

 fortsættelse, Skat 1988.2.88.
 Det afgørende for om udgifterne kan fratrækkes er, om de kan  

 karakteriseres som driftsomkostninger eller ej.
E.L.2.4 Krav på skat af særlig indkomst deltager ordningen Når en person opnår tvangsakkord eller gældssanering, er et krav på særlig  

 indkomstskat vedrørende indkomst helt frem til henholdsvis akkordens slutning  

 eller afsigelse af gældssaneringskendelsen nu omfattet af ordningen på samme  

 måde som de fordringer, der var stiftet inden henholdsvis  

 akkordforhandlingernes åbning eller gældssaneringssagens indledning, (som  

 simpelt krav).
 Hvis der, som et led i bestræbelserne for at gennemføre en akkord eller  

 gældssanering bortsælges aktiver, således at der, f.eks. på grund af  

 genvundne afskrivninger, udløses en særlig indkomst, er den hertil knyttede  

 særlige indkomstskat således omfattet af ordningen, selvom den først kan  

 pålignes og opkræves efter akkordens slutning eller afsigelse af  

 gældssaneringskendelsen.
 Krav der iøvrigt er omfattet af en akkord eller gældssanering opgøres  

 inklusive renter pr. datoen for akkordforhandlingernes åbning, henholdsvis  

 gældssaneringssagens indledning og fyldestgøres ved udlodning for hver  

 gældspost for sig med akkordens henholdsvis gældssaneringens dividende.
* Ifølge gældende praksis anses delvis betaling til fuld indfrielse af en  

 gæld, der består af hovedstol og renter for forlods at dække renter jf.
LVA E.1.1.2. Når kreditor har modstående interesser, er det kreditor, der har  

 bestemmelsesretten for så vidt angår beløbets anvendelse.
Den omtalte praksis følges således, medmindre parterne har aftalt eller  

 kreditor har tilkendegivet anden anvendelse af den delvise betaling. * E.L.2.5 Begrænsning af underskudsfremførsel I LL § 15, stk. 2 og 3, PSL § 13 A samt VSL 13, stk. 6 og 7 er der  

 endvidere indført begrænsninger i adgangen til at fremføre underskud.
Når en  

 person i et indkomstår opnår en akkord eller en gældssanering, nedsættes  

 uudnyttede fradragsberettigede underskud fra det pågældende indkomstår og  

 tidligere indkomstår med det beløb, hvormed gælden er nedsat.
Hvis der eksempelvis opnås en akkord med en dividende på ialt 300.000 kr.,  

 og den samlede gæld udgjorde 900.000 kr., er gældseftergivelsen 600.000 kr.  

 Et uudnyttet fradragsberettiget underskud skal således nedsættes med dette  

 beløb 600.000 kr.
Hvis underskud fra flere indkomstår skal nedsættes,  

 nedsættes underskud fra et tidligere år før underskud fra et senere år.
 Underskudsbegrænsningen sker både i den personlige indkomst og den  

 skattepligtige indkomst.
Hvis der f.eks. i 1992 opnås en akkord med 30% i dividende vedrørende en  

 gæld på i alt 500.000 kr. er dividenden 150.000 kr. og gældseftergivelsen  

 350.000 kr.
Et underskud på 600.000 kr. skal således begrænses med 350.000  

 kr.
Det er herefter kun restunderskuddet på 250.000 kr. der er  

 fradragsberettiget.
Begrænsningen i underskudsfremførsel overføres til en samlevende  

 ægtefælle, når skyldnerægtefællen ejer virksomheden, og den samlevende  

 ægtefælle driver virksomheden jf.
PSL § 13, A stk. 2 og 3.
 * Når der indgås en aftale om betinget saldokvittering f.eks. med en bank,  

 som er hovedkreditor, skal begrænsningen af underskudsfremførsel ske straks i  

 det indkomstår aftalen indgås, således at debitor ikke stilles anderledes end  

 den skatteyder, der opnår akkord eller gældssanering i skifteretten.
Når der f.eks. i 1992 indgås aftale med en bank om betaling af 1.500 kr.  

 pr. måned i 8 år. således at der opnås saldokvittering, når de 8 år er gået,  

 og aftalen er overholdt, skal begrænsningen i underskudsfremførsel ske i  

 indkomståret 1992. * E.L.2.6 Underretning om ordningens udfald Skifteretten bekendtgør udfaldet af akkordforhandlinger i Statstidende og  

 hvis der ikke stadsfæstes akkord, sendes der tillige meddelelse herom til  

 alle fordringshavere, jf konkurslovens § 183.
 Udfaldet af en gældssaneringssag meddeles til samtlige kendte  

 fordringshavere og hvis et forslag om gældssanering tages helt eller delvis  

 til følge bekendtgøres dette tillige i Statstidende, jf. konkurslovens § 218.
E.L.3 Forældelse * Beskatning ved forældelse af personers og selskabers fordringer/gæld i  

 fremmed mønt og selskabers fordringer/gæld i danske kroner er nu reguleret i  

 kursgevinstloven, KGL, jf.
LVA og LVS.
 For så vidt angår beskatning ved forældelse af personers fordringer/gæld i  

 danske kroner gælder Ligningsrådets anvisning fra 1988 stadig.
Ovenstående gælder også ved forældelse af krav der ikke er blevet dækket i  

 forbindelse med en konkursbehandling. * Det blev indtil 1988 antaget at fordelen ved forældelse af gæld, der  

 modsvaredes af tidligere fratrukne driftsudgifter var skattepligtig med det  

 nominelle beløb i forældelsesåret, jf.
VLD af 22. juli 1987 (Skat  

 1987.9.646).
 Ved HD af 30 juni 1988, Skat 1988.8.462 har Højesteret stadfæstet Vestre  

 Landsrets dom, men med en anden begrundelse.
E.L.3.1 Anvisning Som følge af denne dom vedtog Ligningsrådet i 1988 følgende anvisning ved.  

 den skattemæssige behandling af forældet gæld:
 "Ved Højesterets dom af 30. juni 1988 er det fastslået, at der ved  

 forældelse af gældsposter, der som udgifter har været fratrukket ved  

 skatteopgørelsen, som udgangspunkt er opnået en indkomstskattepligtig fordel  

 for skyldneren.
 Højesteret udtalte, at der ved fastsættelsen af den skattepligtige  

 indkomst som følge af forældelsen må foretages en vurdering af fordringerne  

 under hensyn til skatteyderens betalingsevne på tidspunktet for forældelsens  

 indtræden.
 Højesteret fandt det uden betydning, at skatteyderen i tiden fra  

 stiftelsen af gælden til forældelsestidspunktet ikke havde fortsat den  

 virksomhed, hvori gælden var pådraget.
 Højesteret lagde herefter til grund, at appellanten i 1975 var i stand til  

 at betale de omhandlede fordringer, der i 1980 bortfaldt ved forældelse.
 Appellanten havde ikke sandsynliggjort, at hans betalingsevne i 1980 var  

 forringet på en sådan måde, at dette kunne føre til, at den skattepligtige  

 værdi af fordringernes forældelse blev fastsat til et lavere beløb end  

 gældens nominelle størrelse.
 Den indtil 1987 gældende praksis, hvorefter den skattepligtige fordel som  

 følge af forældelsen udgør gældens nominelle beløb, jf. ligningsvejledningen  

 1987, afsnit C.1.1., kan som følge af dommen ikke opretholdes.
Der må på baggrund af skyldnerens økonomiske forhold på  

 forældelsestidspunktet foretages en bedømmelse af gældens værdi på dette  

 tidspunkt, og den skattepligtige fordel ansættes til denne værdi.  

 Fastsættelsen af gældens værdi på forældelsestidspunktet må ske efter en  

 samlet vurdering af skyldnerens betalingsevne.
Der kan ved denne vurdering  

 anlægges de samme betragtninger som ved gældseftergivelse, jf.
LVE L.2.2.  

 Medmindre der foreligger ganske særlige omstændigheder, kan fordelen ved  

 forældelsen ansættes til fordringens værdi for kreditor.
Fordelen ved forældelse er kun skattepligtig i det omfang, der er tale om  

 forældelse af gæld, der tidligere er kommet skatteyderen skattemæssigt til  

 gode i form af en skattebesparelse, f.eks. i kraft af et omkostningsfradrag,  

 afskrivning, underskudsoverførsel eller underskudsfremførsel.
Er dette ikke  

 tilfælde og foreligger der ikke en gave eller maskeret udbytte, er fordelen  

 ved forældelsen skattefri.
 I UfR 1977.141H (Skd. 42.202) fandt Højesteret det ikke påvist, at gælden  

 var kommet skatteyderen skattemæssigt til gode, og der var derfor ikke  

 tilført skatteyderen en skattepligtig fordel.
