(Til overdyrlægerne ved samtlige  

 eksportautoriserede slagterier og til dyrlægepraksis/dyrlæger, der  

 assisterer ved timeafregnet kødkontrol) Overdyrlægerne anmodes om så hurtigt som muligt at orientere de  

 dyrlægepraksis/dyrlæger, der siden 1. januar 1988 har assisteret ved den  

 timeafregnede kødkontrol og/eller fremover vil yde sådan assistance, om  

 nedenstående fremtidige regler for beskatning af det udbetalte vederlag.
 På given foranledning har spørgsmålet om, hvorvidt betalingen for  

 assistance ved kødkontrollen afregnet pr. time er A- eller B-indkomst for  

 modtageren, været drøftet med skattemyndighederne.
 Statsskattedirektoratet har, som det fremgår af vedlagte kopi af skrivelse  

 af 14. juni 1988, j.nr. 210/421-1625, nu truffet afgørelse om, at omhandlede  

 betaling er A-indkomst for dyrlægerne, idet man dog, som det fremgår af 2.  

 afsnit, kan gøre undtagelse »i de tilfælde, hvor den indgåede kontrakt  

 om dyrlægearbejde er indgået med en flerhed af dyrlæger, et interessentskab  

 eller et aktieselskab med flere dyrlæger og hver flere dyrlæger kan opfylde  

 kontrakten om arbejde«.
 Til opfyldelse af kravet om, at der skal foreligge om kontrakt som  

 forudsætning for en skattemæssig behandling af indkomsten som B-indkomst, har  

 Veterinærdirektoratet udfærdiget vedlagte kontraktformular.
 Overdyrlægen indestår over for Veterinærdirektoratet for, at kontrakten  

 kun indgås med dyrlægepraksis, der opfylder Statsskattedirektoratets  

 ovennævnte betingelser.
 Det skal bemærkes, at enmandsejet praksis, hvori der beskæftiges  

 assistenter, vil blive betragtet som en praksis »bestående af en flerhed  

 af dyrlæger«, såfremt flere dyrlæger i denne praksis kan opfylde  

 kontrakten om arbejde.
 Kontraktens original opbevares hos overdyrlægen, medens en kopi af  

 kontrakten sendes til Veterinærdirektoratets administrationsafdeling.
 For dyrlæger og dyrlægepraksis, der ikke opfylder Statsskattedirektoratets  

 betingelser, betragtes vederlaget som A-indkomst, hvori der foretages  

 skattetræk.
 Beskatning efter 1. august 1988.
Til adskillelse af de to indkomstformer udfærdiges ny regnings-formular,  

 der skal bruges for A-indkomstmodtagere.
Formularen fremsendes formentlig  

 medio august 1988.
Den hidtil anvendte formular, nr.
La 23,0-602, skal bruges for  

 B-indkomstmodtagere (dyrlægepraksis hvormed der er indgået ovennævnte  

 kontrakt).
 For A-indkomstmodtagere skal der ved første indsendelse af regning efter  

 ovenstående retningslinier, d.v.s. for assistance udført i august måned 1988  

 (indsendelse primo september 1988) medsendes skattekort.
Ved fremtidige regningsindsendelser skal A-indkomstmodtagere anføre CPR  

 nr. på formularen samt navn.
Det er kun nødvendigt at anføre betalingsadresse  

 ved den første indsendelse af regning og naturligvis ved fremtidige  

 ændringer.
 Beskatning af månederne januar til juli 1988 incl.
 Med Arbejdsgiverkontrollen, Rodekontoret, Bredgade 76, København K, har  

 Veterinærdirektoratet aftalt følgende retningslinier for de skattemæssige  

 oplysninger om månederne januar til juli 1988 incl.
 For de dyrlægepraksis, der i løbet af juli/august måned 1988 indgår den i  

 det foregående omtalte kontrakt til dokumentation af Statsskattedirektoratets  

 betingelser for at kunne betragte det udbetalte vederlag som B-indkomst, vil  

 der ikke fra Veterinærdirektoratets side ske fremsendelse af oplysningsseddel  

 ved skatteårets afslutning (januar 1989).
 I praksis lægger Veterinærdirektoratet de indsendte kontrakter til grund  

 ved adskillelsen af regningerne for januar til juli 1988 incl. i A- eller  

 B-indkomst.
 Alle regninger, hvoraf det fremgår, at de er indsendte af praksis og ikke  

 af en bestemt dyrlæge, vil blive betragtet som B-indkomst.
 Såfremt det af regningen fra praksis fremgår, at regningsbeløbet er  

 udbetalt til en bestemt dyrlæge i denne praksis, vil udbetalingen blive  

 betragtet som A-indkomst for den opgældende.
For øvrige dyrlægepraksis/dyrlæger, der ikke opfylder betingelserne for at  

 blive betragtet som B-indkomstmodtagere, vil der ske indberetning til  

 skattemyndighederne (oplysningsseddel) om den i perioden januar til juli 1988  

 incl. oppebårne A-indkomst; men der vil ikke blive foretaget skattetræk i  

 beløbene.
Dette vil, som foran anført, først ske med indtjeningen for august  

 måned 1988, der er til udbetaling 6'te sidste hverdag i september 1988.
 Rådighedsaftaler.
 Rådighedsaftaler indgået i medfør af punkt 7 i Landbrugsministeriets  

 skrivelse af 29. oktober 1987 vedrørende betaling for assistance ved  

 kødkontrollen afregnet pr. time vil blive adskilt i A- og B-indkomst og  

 beskattet efter samme kriterier som anført ovenstående.
 Moms.
 Regningerne skal fortsat momsberigtiges efter hidtidige regler, men der  

 sker ikke beskatning (A-skat) af momsen.
 Km-godtgørelse.
 Km-godtgørelse betragtes fortsat som A-indkomst.
 P.V.V.
K.
Hermansen /J.
Sørensen Bilag Under henvisning til den den 7. juni 1988 førte forhandling vedrørende de  

 dyrlæger der aflønnes af Veterinærdirektoratet for arbejde på danske  

 slagterier, skal vi meddele, at Statsskattedirektoratet fastholder den trufne  

 afgørelse, hvorefter dyrlægernes løn er A-indkomst i henhold til  

 kildeskattelovens § 43, stk. 1.
 Undtagelse kan dog gøres i de tilfælde, hvor den indgåede kontrakt om  

 dyrlægearbejde er indgået med en flerhed af dyrlæger et interessentskab eller  

 et aktieselskab med flere dyrlæger og hvor flere dyrlæger kontrakten om  

 arbejde.
 Denne undtagelse skyldes, at kildeskatteloven udtaler, at for at der skal  

 foreligge arbejde i tjenesteforhold, skal der foreligge personligt arbejde.
 Hvis en enkelt dyrlæge driver sin virksomhed som et aktie- eller  

 anpartselskab, vil der også foreligge personligt arbejde vedrørende indtægter  

 fra et slagteri, og indkomsten vil være A-indkomst.
 Anke kan ske til Skatteministeriet.
Niels Lundqvist Bilag KONTRAKT Med henvisning til Statsskattedirektoratets skrivelse af 14. juli 1988  

 j.nr. 210/421-1625, indgås herved mellem overdyrlægen ved og undertegnede dyrlægepraksis, der består af en flerhed af dyrlæger  

 følgende kontrakt (forhåndsaftale):
 1. I tilfælde af henvendelse fra ovennævnte  

 overdyrlæge eller dennes stedfortræder til medunderskrevne dyrlægepraksis om  

 udførelse af assistance ved kødkontrollen afregnet pr. time skal assistancen  

 kunne ydes af flere dyrlæger fra underskrevne praksis.
 2. Regningen for den udførte assistance skal  

 fremsendes af og have undertegnede dyrlægepraksis eller eventuelt en  

 sammenslutning af flere dyrlægepraksis som betalingsmodtager.
 3. Det udbetalte vederlag betragtes som B-indkomst for  

 underskrevne praksis.
 Kopi af nærværende kontrakt (forhåndsaftale) indsendes til  

 Veterinærdirektoratet, Frederiksgade 21, 1265 København V.
