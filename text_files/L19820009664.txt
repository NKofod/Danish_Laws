 I henhold til kgl. resolution af 19. maj 1980 har Danmark ratificeret den  

 af Den internationale Arbejdskonference i Geneve i 1976 vedtagne konvention  

 nr. 147 om minimumsnormer i handelsskibe.
 Konventionen har følgende ordlyd:
KONVENTION NR. 147 OM MINIMUMSNORMER I HANDELSSKIBE Den internationale Arbejdsorganisations generalkonference, som er blevet sammenkaldt i Geneve af det internationale arbejdsbureaus  

 styrelsesråd, og som den 13. oktober 1976 er trådt sammen til sin  

 toogtredsindstyvende møderække, og som henviser til bestemmelserne i rekommandation af 1958 om forhyring af  

 søfolk (fremmede skibe) og i rekommandation af 1958 om søfarendes sociale  

 forhold og sikkerhed, og som er blevet enig om vedtagelsen af visse forslag med hensyn til skibe,  

 der ikke opfylder de gældende normer, navnlig sådanne, der sejler under  

 bekvemmelighedsflag, hvilket spørgsmål er opført som femte punkt på  

 møderækkens dagsorden, og som har besluttet, at disse forslag skal tage form af en international  

 konvention, vedtager den niogtyvende oktober nitten hundrede og seksoghalvfjerds  

 følgende konvention, der benævnes konventionen af 1976 om minimumsnormer i  

 handelsskibe:
Artikel 1 1. Medmindre andet er bestemt i denne artikel, finder  

 denne konvention anvendelse på ethvert søgående skib, hvadenten det er i  

 offentlig eller privat eje, der anvendes til erhvervsmæssig transport af  

 ladning eller passagerer eller andet erhvervsmæssigt formål.
 2. Det skal ved national lovgivning eller  

 administrative bestemmelser fastlægges, hvornår et skib skal anses for et  

 søgående skib i denne konventions forstand.
 3. Denne konvention finder anvendelse på søgående  

 bugserbåde.
4. Denne konvention finder ikke anvendelse på 5. Intet i denne konvention kan betragtes som en  

 udvidelse af området for de konventioner, der er anført i tillægget til denne  

 konvention, eller de deri indeholdte bestemmelser.
Artikel 2 Enhver medlemsstat, som ratificerer denne konvention, forpligter sig til Artikel 3 Enhver medlemsstat, som har ratificeret denne konvention, skal såvidt  

 muligt gøre landets borgere bekendt med de eventuelle problemer, der er  

 forbundet med at tage arbejde i et skib, registreret i en stat, som ikke har  

 ratificeret konventionen, indtil den finder det godtgjort, at der anvendes  

 normer svarende til de i denne konvention fastsatte.
Foranstaltninger, der  

 gennemføres af den ratificerende stat med henblik herpå, må ikke stride mod  

 princippet om arbejdskraftens frie bevægelighed, der er fastsat i de  

 traktater, hvori de pågældende to stater måtte være parter.
Artikel 4 1. Dersom en medlemsstat, som har ratificeret denne  

 konvention, og hvis havn et skib anløber som led i sin normale virksomhed  

 eller af driftsmæssige grunde, modtager en klage eller får bevis for, at  

 skibet ikke opfylder denne konventions bestemmelser, efter at konventionen er  

 trådt i kraft, kan den udarbejde en rapport stilet til regeringen i det land,  

 hvor skibet er registreret, med en kopi til det internationale arbejdsbureaus  

 generaldirektør, og kan træffe de fornødne foranstaltninger til berigtigelse  

 af forhold om bord, som klart er sikkerheds- eller sundhedsfarlige.
2. Når en medlemsstat træffer sådanne  

 foranstaltninger, skal den straks underrette nærmeste maritime, konsulære  

 eller diplomatiske repræsentant i flagstaten og skal anmode denne  

 repræsentant om såvidt muligt at være tilstede.
Den må ikke unødigt  

 tilbageholde eller forsinke skibet.
 3. I denne artikel betyder »klage« oplysning  

 fra et besætningsmedlem, et fagligt organ, en faglig sammenslutning, en  

 fagforening eller som regel enhver, der har interesse i skibets sikkerhed,  

 herunder i relation til sikkerheds- eller sundhedsmæssige farer for dets  

 besætning.
Artikel 5 1. Denne konvention kan ratificeres af medlemsstater,  

 som 2. Denne konvention kan endvidere ratificeres af  

 enhver medlemsstat, som på tidspunktet for ratifikationen forpligter sig til  

 at opfylde de krav, der i stk. 1 er fastsat for ratifikation, men som endnu  

 ikke er opfyldt.
 3. De formelle ratifikationer af denne konvention skal  

 sendes til det internationale arbejdsbureaus generaldirektør til  

 registrering.
Artikel 6 1. Denne konvention er kun bindende for de medlemmer  

 af Den internationale Arbejdsorganisation, hvis ratifikation er registreret  

 hos generaldirektøren.
 2. Den træder i kraft tolv måneder efter det  

 tidspunkt, da ratifikationer fra mindst ti medlemsstater, der tilsammen  

 dækker 25 procent af den globale bruttoregistertonnage, er blevet  

 registreret.
 3. Derefter træder denne konvention i kraft for enhver  

 medlemsstat tolv måneder efter, at dens ratifikation er blevet registreret.
Artikel 7 1. En medlemsstat, som har ratificeret denne  

 konvention, kan opsige den efter udløbet af ti år fra datoen for  

 konventionens første ikrafttræden ved afgivelse af en erklæring, der sendes  

 til det internationale arbejdsbureaus generaldirektør til indregistrering.
En  

 sådan opsigelse får først virkning et år efter datoen for dens registrering.
 2. Enhver medlemsstat, som har ratificeret denne  

 konvention, og som ikke inden året efter udløbet af den i stk. 1 nævnte tiårs  

 periode gør brug af den i denne artikel hjemlede opsigelsesret, er bundet i  

 yderligere ti år og kan derefter opsige konventionen ved udløbet af hver  

 tiårs periode på de i denne artikel fastsatte betingelser.
Artikel 8 1. Det internationale arbejdsbureaus generaldirektør  

 skal underrette alle Den internationale Arbejdsorganisations medlemmer om  

 registreringen af alle ratifikationer og opsigelser, som han modtager fra  

 organisationens medlemmer.
 2. Når de i artikel 6, stk. 2, omhandlede betingelser  

 er opfyldt, skal generaldirektøren gøre medlemsstaterne opmærksom på  

 konventionens ikrafttrædelsesdato.
Artikel 9 Det internationale arbejdsbureaus generaldirektør skal sende udførlige  

 oplysninger om alle ratifikationer og opsigelseserklæringer, som han har  

 registreret i henhold til bestemmelserne i de foregående artikler, til De  

 forenede Nationers generalsekretær til registrering i medfør af artikel 102 i  

 De forenede Nationers pagt.
Artikel 10 Når det internationale arbejdsbureaus styrelsesråd måtte anse det for  

 nødvendigt, skal det afgive beretning til generalkonferencen om  

 gennemførelsen af denne konvention samt undersøge, om der er anledning til at  

 sætte spørgsmålet om en hel eller delvis revision af den på konferencens  

 dagsorden.
Artikel 11 1. Såfremt konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i den nye konvention, 2. Denne konvention skal under alle omstændigheder  

 forblive i kraft i den foreliggende form og med det foreliggende indhold for  

 de medlemsstater, som har ratificeret den, men som ikke har ratificeret den  

 ændrende konvention.
Artikel 12 De engelske og franske gengivelser af denne konventions tekst har samme  

 gyldighed.
TILLÆG Konvention af 1973 om lavalder (nr. 138) eller Konvention af 1936 om lavalder til søs (revideret) (nr. 58) eller Konvention af 1920 om lavalder til søs (nr. 7).
Konvention af 1936 om rederens ansvar (syge og tilskadekomne søfolk) (nr.  

 55) eller Konvention af 1936 om sygesikring (søfolk) (nr.56) eller Konvention af 1969 om læge- og hospitalsbehandling samt dagpenge under  

 sygdom (nr. 130).
 Konvention af 1946 om lægeundersøgelse (søfarende) (nr. 73).
 Konvention af 1970 om forebyggelse af arbejdsulykker (søfarende) (nr. 134)  

 (artiklerne 4 og 7).
 Konvention af 1949 om skibsmandskabets opholdsrum (revideret) (nr. 92).
 Konvention af 1946 om kost og forplejning (skibsmandskab) (nr. 68)  

 (artikel 5).
Konvention af 1936 om duelighedsbeviser for skibsofficerer (nr. 53)  

 (artiklerne 3 og 4) (* 1) Konvention af 1926 om søfolks forhyringskontrakt (nr. 22).
 Konvention af 1926 om hjemsendelse af søfolk (nr. 23).
 Konvention af 1948 om foreningsfrihed og beskyttelse af retten til at  

 organisere sig (nr. 87).
 Konvention af 1949 om retten til at organisere sig og føre kollektive  

 forhandlinger (nr. 98).
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens  

 toogtredsindstyvende møde, der blev afholdt i Geneve og erklæret afsluttet  

 den niogtyvende oktober 1976.
 TIL BEKRÆFTELSE HERAF har vi påført vore underskrifter i dag den ellevte  

 november 1976.
Udenrigsministeriet, den 23. september  

 1982 Uffe Ellemann-Jensen (* 1) I tilfælde hvor en streng overholdelse af de relevante krav i  

 konventionen af 1936 om duelighedsbeviser for skibsofficerer ville skabe  

 problemer, der må antages at kunne være til skade for en stats faste ordning  

 for sønærings- eller duelighedsbeviser, skal man anvende princippet om  

 substantiel ækvivalens, således at man undgår at komme i konflikt med den  

 pågældende stats ordning vedrørende duelighedsbeviser.
