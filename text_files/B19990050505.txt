Bekendtgørelse om oplysning om  

 pensionsforhold mv. til brug for fradrag i efterlønnen I medfør af § 4, stk. 4, i lov nr. 276 af 12. maj 1999 om  

 ændring af lov om arbejdsløshedsforsikring m.v.  

 fastsættes:
Personkreds § 1. Denne bekendtgørelse gælder for  

 medlemmer, som fylder 60 år den 1. juli 1999 eller senere, og som i  

 perioden 1. juli 1999 til 30. september 2000 skal have udstedt et  

 efterlønsbevis eller overgår til efterløn.
 Medlemmets indhentelse og videregivelse af oplysninger  

 om pensioner mv.
 § 2. Et medlem, som er omfattet af § 1, skal  

 indhente oplysninger om egne pensioner mv. jf. lovens § 74 i, stk. 2, 1.  

 pkt., fra de pengeinstitutter, livsforsikringsselskaber og pensionskasser mv.  

 samt offentlige myndigheder (pensionsinstitutter), som efter lovens § 74 i,  

 stk. 4, har pligt til at give oplysningerne.
 Stk. 2. Medlemmet skal indhente og afgive oplysninger om  

 egne pensioner mv. fra tilsvarende udenlandske pensionsinstitutter.
 Stk. 3. Medlemmet skal også indhente og afgive  

 oplysninger om ordninger, som er omfattet af pensionsbeskatningslovens § 2,  

 nr. 2, (pensionsordninger, der modtager statsstøtte) og om pensioner  

 omfattet af firmapensionskasselovens § 1, stk. 2, nr. 2-4, og § 2, stk.  

 3-5.
 § 3. Oplysningerne om medlemmets pensioner mv.  

 skal afgives med værdien ved det fyldte 60. år.
 Stk. 2. De nærmere regler om, hvordan  

 pensionsinstitutter nævnt i § 2, stk. 1, skal opgøre  

 værdien af pensioner mv., er fastsat i Skatteministeriets  

 bekendtgørelse om indberetning af pensioner mv. til brug for  

 opgørelse af fradrag i efterløn og delpension.
 Stk. 3. Værdien af pensionsordninger, som er  

 omfattet af § 2, stk. 3, skal ligeledes opgøres efter de regler, der  

 er fastsat i bekendtgørelsen nævnt i stk. 2.
Stk. 4. Udenlandske ordninger, jf. § 2, stk. 2, skal  

 opgøres som depotværdien ved det fyldte 60. år.
Hvis  

 medlemmet ved det fyldte 60. år får en fast, løbende og  

 livsvarig ydelse, skal værdien dog opgøres som den årlige  

 ydelse.
§ 4. Oplysninger om pensioner mv. skal afgives  

 på en blanket, som er udarbejdet af Direktoratet for  

 Arbejdsløshedsforsikringen.
Det enkelte pensionsinstitut kan udarbejde  

 egne blanketter, der svarer hertil.
Medlemmet skal aflevere oplysningerne til  

 a-kassen.
 Stk. 2. Den skriftlige opgørelse fra  

 Lønmodtagernes Dyrtidsfond (LD), som medlemmet modtager ved det fyldte  

 60. år om værdien af medlemmets opsparing i LD, anses for at  

 opfylde kravet til oplysning efter stk. 1. Medlemmet skal aflevere  

 opgørelsen fra LD til a-kassen.
§ 5. A-kassen kan ikke behandle en klage over en  

 oplysning om værdien af medlemmets pensioner mv.
En sådan klage  

 må indgives til det pågældende pensionsinstitut.
 A-kassens opgørelse af medlemmets pensioner  

 mv.
§ 6. A-kassen skal på baggrund af medlemmets  

 indhentede oplysninger om pensioner mv. foretage en samlet opgørelse  

 heraf.
Opgørelsen skal ske ved ansøgningen om  

 efterlønsbevis.
Hvis medlemmet går på efterløn uden  

 et efterlønsbevis, skal opgørelsen ske ved overgangen til  

 efterløn.
Stk. 2. Opgørelsen af medlemmets pensioner mv.  

 skal ske ud fra værdien ved det fyldte 60. år.
Det gælder  

 også, selv om oplysningerne først indhentes efter det fyldte 60.  

 år.
Det er uden betydning, om pensionen allerede er kommet til  

 udbetaling.
 § 7. A-kassen skal vejlede medlemmet om, hvilken  

 betydning de indberettede pensioner mv. kan have for medlemmets  

 efterløn.
 § 8. Hvis der er sket en opgørelse af  

 pension efter § 6, og medlemmet ved overgangen til efterløn eller  

 senere får løbende udbetaling af pension, som er led i et  

 ansættelsesforhold, kan kassen eller medlemmet på ny indhente  

 oplysninger efter § 2 om denne pension.
Ikrafttræden § 9. Bekendtgørelsen træder i kraft  

 den 1. juli 1999.
