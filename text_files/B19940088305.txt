I medfør af § 5, stk. 6, i lov nr. 910 af 8. december 1993 om ændring af lov om forsvarets personel, lov om hjemmeværnet, lov om statens uddannelsesstøtte og lov om værnepligtsorlov mv. og efter aftale med finansministeren, arbejdsministeren, erhvervsministeren, kulturministeren, landbrugs- og fiskeriministeren, kirkeministeren samt sundhedsministeren fastsættes:
 § 1.  Udover på Undervisningsministeriets område  

 gælder § 5 i lov nr. 910 af 8. december 1993 om ændring af lov om forsvarets  

 personel, lov om hjemmeværnet, lov om statens uddannelsesstøtte og lov om  

 værnepligtsorlov mv. for følgende offentligt anerkendte uddannelser og  

 undervisning, som er oprettet ved eller i henhold til lov:
 Uddannelser på Danmarks Forvaltningshøjskole.
 Arbejdsmarkedsuddannelserne.
 Søfarts- og maskinmesteruddannelserne.
 Uddannelser på folkekirkelige uddannelsesinstitutioner.
 Videreuddannelse af sygeplejersker, jordemødre, ergoterapeuter og  

 fysioterapeuter ved ministeriets videreuddannelsesinstitutioner.
 § 2.  Bekendtgørelsen træder i kraft den 1. november  

 1994.
