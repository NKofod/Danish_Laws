Bekendtgørelse om ændring af bekendtgørelse om udbringning af bekæmpelsesmidler fra luftfartøjer1) (Bestemmelser om oplysningspligt, sagsbehandlingsfrister og kvittering med henblik på gennemførelse af servicedirektivet m.v.) § 1 I bekendtgørelse nr. 185 af 15. april 1981 om udbringning af bekæmpelsesmidler fra luftfartøjer, som ændret ved bekendtgørelse nr. 186 af 11. maj 1983 og bekendtgørelse nr. 298 af 20. maj 1987, foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr.
L 376, side 36.« 2. Indledningen affattes således:
 3. § 4 affattes således:
 »§ 4. Virksomheder, som har Miljøstyrelsens tilladelse til udbringning af bekæmpelsesmidler fra luftfartøjer, jf. § 3, må kun lade udbringningen foretage af piloter, der har godkendelse hertil fra Statens Luftfartsvæsen.
 Stk. 2. Virksomheder, jf. stk. 1, indsender følgende oplysninger til Miljøstyrelsen, inden de første gang lader en ny pilot udbringe bekæmpelsesmidler fra luftfartøjer:
 1) Dokumentation for, at piloten har godkendelse fra Statens Luftfartsvæsen.
2) Dokumentation for pilotens identitet.« 4. Efter § 4 indsættes i kapitel 2:
»§ 4 a.
Virksomheder, som er omfattet af § 3, stk. 1, skal oplyse den, som bekæmpelsen udføres for, om, at Miljøstyrelsen har meddelt virksomheden tilladelse hertil, samt kontaktoplysninger til Miljøstyrelsen eller til Økonomi- og Erhvervsministeriets elektroniske kontaktpunkt (kvikskranke), jf. § 16 i lov nr. 384 af 25. maj 2009 om tjenesteydelser i det indre marked.
 Stk. 2. Virksomheden skal gøre oplysningerne i stk. 1 tilgængelige for den, som bekæmpelsen udføres for, eller sikre, at de bliver meddelt denne klart og entydigt og i god tid inden indgåelse af aftale om bekæmpelse eller inden udførelse af bekæmpelse, hvis der ikke foreligger en skriftlig aftale.
§ 4 b.
Miljøstyrelsen skal fastsætte og offentliggøre sine frister for behandling af ansøgninger om tilladelse til udbringning af bekæmpelsesmidler fra luftfartøjer.
Fristerne regnes fra det tidspunkt, hvor ansøgeren har indsendt alle de oplysninger, det påhviler denne at indsende.
Stk. 2. Miljøstyrelsen kan forlænge fristen i stk. 1 én gang, hvis sagens kompleksitet berettiger det.
Miljøstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen og dennes varighed.
 Stk. 3. Uanset fristerne i stk. 1 og 2 må ansøgeren ikke påbegynde udbringning af bekæmpelsesmidler fra luftfartøjer, før end Miljøstyrelsen har truffet afgørelse om tilladelse til udbringning af bekæmpelsesmidler fra luftfartøjer.
§ 4 c.
Miljøstyrelsen skal hurtigst muligt kvittere for modtagelsen af en ansøgning om tilladelse til udbringning af bekæmpelsesmidler fra luftfartøjer.
Kvitteringen skal indeholde følgende oplysninger:
1) Den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, 2) oplysninger om, at ansøgeren ikke må påbegynde udbringning af bekæmpelsesmidler fra luftfartøjer, før end Miljøstyrelsen har truffet sin afgørelse, uanset om den offentliggjorte frist eller en efterfølgende meddelt frist er overholdt og 3) oplysning om de administrative klagemuligheder for den pågældende afgørelse.« § 2 Stk. 1. Bekendtgørelsen træder i kraft den 15. januar 2010.
 Stk. 2. § 4 c, som affattet ved denne bekendtgørelses § 1, nr. 4, gælder ikke for ansøgninger om tilladelse, som er indsendt til Miljøstyrelsen før den 15. januar 2010.
Miljøministeriet, den 7. januar 2010 Troels Lund Poulsen / Claus Torp 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006 nr.
L 376, side 36.
