Skrivelse vedrørende cirkulære om forplejning af indsatte Vedlagt fremsendes cirkulære af 4. januar 2000 om forplejningen  

 af indsatte, med hertil hørende retningslinier og 4 bilag indeholdende  

 henholdsvis skemaer til brug for middagsplanlægning (Bilag A1-A6), Vejledning  

 om hygiejne og rengøring (Bilag B) og orientering om kostformer og kost til  

 personer fra andre kulturer (Bilag C) og Opgørelse over kostens  

 næringsindhold  

 (Bilag D).
 Cirkulæret træder i kraft den 1. februar 2000 og afløser  

 cirkulære af 19. august 1975 med tilhørende vejledning om forplejning af  

 indsatte.
 Formålet med det nye cirkulære har været at modernisere og  

 forenkle de gældende regler blandt andet i lyset af den omlægning af  

 forplejningen i Kriminalforsorgens institutioner, der er gennemført i de  

 senere  

 år. (Dybfrostmad og selvforplejning).
1.  

 	  

    

 De nye regler er  

 blevet til på baggrund af en indstilling fra Arbejdsgruppen vedrørende  

 revision af cirkulære om forplejning af indsatte.
Indstillingen har  

 efterfølgende været drøftet på møder for køkkenlederne i arresthusene og  

 repræsentanter for alle institutioner med køkken i den faglige gruppe  

 vedrørende levnedsmidler.
De nye regler er blevet til i et tæt samarbejde med  

 og godkendt af Fødevaredirektoratet.
Reglerne har endvidere været genstand  

 for  

 overvejelser på grundlag af Betænkning nr. 1334/97 om offentlig  

 kostforplejning  

 i Danmark.
Det nye cirkulære  

 afløser både det hidtidige cirkulære og den hidtidige vejledning.
Til  

 cirkulæret hører bilag i form af forskellige planlægningsskemaer og  

 vejledninger mv.
Cirkulæret vil i øvrigt blive suppleret af forskellige  

 vejledninger på området, således at der løbende kan blive orienteret om  

 udviklingen.
 2.  

 	  

    

 De væsentligste  

 ændringer i forhold til de hidtidige regler er følgende:
a)  

 	  

    

 Morgenmåltidet er ændret  

 således, at der er større valgfrihed.
Der tilbydes cornflakes hver dag.
Der  

 er  

 endvidere mulighed for at indgå fast aftale om at få serveret A 38 eller  

 tykmælk i stedet for mælk.
Herefter skulle behovet for lægeordination af  

 yoghurt og andre surmælksprodukter være bortfaldet.
 b)  

 	  

    

 Der gives  

 grøntsagstillæg til middag hver dag, og der gives et stykke frugt til  

 tørkosten  

 hver dag.
c)  

 	  

    

 Der tilbydes en biret  

 på søn- og helligdage.
Biretten kan være enten en forret eller en dessert.  

 Samtidig er højtidskosten udvidet og gjort mere fleksibel.
d)  

 	  

    

 Muligheden for  

 middagsplanlægning er gjort væsentlig mere fleksibel.
Samtidig er der åbnet  

 mulighed for at servere vegetarretter som en del af den almindelige  

 forplejning.
Specielt for så vidt angår fiskeretter, skal disse som  

 udgangspunkt fastholdes af ernæringsmæssige grunde.
På baggrund af  

 erfaringerne  

 med de indsattes kostvaner kan antallet af fiskeretter imidlertid begrænses  

 eller helt bortfalde mod udvidelse af omfanget af fiskepålæg til tørkosten.  

 Af  

 ernæringsmæssige og administrative grunde er der ikke mulighed for selv at  

 vælge mellem retterne udover valg af vegetarkost eller ordination af særkost.
 e)  

 	  

    

 Der gives ikke  

 længere vitaminpiller.
 Mængden af pålæg til tørkosten er udvidet.
3.  

 	  

    

 Som det fremgår af  

 cirkulærets § 2 gives der som udgangspunkt fuldkost.
Der gives dog jf. § 3,  

 vegetarkost til indsatte, der ved indsættelsen er vegetar af overbevisning.  

 Endvidere følger det af § 5, at der ved tilberedningen og udleveringen af  

 kosten, så vidt muligt skal tages hensyn til indsattes særlige religiøse  

 overbevisning.
Som bilag til cirkulæret er derfor yderligere udarbejdet en  

 orientering med definitioner på forskellige kostformer, herunder kost til  

 personer fra andre kulturer.
 4.  

 	  

    

 De nye regler træder  

 i kraft 1. februar 2000. I løbet af januar 2000 vil der blive afviklet en  

 række  

 informationsmøder.
 5.  

 	  

    

 Cirkulæret vil blive  

 udsendt til optagelse i Kriminalforsorgens Cirkulæresamling.
