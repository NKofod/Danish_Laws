Administrative bestemmelser Del 1: Almindelige bestemmelser og definitioner § 1 Gyldighedsområde Dette reglement gælder for de i lovbekendtgørelse nr. 669 af 28. december  

 1977 (stærkstrømsloven) omhandlede stærkstrømsanlæg og for materiel, der  

 indgår i eller sluttes til sådanne anlæg.
 Dette gyldighedsområde begrænses dog som nedenfor anført.
1. Lavspændingsanlæg til prøver og forsøg i  

 laboratorier og fabrikker skal kun opfylde reglementets bestemmelser i det  

 omfang, hvori dette kan ske, uden at benyttelsen af anlægget derved  

 vanskeliggøres.
Angående prøveanlæg med sekundære højspændingsinstallationer,  

 se afsnit 9.
 2. Reglementet gælder ikke for anlæg til elektriske  

 baner o. 1. Sådanne anlæg skal dog anmeldes til elektricitetsrådet, der i  

 hvert enkelt tilfælde kan fastsætte særlige sikkerhedsbestemmelser i  

 elektrisk henseende for anlæggenes udførelse og drift.
 3. Reglementet gælder ikke for køretøjers egne  

 elektriske installationer og udstyr.
1988-10-01 Til egne installationer og udstyr henregnes materiel, der normalt forsynes  

 fra køretøjets batteri og generator, men ikke materiel, der tilsluttes det  

 almindelige forsyningsnet eller særlige generatoranlæg, der træder i stedet  

 for det almindelige forsyningsnet.
Som eksempler på materiel, der således skal opfylde bestemmelserne i  

 reglementet, kan nævnes bilmotorvarmere og kupevarmere for nettilslutning,  

 materiel for nettilslutning eller tilslutning til særlig generator i  

 biblioteksbusser, tandlægebusser og mælketankvogne.
Endvidere elektriske  

 installationer i campingvogne, mandskabsvogne og -skure.
 4. Reglementet gælder ikke for luftfartøjers og skibes  

 elektriske installationer og udstyr under anvendelse om bord.
1980-10-01 Til et skibs elektriske installation henregnes også ledningen for  

 tilslutning af installationen til det almindelige forsyningsnet i havn, men  

 ikke materiel, som medtages fra land af f. eks. håndværkere til bygge- og  

 reparationsarbejder på skibet.
 Bestemmelser i reglementet, der angår stærkstrømsanlægs forhold over for  

 andre objekter, skal ikke alene overholdes ved udførelsen af  

 stærkstrømsanlæg, men også ved udførelsen og anbringelsen af andre objekter i  

 nærheden af bestående stærkstrømsanlæg.
§ 2 Definitioner 2.1 Stærkstrømsanlæg:
Anlæg til produktion, transmission og distribution af elektricitet med så  

 høj spænding eller så stor strømstyrke, at der kan opstå fare, samt alle  

 tilsluttede elektriske installationer, brugsgenstande o.l. 1980-10-01 Materiel, der er beregnet for en tilslutningsspænding på højst 50 V S  

 eller 75 V=, er omfattet af reglementet og registreringspligtigt, såfremt det  

 er i eksplosionsbeskyttet udførelse, se bilag 10, § 1.
 2.2 Højspændingsanlæg:
 Stærkstrømsanlæg, ved hvilke den normale driftsspænding mellem en  

 vilkårlig leder og jord overstiger 250 V.
 Lavspændingsanlæg:
 Stærkstrømsanlæg, ved hvilke den normale driftsspænding mellem en  

 vilkårlig leder og jord ikke overstiger 250 V.
 Primære højspændingsinstallationer:
 Højspændingsinstallationer, der forsynes direkte fra et  

 højspændingsledningsnet (f. eks. højspændings-kraftinstallationer i  

 fabrikker).
 2.5 Sekundære højspændingsinstallationer:
 Højspændingsinstallationer, der gennem transformere eller omformere  

 forsynes fra lavspændingsinstallationer (f. eks. neonanlæg).
 2.6 Elektrisk materiel:
 Maskiner, apparater og materiel af enhver art, der indgår i  

 stærkstrømsanlæg.
1981-01-01 2.7 Lovligt materiel:
 Elektrisk materiel, som er omfattet af stærkstrømsreglementets afdeling C  

 og opfylder disse bestemmelser, eller som er udført i overensstemmelse med  

 anerkendte standarder, jf. bilag 14.
 Ulovligt materiel.
 Elektrisk materiel, som er omfattet af stærkstrømsreglementet og ikke  

 opfylder dettes bestemmelser.
 2.9 Registreringspligtigt materiel.
 Elektrisk materiel til brug i Danmark, der i henhold til  

 stærkstrømsreglementet er undergivet kontrol af Danmarks elektriske  

 materielkontrol, DEMKO, efter reglerne i § 12, jf. bilag 10. 2.10  

 Godkendelsespligtigt materiel.
 Elektrisk materiel, der kræves typegodkendt forinden salg eller udlevering  

 til brug i Danmark efter reglerne i § 13, jf. bilag 10.
Del 2 Anmeldelser § 3 Anmeldelser til Elektricitetsrådet 3.1 Teknisk anmeldelse.
 Teknisk anmeldelse tjener som grundlag for Elektricitetsrådets  

 undersøgelse af anlæggets overensstemmelse med stærkstrømsreglementets  

 sikkerhedsbestemmelser.
3.1.1 Teknisk anmeldelse skal indsendes til Elektricitetsrådet for 1. produktionsanlæg (centralanlæg), hvortil henregnes  

 kraftmaskiner (dieselmotorer, turbiner m.m.) med tilhørende generatorer  

 (dynamoer) og transformere (maskin-, blok- og magnetiseringstransformere), 2. højspændingsstationsanlæg med driftsspænding 30 kV  

 og derover (også hørende til produktionsanlæg) såsom transformer-, koblings-  

 og fordelingsanlæg, 3. højspændingsledningsanlæg med driftsspænding 30 kV  

 og derover, 4. primære højspændingsinstallationer (motorer m.m.)  

 med driftsspænding større end 1 000 VS eller 1 500 V=, som ikke hører til  

 produktionsanlæg.
 Anmeldelsespligten gælder for såvel nye anlæg som ombygning af bestående  

 anlæg.
 Fritaget for anmeldelse til Elektricitetsrådet er dog de i  

 stærkstrømslovens § 19, sidste stk. nævnte anlæg samt  

 elektricitetsproduktionsanlæg med en samlet effekt under 500 kW.
 3.1.2 Teknisk anmeldelse af de i § 3.1.1, pkt. 1-3, nævnte anlæg skal  

 finde sted på de af Elektricitetsrådet udfærdigede anmeldelsesskemaer, hvoraf  

 eksemplarer kan fås tilsendt fra Elektricitetsrådets kontor.
 For produktionsanlæg indsendes skemaet: »Teknisk anmeldelse af  

 centralanlæg«.
 For højspændingsstationsanlæg (også hørende til centralanlæg) og  

 -ledningsanlæg med driftsspænding 30 kV og derover indsendes skemaet:  

 »Teknisk anmeldelse af en højspændingsstation og/eller  

 højspændingsledning«, bilagt kort (i passende målestoksforhold), hvorpå  

 anlæggene er angivet.
 3.1.3 Anmeldelse af primære højspændingsinstallationer sker ved  

 indsendelse af brev med oplysning om virksomhedens navn, adresse og art,  

 installationens omfang, og hvorfra den forsynes.
 3.1.4 Elektricitetsrådet kan stille krav om yderligere oplysninger end de  

 forannævnte vedrørende anlæggene.
 En anmeldelse betragtes først som fyldestgørende, når alle af Rådet  

 ønskede oplysninger er indsendt.
 3.1.5 Eventuelle ændringer i projekter, hvor hvilke anmeldelse allerede er  

 godkendt, skal anmeldes til Rådet.
 3.1.6 Elektricitetsrådet forbeholder sig at tilbageholde et eksemplar af  

 hvert af de med en anmeldelse indsendte bilag.
 3.2 Ansvar ved teknisk anmeldelse.
 3.2.1 Anmeldelsesskemaer skal være dateret og underskrevet af anlæggets  

 ejer, driftsleder eller bruger, der er ansvarlig for anmeldelsens rigtighed  

 og rettidige indsendelse.
 3.3 Udførelse efter teknisk anmeldelse.
 3.3.1 Udførelse af elektriske anlæg, der skal anmeldes til  

 Elektricitetsrådet, må ikke påbegyndes, forinden der har fundet teknisk  

 anmeldelse sted til Rådet overensstemmende med reglerne i § 3.1, og denne  

 anmeldelse er godkendt af Rådet.
 3.4 Andre indberetninger til Elektricitetsrådet.
 3.4.1 Indehavere (brugere) af elektriske anlæg skal efter derom given  

 anvisning og inden for en af Elektricitetsrådet fastsat frist tilvejebringe  

 og indsende de af rådet begærede oplysninger om anlæggene og deres drift,  

 herunder oplysninger af teknisk og økonomisk art, som af rådet ønskes i  

 statistisk øjemed eller af hensyn til beregningen af de i § 8 nævnte  

 afgifter.
 3.4.3 Administrationen for produktions- og forsyningsanlæg skal straks  

 afgive indberetning til Elektricitetsrådet om alle ulykkestilfælde af  

 elektrisk karakter, som måtte hidrøre fra anlægget eller dele deraf, ledsaget  

 af en nøje redegørelse for alle de omstændigheder, som kan tjene til at  

 oplyse om ulykkens årsager.
1986-07-01 Til ulykkestilfælde henregnes også eksplosioner og brande i anlæggene, og  

 de skal anmeldes, selv om de ikke har medført personskade.
 Endvidere skal administrationen efter Elektricitetsrådets anmodning  

 bidrage til opklaring af de nærmere omstændigheder ved ulykkestilfælde af  

 elektrisk karakter i forbindelse med ledningsanlæg og installationer, der  

 forsynes fra anlægget.
§ 4 Anmeldelse til andre myndigheder m.fl.
1981-10-01 Stærkstrømsanlæg ved gader, veje, jernbaner, svagstrømsanlæg, fremmede  

 stærkstrømsanlæg, røranlæg, 4.1.1 Forinden stærkstrømsledninger anbringes - over eller under gader, veje og jernbaner - nærmere svagstrømsledninger eller fremmede stærkstrømsledninger end 75  

 m, når det er højspændingsluftledninger, og 5 m, når det er  

 lavspændingsluftledninger, der skal anbringes, skal der med 4 ugers varsel ske skriftlig anmeldelse derom til henholdsvis  

 gadens, vejens, jernbanens eller det elektriske anlægs ejer eller bestyrelse.
 Angående stikledningers krydsning med svagstrømsledninger kan dog  

 skriftlig anmeldelse ske med 1 uges varsel.
 4.1.2 De i § 4.1.1 omtalte anmeldelser skal være ledsaget af beskrivelse  

 og ved krydsninger med angivelse af, efter hvilke reglementsbestemmelser  

 krydsningerne agtes udført.
 4.1.3 Ved projektering af en ny højspændingsledning eller af en ændring i  

 en bestående højspændingsledning (herunder i dennes benyttelse), som kan  

 formodes at medføre forstyrrende eller farlige virkninger på et  

 svagstrømsledningsanlæg, skal der ske anmeldelse herom til  

 svagstrømsledningsanlæggets ejer eller bestyrelse i overensstemmelse med den  

 til enhver tid gældende overenskomst mellem teleadministrationerne,  

 generaldirektoratet for statsbanerne, Danske Privatbaners  

 Fællesrepræsentation og Danske Elværkers Forening.
1981-10-01 4.1.4 Ved projektering af et nyt højspændingsanlæg (lednings- og  

 stationsanlæg) eller af en ændring i et bestående højspændingsanlæg (herunder  

 i dettes benyttelse), som kan formodes at medføre farlige virkninger på et  

 metallisk røranlæg, skal der ske anmeldelse herom til røranlæggets ejer eller  

 bestyrelse.
 For så vidt angår røranlæg for naturgas skal anmeldelsen ske i  

 overensstemmelse med den til enhver tid gældende overenskomst mellem Dansk  

 Olie & Naturgas A/S, de regionale gasselskaber og Danske Elværkers  

 Forening.
 4.2 Ledninger ved søterritorium.
1978-11-07 4.2.1 Til udlægning af kabler i og fremføring af luftledninger over  

 søterritorium kræves tilladelse i hvert enkelt tilfælde fra energistyrelsen.
 3 eksemplarer af andragendet med bilag indsendes til energistyrelsen.
 4.3 Ledninger gennem fredskov.
 4.3.1 Til fremføring af luftledninger gennem fredskov kræves tilladelse  

 fra statens tilsynsførende med de private skove i det pågældende  

 tilsynsdistrikt.
 4.4 Ledninger nær flyvepladser.
1987-01-01 4.4.1 Om fremføring af luftledninger nær flyvepladser, se §§ 62-68 i  

 luftfartsloven.
 4.6 Anmeldelse til naturfredningsmyndigheder.
1987-01-01 4.6.1 Om anmeldelse til naturfredningsmyndigheder af elektriske anlæg, der  

 agtes placeret uden for byer og bymæssige bebyggelser, se miljøministeriets  

 bekendtgørelse nr. 613 af 1. december 1978.
 Bekendtgørelsen er gengivet i bilag 13.
 4.7 Anmeldelse af installationer.
 4.7.1 Nye installationer (herunder også midlertidige installationer) og  

 udvidelser eller ændringer af bestående installationer skal anmeldes og  

 færdigmeldes til elleverandøren i det omfang og i overensstemmelse med de  

 regler, som denne fastsætter herom.
 Det kan bl.a. fastsættes, i hvilket omfang anmeldelse skal ske før  

 tilslutningen.
Del 3 Tilsyn med anlæg § 5 Tilsynsmyndighed 5.1 Elektricitetsrådets tilsyn.
5.1.1 Elektricitetsrådet fører tilsyn med udførelse og drift af elektriske  

 stærkstrømsanlæg.
I de tilfælde, hvor tilsynet i henhold til lovens § 19  

 påhviler anden myndighed eller for installationer er overdraget til  

 elleverandøren, påser Rådet dog kun, at tilsynet foretages på  

 tilfredsstillende måde.
 5.1.2 Elektricitetsrådet skal mod behørig legitimation til enhver tid uden  

 retskendelse have adgang til at bese og undersøge ethvert stærkstrømsanlæg.
 5.2 Ændring af anlæg.
 5.2.1 Rådet kan kræve anlæg ændret i den udstrækning, som i det enkelte  

 tilfælde vil være nødvendig, for at anlægget opfylder de på tidspunktet for  

 anlæggets udførelse gældende bestemmelser i stærkstrømsreglementet.
 Se endvidere § 17.1.
 5.2.2 Rådet kan kræve ændring af ældre anlæg, der opfylder de på  

 tidspunktet for udførelsen gældende bestemmelser, såfremt der efter Rådets  

 opfattelse foreligger sikkerhedsmæssige grunde dertil.
 5.2.3 Rådet kan fastsætte tidsfrister for gennemførelsen af ændringer i  

 henhold til foranstående krav og i henhold til krav ifølge § 17.1.
 5.2.4 Rådet kan forbyde benyttelsen af et anlæg og enten afbryde  

 strømforsyningen til dette eller kræve den afbrudt, indtil de krævede  

 ændringer er udført og godkendt af Rådet.
§ 6 Anlæg under tilsyn 6.1 Anlæg, der er under tilsyn.
 Følgende anlæg er under tilsyn.
 6.1.1 Anlægstilsyn (tilsyn med udførelsen).
 1. Højspændingsanlæg, herunder produktionsanlæg og  

 fordelingsanlæg.
 2. Primære højspændingsinstallationer (motorer o.l.)  

 med driftsspænding større end 1 000 VS eller 1 500 V=.
 3. Primære højspændingsinstallationer (motorer o.l.)  

 med driftsspænding på 1 000 VS eller 1 500 V= eller derunder, som ikke hører  

 til produktionsanlæg.
 4. Sekundære højspændingsinstallationer.
 Undtagelser:
 Højspændingsinstallationer i radiosendere.
 Højspændingsinstallationer, der fremtræder som fabriksmæssigt fremstillede  

 brugsgenstande.
 5. Lavspændingsinstallationer.
 6.1.2 Driftstilsyn (tilsyn med driften).
 1. Højspændingsanlæg, herunder produktionsanlæg og  

 fordelingsanlæg.
 2. Primære højspændingsinstallationer (motorer o.l.)  

 med driftsspænding større end 1 000 VS eller 1 500 V=.
 6.2 Anlæg, der kan sættes under tilsyn.
 Såfremt Elektricitetsrådet skønner, at et tilsyn er nødvendigt af  

 sikkerhedsmæssige grunde, kan følgende anlæg sættes under tilsyn.
 6.2.1 Anlægstilsyn (tilsyn med udførelsen).
 1. Lavspændingsstations- og ledningsanlæg (herunder  

 produktions- og fordelingsanlæg).
 6.2.2 Driftstilsyn (tilsyn med driften).
1. Primære højspændingsinstallatloner (motorer o.  

 lign.) med driftsspænding på 1 000 VS eller 1500 V= eller derunder.
 2. Sekundære højspændingsinstallationer.
 Undtagelser:
 Højspændingsinstallationer i radiosendere.
 Højspændingsinstallationer, der fremtræder som fabriksmæssigt fremstillede  

 brugsgenstande.
 3. Lavspændingsinstallationer.
 4. Lavspændingsstations- og ledningsanlæg (herunder  

 produktions- og fordelingsanlæg).
§ 7 Tilsynets omfang 7.1 Anlægstilsyn.
7.1.1 Tilsynet med de i § 6.1.1, pkt. 1 og 2, nævnte højspændingsanlæg og  

 primære højspændingsinstallationer kan omfatte godkendelse af - planerne for anlæggets udførelse (installationen), - det anvendte materiel, - udførelsesmåden, og foretagelse af prøver, inden driften påbegyndes.
7.1.2 Tilsynet med de i § 6.1.1, pkt. 3 til 5, nævnte installationer kan  

 omfatte godkendelse af - det anvendte materiel, - udførelsesmåden, og foretagelse af prøver, eventuelt inden driften påbegyndes.
 Angående overdragelse af tllsyn med installationer, se bilag 7.
 7.1.3 Yderligere regler om anlægstilsynet og dets omfang kan fastsættes af  

 elektricitetsrådet.
 7.2 Driftstilsyn.
 7.2.1 Under driftstilsynet hører tilsyn med anlæggets (installationens)  

 tilstand, vedligeholdelse og driftsmåde.
 7.2.2 Yderligere regler om driftstilsynet og dets omfang kan fastsættes af  

 elektricitetsrådet.
Del 4: Afgifter § 8 Afgifter af stærkstrømsanlæg 8.1 Årlig afgift.
8.1.1 I medfør af stærkstrømslovens § 2d skal der af producenter og  

 importører af elektricitet svares en årlig afgift, hvis størrelse fastsættes  

 af ministeriet for offentlige arbejder, til dækning af de med  

 elektricitetsrådets og DEMKO's virksomhed forbundne omkostninger, i det  

 omfang sidstnævntes udgifter ikke dækkes af prøvningsafgifter.
Afgiften  

 opkræves hos primærværkerne i forhold til deres MWh-salg i eget  

 forsyningsområde.
 8.2 Tilsynsafgift.
8.2.1 Efter nærmere bestemmelse af ministeriet for offentlige arbejder skal  

 ejere (brugere) af stærkstrømsanlæg, som er underkastet tilsyn, for tilsynet  

 svare en særlig afgift til rådet.
Rådet fastsætter tidspunktet for  

 indbetalingen.
 8.2.2 Når elektricitetsrådet af sikkerhedsmæssige grunde har sat et  

 strømforsyningsanlæg med tilhørende ledninger og installationer under tilsyn,  

 erlægges tilsynsafgiften for anlægget i dets helhed af  

 strømforsyningsanlæggets ejer (bruger).
Del 5: Materielkontrol § 9 Danmarks Elektriske Materielkontrol (DEMKO) 9.1 Forretningsområde.
9.1.1 Danmarks elektriske materielkontrol, DEMKO, er en statsinstitution  

 under ministeriet for offentlige arbejder.
DEMKO har til opgave at føre  

 kontrol med overholdelsen af de af ministeriet for offentlige arbejder i  

 medfør af lov om elektriske stærkstrømsanlæg fastsatte bestemmelser for  

 fremstilling, forhandling og benyttelse af registrerings- og  

 godkendelsespligtigt elektrisk materiel.
9.1.2 I forbindelse med kontrollen foretager DEMKO prøvning af elmateriel  

 på institutionens eget laboratorium eller lader i fornødent omfang prøvning  

 foretage på andre laboratorier.
Herudover kan DEMKO foretage prøvning efter  

 anmodning fra fabrikanter eller forhandlere af elmateriel.
DEMKO kan indgå  

 aftaler med andre laboratorier eller organisationer om prøvning og mærkning  

 af elmateriel og om fabrikskontrol.
9.1.3 DEMKO deltager sammen med elektricitetsrådet på statens vegne i  

 standardiserings- og harmoniseringsarbejde vedrørende bestemmelser for  

 fremstilling og prøvning af elmateriel samt i udarbejdelsen af forslag til  

 danske bestemmelser om elmateriel.
Forslag fra DEMKO's bestyrelse om ændring  

 eller udvidelse af stærkstrømsreglementet fremsendes til elektricitetsrådet.
 9.1.4 DEMKO afgiver - eventuelt efter foretagelse af prøvning - udtalelser  

 i sager om elmateriel efter anmodning fra ministeriet for offentlige  

 arbejder, elektricitetsrådet og andre offentlige myndigheder.
 9.2 Ledelse.
9.2.1 DEMKO ledes af en bestyrelse udnævnt af ministeren for offentlige  

 arbejder for indtil 6 år ad gangen, bestående af en formand og 15 andre  

 medlemmer.
Institutionens daglige ledelse forestås af en direktør udnævnt af  

 kongen.
9.2.2 Bestyrelsens formand er den til enhver tid værende formand for  

 elektricitetsrådet.
De øvrige medlemmer udnævnes efter indstilling fra  

 nedennævnte organisationer m. v:
Elektricitetsrådet 1 medlem Danske Elværkers Forening 3 medlemmer Elektrolnstallatørernes Landsforening ELFO 1 medlem Dansk El-Forbund 1 medlem Foreningen af Fabrikanter, Grossister, Importører og Agenter i El-Branchen  

 2 medlemmer Elektronikfabrikantforeningen 1 medlem Industrirådet 1 medlem De forhandlingsberettigede organisationer for de ansatte i DEMKO 2  

 medlemmer Grosserer-Societetet 1 medlem Forbrugerrådet 1 medlem Statens Husholdningsråd 1 medlem De medlemmer, der indstilles af de forhandlingsberettigede organisationer,  

 skal være fast ansat under DEMKO.
 9.2.3 Ministeren for offentiige arbejder kan udpege en embedsmand til som  

 tilforordnet at deltage i bestyrelsens møder uden stemmeret.
 9.2.4 Ministeren for offentlige arbejder udpeger blandt bestyrelsens  

 medlemmer en næstformand, der er stedfortræder for formanden.
 9.2.5 Ministeren for offentlige arbejder fastsætter DEMKO's  

 forretningsorden.
§ 10 Sikkerhedskrav til elektrisk materiel 10.1 Almindeligt.
 10.1.1 Elektrisk materiel skal være fremstillet på en sådan måde, at det  

 ved korrekt installation og vedligeholdelse samt ved anvendelse i  

 overensstemmelse med dets formål ikke bringer sikkerheden for personer,  

 husdyr og ejendom i fare.
 10.1.2 For materiel, der er omfattet af Lavspændingsdirektivet  

 (EF-direktiv af 19. februar 1973 (73/23/EØF)) og er bestemt til brug her i  

 landet eller i andre medlemsstater i De europæiske Fællesskaber, skal  

 bestemmelsen i § 10.1.1. være opfyldt på en af de i § 10.2 nævnte måder.
 10.1.3 For materiel, beregnet til anvendelse i eksplosionsfarlig  

 atmosfære, som er omfattet af EF's direktiver herom (EF-direktiv af 18.  

 december 1975 (76/117/EØF) og EF-direktiv af 6. februar 1979 (79/196/EØF)) og  

 er bestemt til brug her i landet eller i andre medlemsstater i De europæiske  

 Fællesskaber, skal bestemmelsen i § 10.1.1 være opfyldt på en af følgende  

 måder:
1980-10-01 Materiellet skal - enten være konstrueret i overensstemmelse med de i henhold til  

 direktiverne vedtagne harmoniserede normer, der er bekendtgjort i afsnit 50,  

 og dette skal enten være godtgjort ved udstedelse af et  

 overensstemmelsescertifikat, udstedt af et af de i bilag 9, § 2.5, nævnte,  

 godkendte organer eller ved tilsvarende certifikat fra anden udenlandsk  

 prøveanstalt, i det omfang et sådant certifikat anerkendes af DEMKO eller  

 elektricitetsrådet, - eller såfremt materiellet afviger fra de harmoniserede normer, skal det  

 ved en særlig undersøgelse være konstateret, at materiellets konstruktion  

 mindst yder samme sikkerhed som materiel, der opfylder normerne, og dette  

 skal være godtgjort ved udstedelse af et kontrolcertifikat, udstedt af et af  

 de i bilag 9, § 2.5, nævnte, godkendte organer eller tilsvarende certifikat  

 fra anden udenlandsk prøveanstalt, i det omfang et sådant certifikat  

 anerkendes af DEMKO eller elektricitetsrådet.
 Ovennævnte certifikater skal foreligge ved markedsføringen.
 I det omfang, den elektriske sikkerhed ikke er omfattet af disse  

 direktiver, skal bestemmelserne i stærkstrømsreglementet være opfyldt.
 10.1.4 For eksplosionsbeskyttet materiel, der ikke er omfattet af de under  

 § 10.1.3 nævnte direktiver, skal der ved markedsføringen foreligge et  

 certifikat vedrørende materiellets eksplosionsbeskyttelse, som enten skal  

 være udstedt af et af de i bilag 9, § 2.5, nævnte, godkendte organer eller af  

 en anden udenlandsk prøvningsanstalt, i det omfang sådant certifikat kan  

 anerkendes af DEMKO eller elektricitetsrådet.
 10.1.5 For andet materiel, bestemt til brug her i landet. kan  

 sikkerhedskravet alene opfyldes, når materiellet er fremstillet i  

 overensstemmelse med stærkstrømsreglementets bestemmelser.
10.1.6 På det elektriske materiel eller - hvis dette ikke er muligt - i en  

 medfølgende beskrivelse skal der være anført sådanne væsentlige oplysninger,  

 som er en betingelse for, at materiellet kan anvendes i overensstemmelse med  

 dets formål og uden fare.
Oplysningerne skal være affattet på dansk.  

 Endvidere skal fabriks- eller varemærker være anbragt tydeligt på materiellet  

 eller - hvis dette ikke er muligt - på emballagen.
10.2 Materiel omfattet af Lavspændingsdirektivet. 10.2.1 Sikkerhedskravet anses for opfyldt, såfremt materiellets konstruktion  

 opfylder harmoniserede normer, der er vedtaget i medfør af artikel 5 i  

 Lavspændingsdirektivet og som bekendtgjort i stærkstrømsreglementet.
 10.2.2 Såfremt der for materiellet ikke foreligger harmoniserede normer  

 som nævnt 1 § 10.2.1, anses sikkerhedskravet for opfyldt, når materiellets  

 konstruktion i sikkerhedsmæssig henseende svarer til normer, der er vedtaget  

 af CEE eller IEC og som bekendtgjort i stærkstrømsreglementet.
 10.2.3 Materiel, for hvilket der ikke foreligger harmoniserede eller  

 vedtagne normer, se §§ 10.2.1 og 10.2.2, skal for at opfylde sikkerhedskravet  

 være fremstillet i overensstemmelse med de ifølge stærkstrømsreglementet til  

 enhver tid gældende konstruktionsforskrifter.
 Materiel, der er fremstillet i en anden af medlemsstaterne i De europæiske  

 Fællesskaber, og om hvilket det oplyses, at det opfylder de i  

 fremstillingslandet gældende sikkerhedsbestemmelser, skal dog anses for at  

 opfylde sikkerhedskravet, såfremt det over for de kontrollerende myndigheder  

 godtgøres, at disse bestemmelser yder en sikkerhed svarende til den, der  

 tilsigtes opnået med stærkstrømsreglementets forskrifter for samme slags  

 materiel.
 10.2.4 For materiel, der ikke er fremstillet i overensstemmelse med de i  

 §§ 10.2.1 til 10.2.3 nævnte regler skal sikkerhedskravet anses for opfyldt,  

 såfremt det over for de kontrollerende myndigheder godtgøres, at materiellets  

 konstruktion yder en sikkerhed svarende til den, der tilsigtes opnået med  

 stærkstrømsreglementets forskrifter for samme slags materiel.
§ 11 Kontrol med elektrisk materiel 11.1 Elektrisk materiel, der ikke opfylder de i § 10 nævnte sikkerhedskrav  

 (ulovligt materiel), må ikke sælges, udleveres, installeres eller tages i  

 brug her i landet.
 11.2 Kontrollen med, om elektrisk materiel opfylder sikkerhedskravene,  

 udøves af elektricitetsrådet og DEMKO.
§ 12  Registreringspligtigt materiel I bilag 10, pkt.
A, til dette afsnit findes en fortegnelse over  

 registreringspligtigt materiel.
 12.1 Anmeldelse.
 12.1.1 Ved salg af registreringspligtigt elektrisk materiel, som endnu  

 ikke er registreret eller godkendt af DEMKO, jf. § 12.3. er sælgeren  

 forpligtet til inden 8 arbejdsdage efter påbegyndelsen af salg eller  

 udlevering af materiellet at indgive anmeldelse til DEMKO.
 12.1.2 Anmeldelsespligten påhviler enhver, der som fabrikant, importør,  

 grossist, detailhandler eller installatør sælger eller udleverer materiellet  

 til brug i Danmark, medmindre det over for den pågældende er oplyst, at  

 anmeldelse allerede er foretaget af et tidligere led i omsætningen.
 Anmeldelse kan også foretages af en fabrikant, grossist e. l der er bosat  

 i en anden medlemsstat i De europæiske Fællesskaber.
 12.1.3. Anmeldelsespligten gælder, indtil materiellet er optaget i  

 fortegnelsen over registreret og godkendt materiel, jf. § 12.3.1.
 12.1.4 Den, der indgiver anmeldelse om forhandling m.v. af elektrisk  

 materiel, jf. § 12.1.1, er forpligtet til efter anmodning fra DEMKO uden  

 vederlag at indsende et eller flere eksemplarer af den pågældende  

 materieltype til prøvning hos DEMKO.
1979-10-01 Anmeldelse er kun gyldigt foretaget, når der er indsendt et eller flere  

 eksemplarer af den pågældende type materiel, jf. bilag 9, § 4, eller når  

 anmeldelsen ledsages af en fuldstændig dokumentation for materiellets  

 overensstemmelse med gældende bestemmelser, jf. § 12.2.2.
 12.1.5 Anmeldelse foretages på særlig blanket, der udleveres af DEMKO.
 12.2 Prøvning.
12.2.1 Den i § 11 nævnte kontrol udføres på grundlag af et eller flere  

 eksemplarer af den pågældende materieltype, som gøres til genstand for  

 prøvning på DEMKO's laboratorier.
Prøvningerne foretages i overensstemmelse  

 med prøvningsbestemmelser fastsat ved de i §§ 10.2.1 og 10.2.2 nævnte normer  

 og efter stærkstrømsreglementets bestemmelser.
 12.2.2 Prøvning af materiellet kan dog undlades i følgende tre tilfælde:
1980-10-01 For eksplosionsbeskyttet materiel kræves, at der herudover fremsendes kopi  

 af et af de i §§ 10.1.3 eller 10.1.4 nævnte certifikater.
12.2.3 Omkostningerne ved prøvningen afholdes af anmelderen efter et af  

 ministeren for offentlige arbejder fastsat takstregulativ.
Såfremt identisk  

 materiel anmeldes samtidig af flere forhandlere, kan omkostningerne deles  

 mellem disse efter DEMKO's skøn.
 12.3 Registrering.
12.3.1 Når materiellets opfyldelse af sikkerhedskravene i § 10 er  

 godtgjort, registreres det af DEMKO og optages i en fortegnelse, der i sin  

 helhed offentliggøres en gang om året.
Tillæg til fortegnelsen offentliggøres  

 en gang om måneden eller - såfremt det anses for påkrævet - med kortere  

 mellemrum.
 I fortegnelsen kan DEMKO tillige offentliggøre forbud mod salg eller  

 benyttelse af materiel, der ved undersøgelsen eller senere er fundet  

 ulovligt.
12.3.2 DEMKO giver meddelelse til anmelderen om registreringen.
Såfremt  

 der er foretaget prøvning af materiellet, fremsendes et prøvecertifikat til  

 anmelderen.
12.3.3 Registreringen gælder i 5 år fra den dato, hvor materiellet er  

 optaget i fortegnelsen.
Gyldigheden af registreringen kan forlænges, såfremt  

 der ved udløbet af 5-års perioden fremsættes begæring herom (se bilag 9).
 12.3.4 Registreringspligtigt materiel, for hvilket der er udstedt  

 prøvecertifikat af DEMKO eller af en udenlandsk prøveanstalt, med hvilken  

 DEMKO har indgået aftale om gensidig anerkendelse af godkendelser, kan  

 forsynes med godkendelsesmærke efter bestemmelserne i § 14.
§ 13 Godkendelsespligtigt materiel 13.1 Det i bilag 10, pkt.
B. nævnte elektriske materiel må ikke sælges,  

 udleveres, installeres eller tages i brug her i landet, medmindre det er  

 typegodkendt af DEMKO og forsynet med godkendelsesmærke.
 Med hensyn til indsendelse af materiel til prøvning og afholdelse af  

 udgifterne ved prøvningen gælder bestemmelserne i §§ 12.1 og 12.2  

 tilsvarende.
 13.2 Godkendelse af materiel kan meddeles uden foretagelse af prøvning hos  

 DEMKO, såfremt indsenderen fremlægger attest om prøvning foretaget af  

 udenlandsk laboratorium, med hvilket DEMKO har indgået aftale om gensidig  

 anerkendelse af meddelte godkendelser.
 Nærmere oplysninger om sådanne aftaler kan indhentes ved henvendelse til  

 DEMKO.
 13.3 En godkendelse gælder kun for materiel, der er i nøje  

 overensstemmelse med de indsendte og godkendte prøver og det i  

 godkendelsescertifikatet anførte.
 Undtagelse:
 I forbindelse med et installationsarbejde er det dog tilladt at udskære  

 eller bore nødvendige huller i materiel for ledningers forsvarlige indføring  

 og for materiellets fastgørelse til bygningsdele.
 Ved etablering af sådanne huller skal bestemmelserne i afdeling C nøje  

 overholdes.
 13.4 Godkendt materiel optages i en særskilt afdeling af den i § 12.3.1  

 nævnte fortegnelse.
 13.5 Med hensyn til godkendelsens gyldighedstid gælder § 12.3.3  

 tilsvarende.
§ 14 Godkendelsesmærke 1980-10-01 14.1 (D)-mærket. (E)-mærket.
HAR-mærket og Ex-mærket.
 14.1.1 Som godkendelsesmærke tjener det indregistrerede mærke (D).
 I stedet for eller sammen med ovennævnte mærke kan på visse arter  

 materiel, som opfylder de af CEE fastsatte bestemmelser, og for hvilke der er  

 udstedt et certifikat af CEE's Certifikation Body (CB), anbringes det  

 indregistrerede (E) -mærke som godkendelsesmærke.
 For kabler og ledninger kan anvendes den indregistrerede mærketråd med EU  

 efterfulgt af fabrikationslandets kendingsbogstav(er), begge i  

 morsealfabetet.
 For kabler og ledninger kan endvidere anvendes den inden for CENELEC  

 gældende HAR-mærkning, som består af godkendelsesorganisationens mærke  

 efterfulgt af mærket HAR eller alternativt af en farvet mærketråd.
Ved prøvning i Danmark anvendes mærkningen DEMKO HAR eller en mærketråd med farvekoden 3 cm sort - 1 cm rød - 3 cm gul.
I alle tilfælde skal DEMKO's tilladelse forinden indhentes.
Det  

 bekendtgøres ved DEMKO-meddelelser, hvilke arter materiel der kan mærkes med  

 de i dette stykke nævnte godkendelsesmærker.
1980-10-01 For eksplosionsbeskyttet materiel kan endvidere anvendes det særlige  

 fællesskabsmærke Ex.
Dette kan alene anvendes i de tilfælde, hvor der er  

 udstedt certifikater af et af de i bilag 9 nævnte godkendte organer, og  

 forudsætter, at fabrikanten underkaster sig kontrol med fabrikationen af det  

 pågældende materiel.
 14.1.2 Mærkerne skal i formen være en tro gengivelse af de indregistrerede  

 mærker og skal i størrelse stå i rimeligt forhold til størrelsen af den  

 øvrige mærkning.
 14.2 Godkendelsesmærkets anbringelse.
 14.2.1 Godkendelsesmærke må kun anbringes på godkendt materiel (se § 13.1)  

 og på prøver af materiel, som indleveres til DEMKO til godkendelse, se dog §  

 14.2.5.
14.2.2 Godkendelsesmærke skal anbringes på godkendt godkendelsespligtigt  

 materiel. der leveres til det danske marked.
Det skal anbringes på samme sted  

 og samme måde som på den godkendte prøve.
Godkendelsens indehaver er  

 ansvarlig herfor.
 Dog må godkendelsesmærke ikke anbringes på materiellet, såfremt DEMKO har  

 forbudt dets anbringelse.
 14.2.3 Godkendelsesmærke må ikke anbringes på materiel, der leveres til  

 eksport, medmindre dets anbringelse i henhold til §§ 14.2.1 og 14.2.5 vil  

 være lovlig ved materiellets levering til det danske marked.
1983-07-01 14.2.4 Godkendelsesmærket skal anbringes fast i eller på en hoveddel af  

 materiellet og i umiddelbar nærhed af fabriksmærket eller indsenderens mærke.  

 Det skal så vidt muligt anbringes således, at det er synligt efter  

 materiellets montering, eventuelt efter aftagning af et dæksel.
Anbringelse i  

 eller på et dæksel er kun tilladt, såfremt dækslet er særegent for det  

 pågældende materiel.
 Angående godkendelsesmærkets anbringelse på ledninger (herunder kabler),  

 se bestemmelserne herom i afdeling C.
 14.2.5 Materiel, der er afprøvet og godkendt af DEMKO eller af et  

 udenlandsk laboratorium, med hvilket DEMKO har indgået aftale om gensidig  

 anerkendelse af meddelte godkendelser, kan tillades forsynet med  

 godkendelsesmærke (D).
§ 15 Forbud mod salg, udlevering, installation og brug af materiel 15.1 Forbud mod salg m.v. af materiel.
15.1.1 I tilfælde, hvor det ved kontrol af elektrisk materiel konstateres,  

 at dette er ulovligt, kan Elektricitetsrådet eller DEMKO udstede forbud mod  

 salg, udlevering og installation af materiel af den pågældende type til brug  

 i Danmark.
Udstedelse af forbud meddeles ved registreret eller godkendt  

 materiel den eller dem, der har anmeldt materiellet til registrering eller  

 godkendelse, og ved andet materiel fabrikanten eller importøren.
1980-10-01 Forbud kan endvidere nedlægges over for detailhandler og installatør.
 Meddelelsen skal være skriftlig.
 Såfremt salg eller udlevering af materiellet er påbegyndt, offentliggøres  

 forbudet som nævnt i § 12.3. og hvis det anses for nødvendigt, tillige på  

 anden måde.
1980-10-01 15.1.2 Såfremt der sker ændringer i sikkerhedskravene til konstruktionen  

 af elektrisk materiel, kan der endvidere udstedes forbud imod, at materiel,  

 der ikke opfylder de nye krav, sælges, udleveres eller installeres efter  

 udløbet af en nærmere fastsat frist.
1980-10-01 15.2 Tilbagetagelse af materiel:
 15.2.1 Når der er udstedt forbud i medfør af § 15.1, kan  

 elektricitetsrådet eller DEMKO pålægge fabrikanter, importører og grossister  

 at kalde solgt eller udleveret materiel tilbage fra detailhandlere,  

 installatører eller andre, til hvem de har solgt eller udleveret det  

 pågældende materiel.
 Detailhandlere kan pålægges at søge solgte eksemplarer af materiellet  

 tilbagetaget ved direkte henvendelse til de købere eller modtagere, som de  

 har kendskab til.
1980-10-01 Elektricitetsrådet og DEMKO kan pålægge ethvert led i omsætningen at  

 oplyse, hvem det pågældende materiel er solgt til, og hvor meget, der er  

 solgt.
 15.2.2 Elektricitetsrådet eller DEMKO kan endvidere pålægge en installatør  

 pligt til at demontere og tilbagetage fast installeret materiel, medmindre  

 bygherren inden installationsarbejdets påbegyndelse var gjort bekendt med, at  

 materiellet ikke var registreret, og alligevel havde ønsket det anvendt.
 15.3 Forbud mod brug af materiel.
 15.3.1 Såfremt hensynet til brugernes sikkerhed kræver det, kan  

 elektricitetsrådet eller DEMKO i tilslutning til forbud udstedt i medfør af §  

 15.1 forbyde fortsat brug af materiellet.
 I sådanne tilfælde kan det pålægges sælgere eller andre, der har udleveret  

 ulovligt materiel af den pågældende type til købere eller modtagere, hvis  

 navn og adresse de ikke har kendskab til, at søge materiellet tilbagekaldt  

 ved offentlig avertering, ved skiltning i udstillingsvinduer e. l.
 Endvidere kan der ved elektricitetsrådets eller DEMKO's egen  

 foranstaltning offentliggøres advarsel mod brugen af sådant ulovligt  

 materiel.
 15.3.2 Elektricitetsrådet eller DEMKO kan endvidere i sådanne tilfælde  

 bestemme, at ulovligt materiel, der er fast installeret, skal frakobles.
§ 16 Markedskontrol 16.1 Med henblik på udøvelse af kontrol med, at elektrisk materiel  

 opfylder sikkerhedskravene i § 10, samt med iagttagelse af bestemmelserne i  

 §§ 12.1, 13, 14 og 15, kan repræsentanter for elektricitetsrådet og DEMKO  

 uden retskendelse mod forevisning af behørig legitimation forlange at få  

 adgang til alle lokaler, hvor der forhandles, oplagres eller benyttes  

 elektrisk materiel og til at besigtige det derværende materiel.
16.2 For så vidt angår registreringspligtigt materiel, kan der ved  

 kontrollen udtages et eller flere eksemplarer til prøvning.
Hvis et udtaget  

 eksemplar ikke er lovligt, skal forhandleren afholde udgifterne ved  

 prøvningen.
Hos fabrikanter, importører eller grossister kan sådanne prøver udtages  

 vederlagsfrit.
Hos detailhandleren betales indkøbsprisen.
Der udstedes  

 kvittering for udtagne prøver.
 16.3 Tilsvarende bestemmelser gælder for godkendelsespligtigt materiel,  

 idet det udtagne eksemplar endvidere skal svare til det godkendte.
 16.4 Kontrol kan foretages med hensyn til alt materiel, der er omfattet af  

 stærkstrømsreglementet.
Del 6: Særlige sikkerhedskrav.
Dispensation § 17 Særlige sikkerhedskrav 17.1 Elektricitetsrådet kan i konkrete tilfælde, der ikke er forudset i  

 reglementets bestemmelser, stille særlige sikkerhedskrav i elektrisk  

 henseende, hvor forholdene efter rådets mening nødvendiggør dette.
I sådanne  

 tilfælde gælder de i § 19 angivne ankebestemmelser.
 17.2 De af elektricitetsrådet i overensstemmelse med § 17.1 udfærdigede  

 bestemmelser og krav skal overholdes under samme strafansvar som reglementets  

 bestemmelser.
 17.3 DEMKO kan, hvor det skønnes nødvendigt af sikkerhedsmæssige grunde,  

 stille krav om ekstra mærkning af elektrisk materiel eller om, at vejledning  

 skal leveres sammen med materiellet.
§ 18 Dispensation 18.1 Elektricitetsrådet kan dispensere fra bestemmelserne i nærværende  

 reglement, dog ikke fra bestemmelserne i afsnit 1, § 8 og afsnit 1, bilag 9  

 og 10.
 18.2.1 DEMKO kan dispensere fra bestemmelserne i afsnit 1, bilag 9 og 10.
 18.2.2 DEMKO kan endvidere dispensere fra bestemmelserne i reglementets  

 afdeling C, dog kun i sådanne tilfælde, hvor dette ikke vil få indflydelse på  

 installationsbestemmelserne.
Del 7: Anke- og straffebestemmelser § 19 Ankebestemmelser 19.1 De af rådet i henhold til §§ 5.2, 15.3 og 17.1 trufne bestemmelser  

 kan påklages til ministeren for offentlige arbejder.
 For så vidt angår bestemmelser truffet i henhold til § 5.2.1 kan dog kun  

 tidsfristen for ændringens gennemførelse påklages, og det samme gælder  

 bestemmelser truffet i henhold til § 5.2.2, såfremt ministeren for offentlige  

 arbejder har givet de bestemmelser, som kræves opfyldt, tilbagevirkende  

 kraft.
 19.2 Forbud mod salg, udlevering eller brug af materiel, jf. § 15, kan  

 påklages til ministeren for offentlige arbejder for så vidt angår spørgsmål  

 om forståelsen af de bestemmelser, som forbudet er begrundet med.
 Klager over prøvning foretaget på DEMKO's laboratorier afgøres endeligt af  

 DEMKO's bestyrelse.
 19.3 Klage i henhold til §§ 19.1 og 19.2 skal være indgivet inden 4 uger  

 efter, at den pågældende har modtaget underretning om den afgørelse, der  

 ønskes påklaget.
 19.4 Klage fritager ikke for foreløbig at efterkomme forbud eller påbud.
§ 20 Straffebestemmelser 20.1 Overtrædelse af stærkstrømsreglementets bestemmelser, herunder  

 tilsidesættelse af forbud eller påbud udstedt i medfør af reglementets  

 bestemmelser, straffes med bøde.
 20.2 Er overtrædelsen begået af et aktieselskab, anpartsselskab,  

 andelsselskab e. l kan bødeansvaret pålægges selskabet som sådant.
 20.3 Forældelsesfristen for strafansvaret er 10 år.
 20.4 Sagerne behandles som politisager.
