Vejledning om markedsføring af sundhedsydelser 1. Indledning Vejledningen knytter sig til lov nr. 326 af 6. maj 2003 om  

 markedsføring af sundhedsydelser (herefter loven) og bekendtgørelse nr. 738  

 af  

 21. august 2003 om markedsføring af sundhedsydelser (herefter  

 bekendtgørelsen).
 Loven og bekendtgørelsen har til formål at styrke  

 patienternes frie valg i forbindelse med valg af sundhedsydelser samt at  

 skabe  

 øget konkurrence mellem udbydere i sundhedssektoren.
 Med loven får sundhedspersoner m.v. mulighed for at  

 markedsføre deres ydelser efter principperne i lov om markedsføring (herefter  

 markedsføringsloven).
Der er foretaget en afgrænsning i forhold til  

 markedsføringsloven således, at spørgsmål, der vedrører vildledende, urigtige  

 eller mangelfulde angivelser i forbindelse med markedsføring af  

 sundhedsydelser  

 og stillingtagen til sammenlignende markedsføring af sundhedsydelser, er  

 reguleret af loven og bekendtgørelsen. Øvrige spørgsmål, for eksempel om  

 tilgift, uanmodet henvendelse, rabatmærker samt lodtrækning og  

 præmiekonkurrencer, er reguleret af markedsføringsloven og hører dermed under  

 Forbrugerombudsmandens kompetence.
Sundhedspersoner m.v. vil tillige være  

 underlagt markedsføringslovens generalklausul om god markedsføringsskik, der  

 blandt andet regulerer anvendelse af aftalevilkår og overholdelse af anden  

 forbrugerbeskyttelseslovgivning.
2. Anvendelsesområde Ved sundhedsydelser forstås den sundhedsfaglige virksomhed,  

 som autoriserede sundhedspersoner udfører i medfør af deres autorisation  

 eller  

 i øvrigt udfører, og som ikke-autoriserede sundhedspersoner har adgang til at  

 udføre.
 Sundhedsfaglig virksomhed omfatter undersøgelse,  

 diagnosticering, sygdomsbehandling, genoptræning, sundhedsfaglig pleje og  

 sundhedsfaglige forebyggelsestiltag over for den enkelte patient, m.v.
 Den sundhedsfaglige virksomhed skal tage sigte på at  

 forbedre eller vedligeholde patientens sundhedstilstand, det vil sige, at  

 virksomheden skal have karakter af  


  

 en  

 sundhedsydelse.
 3. Persongrupper m.v.
3.1 Sundhedsfaglig virksomhed, der udføres af  

 autoriserede sundhedspersoner Markedsføring af sundhedsfaglig virksomhed inden for  

 sundhedsvæsenet, som udføres af eller på vegne af autoriserede  

 sundhedspersoner, er omfattet af loven og bekendtgørelsen.
 Ved autoriserede sundhedspersoner forstås personer, der er  

 autoriseret i henhold til særlig lovgivning til at varetage sundhedsfaglige  

 opgaver.
3.1.1 Kosmetiske ydelser, der er lægeforbeholdt  

 virksomhed Markedsføring af kosmetiske ydelser, der er lægeforbeholdt  

 virksomhed, er at betragte som markedsføring af sundhedsfaglig virksomhed.
 Ved lægeforbeholdt virksomhed forstås blandt andet alle  

 former for operative indgreb, der medfører gennembrud af huden, herunder ved  

 brug af laser, nåle m.v., jf. lægelovens § 25, stk. 2. Eksempelvis  

 kan nævnes:
Pandeløft, øjen-, øre-, næse-,  

 læbe- og hudkorrektioner, brystkorrektioner, fedtsugning, fjernelse af  

 tatoveringer og vorter 3.1.2 Øvrig sundhedsfaglig virksomhed Markedsføring af autoriserede sundhedspersoners øvrige  

 sundhedsfaglige virksomhed skal forstås bredt.
Det kan for eksempel være en  

 autoriseret sundhedsperson, som markedsfører, at pågældende tilbyder massage  

 eller driver et motionscenter.
Befolkningen skal kunne have tillid til en autorisation, når  

 en sundhedsperson markedsfører sig hermed.
Det kan ikke forventes, at  

 befolkningen har kendskab til, hvad den enkelte autorisation giver mulighed  

 for  

 at udføre af sundhedsfaglig virksomhed.
3.1.3 Særligt om optikere I modsætning til tidligere vil optikeres markedsføring af  

 synsprøve, tilpasning af kontaktlinser m.v., uanset om det sker i forbindelse  

 med salg af synshjælpemidler, være at betragte som markedsføring af  

 sundhedsydelser.
 Dette indebærer, at det ikke længere vil være tilladt for  

 optikere at markedsføre synsprøve, tilpasning af kontaktlinser m.v. i for  

 eksempel fjernsynet, jf. punkt 8 om markedsføring i form af levende billeder.
3.2 Sundhedsfaglig virksomhed, der udføres af  

 ikke-autoriserede sundhedspersoner Markedsføring af sundhedsfaglig virksomhed inden for  

 sundhedsvæsenet, som ikke-autoriserede sundhedspersoner har adgang til at  

 udføre, er omfattet af loven og bekendtgørelsen.
 Som eksempler på ikke-autoriserede sundhedspersoner kan  

 nævnes akupunktører, homøopater, kinesiologer, massører samt forskellige  

 terapeuter, herunder zoneterapeuter.
3.2.1 Kosmetiske ydelser, der ikke er lægeforbeholdt  

 virksomhed Markedsføring af kosmetiske ydelser, der ikke er  

 lægeforbeholdt virksomhed i henhold til lægelovens § 25, selv om der  

 sker  

 gennembrud af huden, er ikke at betragte som markedsføring af sundhedsfaglig  

 virksomhed, da virksomheden ikke tager sigte på at forbedre en patients  

 sundhedstilstand.
 Kosmetiske ydelser, der ikke er lægeforbeholdt virksomhed,  

 er for eksempel:
Piercing, tatovering, branding (mønster  

 brændt på huden med et stempel), scarification (mønster  

 ridset på huden med skalpel).
3.3 Apotekere Markedsføring af de sundhedsfremmende og sygdomsforebyggende  

 aktiviteter, som apotekere har ret til at afholde i medfør af apotekerlovens  

 § 12, stk. 1, nr. 2, er at betragte som markedsføring af  

 sundhedsydelser.
 Disse aktiviteter består blandt andet i:
Slankerådgivning, vejledning i  

 rygeafvænning, vejledning af  

 astmapatienter (astmaskoler), vejledning i  

 behandling af diabetes, blodtryks- og  

 blodsukkermåling.
 Distribution af lægemidler og markedsføringen heraf er ikke  

 omfattet af loven og bekendtgørelsen.
3.4 Faglige foreninger og organisationer samt  

 offentlige myndigheder Loven og bekendtgørelsen omfatter faglige foreninger og  

 organisationers markedsføring af sundhedsydelser.
Markedsføring fra sådanne  

 foreninger og organisationer foretages i almindelighed for sundhedsydelser,  

 som  

 udøves af såvel autoriserede som ikke-autoriserede sundhedspersoner.
 Offentlige myndigheders informationsvirksomhed er som  

 udgangspunkt ikke omfattet af loven og bekendtgørelsen, medmindre  

 informationsvirksomheden kan karakteriseres som markedsføring af  

 sundhedsydelser, jf. punkt 9 om identifikation af markedsføring.
 3.5 Reklamebureauer, redaktører m.v.
 Forpligtelsen til at sikre, at betingelserne i loven og  

 bekendtgørelsen overholdes, påhviler den sundhedsperson m.v., der er  

 ansvarlig  

 for markedsføringen.
Reklamebureauer, redaktører, fjernsynsstationer, udgivere af  

 blade, aviser og postordrehæfter m.fl. kan ifalde strafansvar for medvirken  

 til  

 overtrædelse af loven og bekendtgørelsen, såfremt de indser eller burde  

 indse,  

 at der foreligger overtrædelse af loven og bekendtgørelsen.
Ansvar for  

 medvirken forudsætter således, at overtrædelsen er klar og derfor umiddelbart  

 burde have været konstateret af reklamebureauet, redaktøren m.v.
Der henvises  

 til straffelovens § 23 og medieansvarslovens § 27.
4. Markedsføring Ved markedsføring forstås enhver handling foretaget i  

 erhvervsøjemed, hvormed der udbydes sundhedsydelser.
Begrebet markedsføring  

 skal forstås i vid betydning.
Markedsføring kan således bestå i, at man enten  

 skriftligt, mundtligt, billedligt eller på anden måde udbyder  

 sundhedsydelser.  

 Markedsføring kan for eksempel foretages gennem annoncer i aviser og blade,  

 gennem radioen eller via Internettet.
 Reglerne er de samme for både markedsføring foretaget som  

 led i privat virksomhed og som led i offentlig virksomhed.
 Markedsføring af sundhedsydelser der alene retter sig mod en  

 bestemt modtagergruppe, for eksempel en bestemt gruppe sundhedspersoner i et  

 fagblad, er omfattet af loven og bekendtgørelsen.
5. Vildledende, urigtig, urimeligt mangelfuld eller  

 utilbørlig markedsføring I henhold til loven må der ikke ved markedsføring af  

 sundhedsydelser anvendes urigtige, vildledende eller urimeligt mangelfulde  

 angivelser.
 Lovens og bekendtgørelsens anvendelsesområde er bredere end  

 markedsføringslovens, idet forbudet mod vildledende, urigtig eller urimeligt  

 mangelfuld markedsføring ikke er afhængig af, om markedsføringen påvirker  

 eller  

 er egnet til at påvirke udbud og efterspørgsel.
 Markedsføring af sundhedsydelser må hverken ved udformningen  

 eller indholdet (angivelserne) vildlede eller være egnet til at vildlede de  

 personer, den er rettet mod, eller når ud til.
Det er af betydning, hvordan markedsføringen kan blive  

 opfattet af den faktiske modtagerkreds.
Ved vurderingen af om markedsføring  

 af  

 sundhedsydelser er egnet til at vildlede, skal det tages i betragtning, at  

 markedsføring af sundhedsydelser som udgangspunkt retter sig mod patienter,  

 som  

 har et ønske om helbredelse eller afklaring af deres sygdom, hvorfor der er  

 tale om personer, som må antages at være særligt påvirkelige.
Børn og unge under 18 år må på grund af deres manglende  

 erfaring anses for at være særligt påvirkelige over for markedsføring af  

 sundhedsydelser.
Markedsføring af sundhedsydelser bør derfor rette sig mod  

 disse på en sådan måde, at den ikke udnytter deres naturlige godtroenhed  

 eller  

 mangel på erfaring.
Markedsføringen må heller ikke misbruge børn og unges  

 loyalitetsfølelse.
Der bør tillige udvises forsigtighed med at afbilde børn  

 og  

 unge under 18 år, da dette typisk vil vække børnenes og de unges opmærksomhed  

 og give indtryk af, at sundhedsydelsen er særligt egnet til dem.
 Forbrugerombudsmanden har i april 2002 udsendt en vejledning  

 om børn, unge og markedsføring.
5.1 Urigtige og vildledende angivelser Angivelser, som er urigtige, vil i de fleste tilfælde også  

 være vildledende.
En angivelse må ikke direkte eller underforstået, ved  

 udeladelse, ved ukorrekthed, ved tvetydighed eller ved overdreven påstand  

 være  

 egnet til at vildlede.
Ved vildledende angivelser forstås en angivelse, der  

 er  

 egnet til at forlede, narre, snyde eller føre modtageren på vildspor.
 En angivelse, der isoleret betragtet er korrekt, kan ud fra  

 en samlet vurdering af markedsføringstiltaget, herunder relevansen af  

 angivelsen i markedsføringstiltaget, uden yderligere oplysninger eller  

 forklaringer virke vildledende.
Dette indebærer ikke et krav om udelukkende objektive  

 angivelser.
Beskrivende og subjektive angivelser, hvad enten det drejer sig  

 om  

 den enkelte sundhedsperson, behandlingsstedet eller de enkelte ydelser, kan  

 anvendes.
5.2 Urimeligt mangelfulde angivelser Når der er tale om forhold, der er urimelige, er det ofte  

 forhold, der er uacceptable, ufornuftige eller som ikke stemmer overens.
 Det vil sige, at et markedsføringstiltag ikke vil kunne  

 betegnes som urimeligt mangelfuld, men alene mangelfuld, såfremt der heri  

 mangler enkelte ord som følge af for eksempel en trykfejl, hvis man ud af  

 markedsføringstiltaget kan se, at det drejer sig om en trykfejl.
Et markedsføringstiltag vil heller ikke kunne betegnes som  

 urimeligt mangelfuld, hvis alle bivirkninger og skadelige følgevirkninger af  

 den udbudte sundhedsydelse ikke er anført.
Relevante oplysninger herom skal  

 gives i forbindelse med indhentelse af et patientsamtykke til behandling, jf.  

 lov om patienters retsstilling kapitel 2. Der kan efter en konkret vurdering  

 være tale om vildledende markedsføring, såfremt sundhedsydelsen er overprist,  

 uden at væsentlige bivirkninger er anført.
En urimeligt mangelfuld angivelse er for eksempel, at en  

 sundhedsperson m.v. i en folder anpriser en sundhedsydelse uden at angive, at  

 sundhedspersonen selv er ophavsmanden bag den anpriste ydelse.
En sådan  

 angivelse vil endvidere, i og med at den er urimeligt mangelfuld, også være  

 vildledende.
5.3 Utilbørlige angivelser I henhold til loven må der ikke ved markedsføring af  

 sundhedsydelser anvendes angivelser, der på grund af deres form, eller fordi  

 de  

 angår uvedkommende forhold, er utilbørlige over for andre, herunder  

 sundhedspersoner og patienter.
Det kan for eksempel være angivelser, som er egnet til at få  

 en forbruger til at frygte, at denne lider af en bestemt sygdom, og derfor  

 føler sig nødsaget til at tage imod det udbudte.
For eksempel kunne en  

 sundhedsperson m.v. i sin markedsføring fremføre en række generelle symptomer  

 på en alvorlig sygdom for at få patienterne til at konsultere sig med henblik  

 på at få taget en diagnostisk test.
 Det kan også være angivelser, der benytter overtro eller  

 udnytter spillelidenskab, der indeholder forhold, der vil kunne føre til  

 eller  

 yde bidrag til voldshandlinger, eller som generelt virker stødende eller  

 udnytter børn og unges alder.
 Endvidere kan det være angivelser, som er diskriminerende på  

 grund af race, national oprindelse, religion, køn, seksuel orientering eller  

 alder, således at de bruges nedsættende eller ringeagtende.
Angivelserne behøver ikke at være vildledende.
Det er nok,  

 at angivelserne er utilbørlige, også selv om de formelt er korrekte.
Det vil  

 bero på en konkret vurdering, om en angivelse er utilbørlig.
5.4 Utilbørlige fremgangsmåder I henhold til loven må der ikke ved markedsføring af  

 sundhedsydelser anvendes vildledende fremgangsmåder eller øvrige  

 fremgangsmåder, såfremt de på grund af deres særlige form, eller fordi de  

 inddrager uvedkommende forhold, er utilbørlige over for andre, herunder andre  

 sundhedspersoner eller patienter.
 Med utilbørlige fremgangsmåder forstås  

 markedsføringsforanstaltninger, der påfører modtageren besvær eller  

 ulejlighed  

 eller virker særligt krænkende.
 Som eksempel på utilbørlige fremgangsmåder kan nævnes  

 markedsføring af sundhedsydelser eventuelt i form af løbesedler på kirkegårde  

 eller i visse tilfælde i form af opslag på sygehuse.
6. Særlige områder 6.1 Brugen af billeder m.v.
 I modsætning til tidligere er det tilladt at bruge billeder,  

 tegninger, logoer og lignende i markedsføring af sundhedsydelser under  

 forudsætning af, at de ikke er urigtige, vildledende eller urimeligt  

 mangelfulde.
 Særligt ved brugen af før- og efterbilleder er det vigtigt  

 at være opmærksom på, at brugen heraf kan være egnet til at vildlede, såfremt  

 det forventelige resultat ikke bliver korrekt skildret, jf. punkt 5 om  

 vildledende, urigtig, urimeligt mangelfuld eller utilbørlig markedsføring.  

 Det  

 vil som udgangspunkt være sjældent, at man kan garantere samme resultat ved  

 andre lignende behandlinger.
 Endvidere er det ved brugen af før- og efterbilleder vigtigt  

 at være opmærksom på, at det tydeligt skal fremgå, at der tale om samme  

 person,  

 og at dette skal kunne dokumenteres, jf. punkt 11 om dokumentationspligt.
 6.2 Angivelse af særlige arbejds- og  

 interesseområder m.v.
I modsætning til tidligere er det tilladt at angive særlige  

 arbejds- og interesseområder i markedsføringen af sundhedsydelser.
Det kan  

 for  

 eksempel være behandling af ryg-, nakke- og muskelsmerter, idræts- og  

 sportsskader, børnetandpleje eller specifikke sygdomme.
 Angivelse af teknisk udstyr og statistiske oplysninger er  

 endvidere tilladt.
 6.3 Angivelse af uddannelse m.v.
Det er i modsætning til tidligere tilladt at angive, hvor  

 man er uddannet og af hvem.
Det vil i forbindelse med angivelse af stilling  

 være muligt at angive exam., lægeexam., diplom i, udenlandsk  

 specialebetegnelse  

 m.v., også selv om der ikke er tale om en dansk uddannelse eller en  

 uddannelse,  

 der er godkendt af offentlige myndigheder.
Det er vigtigt at være opmærksom  

 på  

 beskyttede titler i autorisationslovgivningen.
 Hvis en sundhedsperson m.v. eller en sundhedsydelse bliver  

 støttet af en organisation eller lignende, må dette kun anføres i  

 markedsføringstiltaget, hvis organisationen m.v. godkender anførelsen af  

 dette.
 Idet rigtigheden af angivelser om faktiske forhold ifølge  

 loven skal kunne dokumenteres, jf. afsnit 11 om dokumentation, skal  

 uddannelse  

 m.v. kunne dokumenteres.
7. Elektronisk markedsføring Ved elektronisk markedsføring forstås markedsføring, der  

 foretages via Internettet på den grafiske del, kaldet World Wide Web (www).
Elektronisk markedsføring er omfattet af loven, såfremt den  

 sker fra en virksomhed, der er etableret her i landet.
Markedsføring via  

 Internettet fra andre EU-lande skal overholde hjemlandets regler, selvom for  

 eksempel markedsføringen er rettet mod Danmark, jf. lov nr. 227 af 22. april  

 2002 om tjenester i informationssamfundet, herunder visse aspekter af  

 elektronisk  

 handel, som implementerer e-handels direktivet (Europa-Parlamentets og Rådets  

 direktiv 2000/31/EF af 8. juni 2000).
8. Markedsføring i form af levende billeder Der er med forbudet mod at markedsføre sundhedsydelser i  

 form af levende billeder tale om et beskyttelseshensyn.
Mediet levende  

 billeder bliver i almindelighed betragtet som et meget stærkt medie, og  

 patienter med et ønske om helbredelse eller afklaring af deres sygdom må  

 antages at være særligt påvirkelige af denne form for markedsføring.
8.1 Fjernsyn Markedsføring af sundhedsydelser må ikke finde sted i  

 fjernsyn, hvilket vil sige alle former for fjernsyn, herunder tekst-tv.
 Forbudet mod markedsføring i fjernsyn kan dog ikke håndhæves  

 over for fjernsynsstationer, der sender fra et andet EU-land, for eksempel  

 TV3.  

 Det er tv-direktivet (Rådets direktiv af 3. oktober 1989 om samordning af  

 visse  

 love og administrative bestemmelser i medlemsstaterne vedrørende udøvelse af  

 tv-radiospredningsvirksomhed (89/552/EØF), senest ændret ved  

 Europa-Parlamentets  

 og Rådets direktiv 97/36/EF af 30. juni 1997) og afsenderlandets regler, der  

 skal overholdes, uanset om markedsføringen er rettet mod Danmark.
Tv-direktivet er dog ikke til hinder for, at medlemslandene  

 i henhold til generelle bestemmelser om beskyttelse af forbrugerne mod  

 vildledende markedsføring griber ind over for den sundhedsperson m.v., der er  

 ansvarlig for markedsføringen, som fra en anden medlemsstat udsender en  

 tv-reklame, der er vildledende.
Derfor vil §§ 2 og 3 i loven kunne  

 håndhæves over for vildledende tv-reklamer fra et andet EU-land.
 Såfremt der i fjernsynet vises et forbrugerprogram, en  

 nyhedsudsendelse af debatskabende karakter eller lignende, hvori der bliver  

 givet oplysninger om forskellige sundhedsydelser, vil det som led i  

 belysningen  

 af det debatskabende emne være tilladt at vise en video, som en  

 sundhedsperson  

 m.v. har fremstillet eller gjort anvendelse af.
 Markedsføring på bannere og vægge m.v. i sportshaller og på  

 sportspladser kan efter omstændighederne være i strid med lovens forbud mod  

 markedsføring i fjernsyn, såfremt der i forbindelse med en  

 fjernsynsudsendelse,  

 bliver fokuseret på banneret eller væggen m.v.
8.2 Video, Cd-rom, DVD eller lignende Markedsføring af sundhedsydelser på video, Cd-rom, DVD eller  

 lignende er ikke tilladt.
Dette gælder også, selv om sådanne bliver udleveret  

 eller forevist privat, herunder fra et behandlingssted, hvor den pågældende  

 patient ønsker en eventuel behandling, jf. dog næste afsnit.
 Såfremt en video eller lignende skal bruges som instruktion  

 af en forestående behandling, hvad enten den bliver udleveret eller forevist,  

 og den ikke har karakter af markedsføring, vil dette være tilladt.
 Hvis korte videosekvenser bliver vist på en dansk Internet  

 hjemmeside vil dette være i strid med forbudet i loven og bekendtgørelsen om  

 markedsføring på video.
8.3 Film Markedsføring af sundhedsydelser i forbindelse med  

 fremvisning af film, for eksempel i biografer, er ikke tilladt.
9. Identifikation af markedsføring Al markedsføring skal udformes og præsenteres således, at  

 det tydeligt fremgår, at der er tale om markedsføring.
 Det skal tillige tydeligt fremgå, hvem der er ansvarlig for  

 markedsføringen.
 Såfremt det ikke tydeligt fremgår, at der er tale om  

 markedsføring, og hvem der er ansvarlig for markedsføringen, vil der være  

 tale  

 om vildledende markedsføring i strid med loven og bekendtgørelsen.
I forbindelse med identifikation af markedsføringstiltag,  

 der måtte blive udsendt i radioen eller fjernsynet, har Sundhedsstyrelsen  

 alene  

 kompetencen til at vurdere disse markedsføringstiltag i forhold til den  

 sundhedsperson m.v., der er ansvarlig for markedsføringen.
Kompetencen til at  

 vurdere disse markedsføringstiltag i forhold til tv-stationen tilkommer  

 Radio-  

 og tv-nævnet og de lokale radio- og tv-nævn, jf. lov nr. 1052 af 17. december  

 2002 om radio- og fjernsynsvirksomhed.
 I forbindelse hermed kan Sundhedsstyrelsen kræve alle  

 oplysninger meddelt, som skønnes at kunne belyse, om der i den konkrete  

 situation er tale om markedsføring, jf. punkt 11 om dokumentationspligt og  

 punkt 12.1 om oplysningspligt i forbindelse med Sundhedsstyrelsens tilsyn.
9.1 Redaktionelt stof Sammenblanding af redaktionelt stof/artikler og  

 markedsføringstiltag må ikke finde sted.
Der skal opretholdes en klar  

 skillelinje mellem markedsføring og redaktionelle tekster.
 Et eksempel på sammenblanding af redaktionel tekst og  

 markedsføring kan være en aftale mellem en sundhedsperson m.v. og en avis om,  

 at der vil blive udarbejdet en redaktionel artikel, hvori der indføjes en  

 rosende beskrivelse af sundhedspersonens ydelse eller dennes virksomhed, mod  

 at  

 sundhedspersonen tegner en annonce i avisen.
9.2 Pressemeddelelser Pressemeddelelser er som udgangspunkt at betragte som  

 markedsføring.
Pressemeddelelser, der fremstår som redaktionel tekst, men som  

 reelt er markedsføring af sundhedsydelser, vil ikke være tilladt, da der er  

 tale om markedsføring, der ikke kan identificere som sådan.
10. Sammenlignende markedsføringstiltag Ved sammenlignende markedsføringstiltag skal  

 markedsføringstiltaget direkte eller indirekte henvise til en konkurrent  

 eller  

 til sundhedsydelser, som udbydes af en konkurrent.
En indirekte henvisning  

 kunne være, at man bruger ord som andre sundhedspersoner,  

 andre behandlere  

 eller lignende, idet det ikke er en forudsætning, at der i  

 markedsføringstiltaget  

 specifikt er nævnt navne m.v., for at der er tale om en henvisning.
 Der skal dog som minimum at foreligge en konkurrencerelation  

 mellem sundhedspersonen m.v., der står bag markedsføringstiltaget, og den  

 sundhedsperson/sundhedsydelse, som sammenligningen angår.
10.1 Betingelse for brugen af sammenlignende  

 markedsføringstiltag Der er 6 betingelser, som skal være opfyldt, for at man må  

 bruge sammenlignende markedsføringstiltag:
 1.  

 	  

    

 Markedsføringstiltaget  

 må ikke være vildledende, jf. punkt 5 om vildledende, urigtig, urimeligt  

 mangelfuld eller utilbørlig markedsføring.
 2.  

 	  

    

 Markedsføringstiltaget  

 skal angå sundhedsydelser, der opfylder samme behov og tjener samme formål.
 Dette vil afhænge  

 af markedsføringstiltagets udformning og af de egenskaber, der sammenlignes  

 ved  

 de pågældende ydelser.
 3.  

 	  

    

 Markedsføringstiltaget  

 skal være objektivt og skal sammenligne en eller flere konkrete og relevante  

 egenskaber, der kan dokumenteres, og som er repræsentative for de  

 sundhedsydelserne, der sammenlignes, herunder prisen.
 Der må ikke bruges  

 subjektive holdningsbaserede udtalelser, som ikke kan dokumenteres.
 Som eksempler på  

 sammenligninger kan nævnes sammenligninger af undersøgelses- eller  

 behandlingsmetoder, opfølgning på kontroller m.v.
 4.  

 	  

    

 Markedsføringstiltaget  

 må ikke skabe forveksling mellem den sundhedsperson m.v., der står bag  

 markedsføringstiltaget, og en konkurrent til denne, mellem deres navne eller  

 mellem andre karakteristiske kendetegn eller sundhedsydelser.
 5.  

 	  

    

 Markedsføringstiltaget  

 må ikke miskreditere eller nedvurdere en konkurrents firmanavn eller andre  

 karakteristiske kendetegn, sundhedsydelser, aktiviteter eller øvrige forhold.  

 Markedsføringstiltaget må ikke fremsætte skadelig og nedsættende udtalelser  

 om  

 en konkurrent.
 6.  

 	  

    

 Markedsføringstiltaget  

 må ikke drage utilbørlig fordel af den anseelse, der er knyttet til en  

 konkurrents firmanavn eller andre karakteristiske kendetegn.
 Man må således ikke  

 snylte på en andens gode omdømme (renommé eller goodwill).
10.2 Særtilbud i sammenlignende markedsføringstiltag Ved udtrykket særtilbud forstås enhver form for tilbud til  

 en patient om at erhverve sig en sundhedsydelse på særligt favorable vilkår.  

 Tilbudet behøver ikke blot angå prisen, men kan også angå specielt  

 fordelagtige  

 kreditvilkår.
Såfremt man markedsfører et særtilbud, skal man som minimum  

 angive, hvornår tilbudet ophører.
Gælder særtilbuddet endnu ikke, skal det  

 tillige oplyses, hvornår perioden for den særlige pris eller for andre  

 særlige  

 betingelser begynder.
 Et markedsføringstiltag med et særtilbud kunne være en  

 prisnedsættelse i forhold til konkurrenterne på for eksempel fedtsugning i  

 sommerperioden.
11. Dokumentationspligt Rigtigheden af angivelser om faktiske forhold skal ifølge  

 loven kunne dokumenteres over for Sundhedsstyrelsen som tilsynsmyndighed.
Det vil for eksempel sige, at ved brugen af billeder i  

 markedsføring af sundhedsydelser, skal ægtheden af billedet kunne  

 dokumenteres/bevises, jf. punkt 6.1 om brugen af billeder m.v.
Det betyder  

 endvidere, at såfremt det i markedsføringstiltaget er anført, at en  

 behandlingsform kan helbrede, så skal dette kunne dokumenteres/bevises.
12. Tilsyn Sundhedsstyrelsen vil i sit tilsyn med markedsføring af  

 sundhedsydelser tage sager op af egen drift og vil i forbindelse hermed lægge  

 vægt på, om et markedsføringstiltag er egnet til at vildlede og derved kunne  

 påvirke befolkningen til at efterspørge sundhedsydelser, der går videre, end  

 det er fagligt begrundet.
Sundhedsstyrelsen er ikke forpligtet til at behandle alle  

 sager vedrørende markedsføring af sundhedsydelser.
Sundhedsstyrelsen skal ved  

 vurderingen af, hvorvidt en sag skal behandles, navnlig lægge vægt på  

 varetagelsen af hensynet til patienterne.
Sundhedsstyrelsen har således  

 mulighed for at prioritere de sager, der tilgår styrelsen.
Sager der alene er  

 af konkurrencemæssig karakter, vil således ikke blive prioriteret højt.
 Sundhedsstyrelsen vil i de situationer, hvor styrelsen ikke  

 finder anledning til at behandle en anmeldelse af et markedsføringstiltag,  

 meddele anmelderen, at denne har mulighed for at anlægge et civilt søgsmål.
I de situationer, hvor Sundhedsstyrelsen finder anledning  

 til at gribe ind, vil styrelsen fremsende en udtalelse til den sundhedsperson  

 m.v., der står bag markedsføringstiltaget, sammen med en henstilling om at  

 stoppe det konkrete markedsføringstiltag.
I tilfælde af manglende reaktion på  

 styrelsen udtalelse, vil styrelsen anmode politiet om at rejse tiltale.  

 Overtrædelse af loven og bekendtgørelsen er sanktioneret med bøde.
12.1 Oplysningspligt i forbindelse med Sundhedsstyrelsens  

 tilsyn Sundhedsstyrelsen kan i forbindelse med sit tilsyn af  

 markedsføring af sundhedsydelser kræve alle oplysninger, som skønnes  

 nødvendige  

 for at vurdere markedsføringstiltaget.
Det kunne for eksempel være  

 dokumenter,  

 herunder kontrakter, regningsbilag m.v., som kan belyse aftaleforhold i  

 forbindelse med markedsføring af sundhedsydelser.
 Sundhedsstyrelsen kan kræve oplysninger meddelt indenfor en  

 kort frist, såfremt det efter omstændighederne skønnes påkrævet, eller hvis  

 der  

 er tale om sammenlignende markedsføring.
13. Ikrafttræden Loven og bekendtgørelsen træder i kraft den 1. september  

 2003.
