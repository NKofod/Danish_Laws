Lov om ændring af lov om almene boliger  

 samt støttede  

 private andelsboliger m.v. og lov om andelsboligforeninger og  

 andre boligfællesskaber (Forøgelse af andelsboligkvoten og ændret  

 finansiering af støttede andelsboliger) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, som ændret ved §  

 1 i lov nr. 75 af 12. februar 2002, foretages følgende  

 ændringer:
 1. I § 158 ændres »støtte« til: »tilskud«.
 2. I § 160 b, stk. 1, 1. pkt., ændres  

 »ydelsesstøtte« til: »tilskud«, og i 2. pkt. ændres  

 »støtte« til: »tilskud«.
 3. § 160 b, stk. 2, affattes således:
 »Stk. 2. Tilskud efter stk. 1 kan ydes inden for den  

 bevillingsramme, der fastsættes på de årlige finanslove.  

 Fordelingen af bevillingskvoten til kommunerne foretages af økonomi-  

 og erhvervsministeren.«.
 4. § 160 b, stk. 3, 1. pkt., affattes således:
»Kommunalbestyrelsen kan kun meddele tilsagn om tilskud  

 på statens vegne, hvis den samtidig selv påtager sig at yde den  

 støtte, der fremgår af § 160 c, stk. 4, og påtager sig at  

 yde garanti for realkreditlån efter § 160 d.« 5. § 160 c affattes således:
»§ 160 c.
Anskaffelsessummen for  

 støttede private andelsboliger efter § 160 b finansieres efter fradrag  

 af et statsligt tilskud, jf. stk. 2, med op til 80 pct. realkreditlån  

 og op til 20 pct. andels-indskud.
 Stk. 2. Det statslige tilskud gives som et kontant  

 beløb, der udgør 10 pct. af anskaffelsessummen, dog  

 højst 1.200 kr. pr. m2. Tilskuddet beregnes på baggrund af den  

 anskaffelsessum, som kommunalbestyrelsen godkender efter byggeriets  

 afslutning.
 Stk. 3. Det statslige tilskud udbetales, når den  

 samlede bebyggelse er finansieret med realkreditlån og 75 pct. af  

 boligerne er taget i brug af andelshaverne.
Stk. 4. Det statslige tilskud kan kun gives, hvis  

 kommunalbestyrelsen godtgør staten 33 pct. af udgifterne hertil.« 6. I § 160 g, 1., 2. og 3. pkt., ændres  

 »ydelsesstøtte« til: »tilskud«.
 7. I § 160 h ændres »støtte« til:  

 »tilskud«.
 8. I § 160 j, stk. 1, 1. pkt., indsættes efter  

 »indskud på«: »op til«.
 9. I § 160 k, 1. pkt., ændres »eller  

 ydelsesstøtte« til: », ydelsesstøtte eller tilskud«.
§ 2 I lov om andelsboligforeninger og andre boligfællesskaber, jf.  

 lovbekendtgørelse nr. 652 af 2. juli 2001, foretages følgende  

 ændringer:
 1. I § 5 indsættes efter stk. 8 som nyt stykke:
»Stk. 9. Er der ydet tilskud til etablering af private  

 andelsboliger efter § 160 b, stk. 1, i lov om almene boliger samt  

 støttede private andelsboliger m.v., skal tilskuddet ved beregning af  

 foreningens formue optages som en passivpost, der nedtrappes med en tiendedel  

 af tilskuddets størrelse, første gang et år efter  

 udbetaling af tilskuddet, og indtil hele tilskuddet er medtaget i  

 formueopgørelsen.« Stk. 9-12 bliver herefter stk. 10-13.
 2. I § 7 g, 1. pkt., ændres »§ 5, stk. 12« til: »§ 5,  

 stk. 13«.
§ 3 Loven træder i kraft den 1. april 2002.
Givet på Christiansborg Slot, den 20. marts  

 2002 Under Vor Kongelige Hånd og Segl Margrethe R.
