Under et i april måned 1984 afholdt møde mellem Statsanstalten for  

 Livsforsikring og kirkeministeriet om forskellige spørgsmål vedrørende  

 hjælpepræsternes pensionsordning gjorde Statsanstalten opmærksom på  

 forskellige praktiske forhold, der vanskeliggør pensionsforsikringsproceduren  

 for Statsanstalten såvel ved tegningen af pensionsforsikring for  

 hjælpepræster som under forsikringens forløb.
Det blev oplyst, at  

 Statsanstaltens revision ikke længere vil kunne forventes at undlade påtale  

 af uregelmæssigheder i den fastlagte forretningsgang.
 Kirkeministeriet gav under mødet Statsanstalten tilsagn om at ville være  

 behjælpelig med løsningen af de tilbagestående problemer, der for en dels  

 vedkommende må antages at skyldes lønanvisningens overgang til SCL, hvilket  

 har bevirket, at den i ministeriets cirkulærskrivelse af 6. juli 1981  

 fastlagte procedure ikke (kan) følges.
Ændringen i lønanvisningen har tilsyneladende medført, at Statsanstalten  

 ofte modtager pensionsbidrag via SCL, forinden de for pensionsforsikringen  

 nødvendige dokumenter ( pensionsbegæring, samtykkeerklæring og  

 helbredsattest) foreligger.
Statsanstalten vil i fremtiden se sig nødsaget  

 til at tilbagesende pensionsbidrag, der er fremsendt, forinden  

 pensionspapirerne foreligger.
 Statsanstalten gjorde endvidere opmærksom på, at man normalt ikke længere  

 modtager særskilt underretning om væsentlige ændringer i hjælpepræsternes  

 lønforhold på anden måde end gennem SCL, og at dette grundlag er  

 utilstrækkeligt og usikkert.
Statsanstalten bemærkede, at det er af afgørende betydning for  

 pensionsforsikringstilbuddet, at pkt. 5 i pensionsbegæringen »den  

 pensionsgivende årsgage« er udfyldt behørigt og korrekt ved  

 pensionsforsikringens tegning.
Det er ligeledes væsentligt, at Statsanstalten  

 straks modtager særskilt underretning om senere ændringer i den  

 pensionsgivende årsgage, der skyldes andet end dyrtidsreguleringer og  

 lignende.
Årsagen hertil er, at den pensionsgivende årsløn danner grundlag for  

 pensionsforsikringen, og at der ved væsentlige ændringer heri skal foretages  

 ny beregning af pensionsforsikringen, hvorefter der tilstilles  

 stiftsøvrigheden/hjælpepræsten en såkaldt reguleringsmeddelelse.
Ved mindre  

 væsentlige ændringer - herunder dyrtidsreguleringer og lignende - foretages  

 ikke øjeblikkelig regulering, men disse ændringer indgår i den  

 reguleringsmeddelelse, der hvert år pr. 1. januar udsendes vedrørende alle  

 hjælpepræster, der er omfattet af pensionsforsikringsordningen.
Man skal i anledning heraf bede stiftsøvrigheden være opmærksom på de  

 nævnte forhold, idet man skal anmode stiftsøvrigheden om så  hurtigt som  

 muligt efter at have modtaget meddelelse om ansættelse  af en hjælpepræst at  

 ville rette henvendelse til den pågældende med hensyn til, om vedkommende  

 ønsker pensionsforsikringsordning i Statsanstalten/videreførsel af  

 pensionsordning i Magistrenes Pensionskasse eller lignende og at søge  

 ekspeditionen fremskyndet mest muligt.
Hjælpepræsten bedes anmodet om at  

 sende såvel pensionsbegæring som samtykkeerklæring og helbredsattest  

 (sidstnævnte i den dertil beregnede lukkede kuvert, der ikke må åbnes af  

 stiftsøvrigheden) til stiftsøvrigheden, der først, når alle 3 dokumenter  

 foreligger, sender disse til Statsanstalten. Ønske om fortsat medlemskab af  

 anden pensionsordning meddeles hurtigst muligt kirkeministeriet, der  

 foretager det videre fornødne.
 Stiftsøvrigheden bedes påse, at det er den helbredsattest, der  bruges ved  

 tjenestemandsansættelse , der tilstilles hjælpepræsten, idet det har vist  

 sig, at nogle hjælpepræster fejlagtigt har fået tilsendt den af  

 Statsanstalten i andre forsikringsforhold sædvanligt benyttede  

 helbredserklæring, der udfyldes af forsikringstager uden lægeundersøgelse.
 Stiftsøvrigheden må endvidere nøje påse, at pensionsbegæringen er  udfyldt  

 behørigt og korrekt . Såfremt ministeriets endelige lønfastsættelse ikke  

 foreligger, når pensionspapirerne iøvrigt er klar til afsendelse, må den  

 pensionsgivende gage under pkt. 5 i pensionsbegæringen opgives på grundlag af  

 a conto lønnen - normalt lønnen efter 1. løntrin.
Pkt. 6 i pensionsbegæringen: »Tidspunktet for ansættelsen« og  

 pkt. 7: »Tidspunktet for indtrædelse i pensionsordningen« vil  

 normalt skulle udfyldes med samme dato:. Ansættelsesdatoen.
Pkt. 8 »dato  

 og år for pensionsanciennitetens begyndelse« med tilhørende  

 underrubrikker vil normalt ikke skulle udfyldes for hjælpepræster.
I de tilfælde, hvor pensionspapirerne ikke har kunnet fremsendes til  

  Statsanstalten inden første lønudbetaling, anmoder man stiftsøvrigheden om  

 at ville foranledige, at der a conto anvises hjælpepræsten forskudsløn  

 svarende til den nettoløn , som den pågældende er berettiget til, indtil  

 pensionspapirerne er fremsendt til Statsanstalten.
Herefter kan lønudbetaling  

 overgå til SCL, og pensionsforsikringsbidrag fra ansættelsen og fremefter  

 tilstilles statsanstalten.
 Det bør tilstræbes, at pensionspapirerne fremsendes til statsanstalten  

 inden første lønudbetaling, således at forskudsanvisning undgåes.
Ministeriet udbeder sig indberetning, såfremt pensionspapirerne ikke har  

 kunnet fremsendes til Statsanstalten inden to måneder efter en hjælpepræsts  

 ansættelse.
Ved ønske om fortsættelse af en tidligere pensionsordning må  

 lønudbetaling ligeledes ske forskudsvis, indtil der foreligger nærmere  

 meddelelse fra ministeriet om pensionsordningens fortsættelse og  

 pensionsbidragenes indbetaling.
 Ved alle ændringer i en hjælpepræsts lønforhold - bortset fra  

 dyrtidsreguleringer og lignende - bedes stiftsøvrigheden  underrette  

 statsanstalten særskilt herom med oplysning om den nye  pensionsgivende  

 årsgage, således om tillæggelse af forhøjet lønanciennitet, ordinære  

 anciennitetsstigninger, kvotaforhøjelser og -nedsættelser.
 Ved en hjælpepræsts fratræden fra stillingen bedes stiftsøvrigheden  

 ligeledes underrette Statsanstalten.
 Ved alle meddelelser til Statsanstalten skal den pågældendes  personnummer  

 oplyses.
 Man skal anmode stiftsøvrigheden om at ville tilstille ministeriet  

 oplysning om forsikringspolicenummer for alle de i stiftet ansatte  

 hjælpepræster samt om ved fremtidige ansættelser at ville tilstille  

 ministeriet oplysning om policenummer, så snart forsikringspolice foreligger.
 P.M.V.
 E.B.
 Ellinor Bagger. fm.
