Nr LSF 189 Forslag til Lov om ændring af lov om gødning og jordforbedringsmidler m.m.  

 og om ophævelse af lov om kontrol med kemiske undersøgelser af  

 mejeriprodukter og lov om udførelse af jordbundsanalyser Fremsat af landbrugs- og fiskeriministeren (Henrik Dam Kristensen) den 8. marts 1995 Vedtaget ved tredjebehandling den 19. maj 1995 Lov nr. 400 af 14/06/1995 § 1 I lov nr. 131 af 26. februar 1992 om gødning og jordforbedringsmidler m.m.  

 foretages følgende ændring:
 § 1, stk. 3, nr. 6 og 7, affattes således:
»6) autorisation af og tilsyn med kemiske laboratorier, herunder  

 jordlaboratorier, samt godkendelse af analysemetoder og arbejdsforskrifter,  

 og 7) betaling af udgifterne ved kontrol, tilsyn og administration samt  

 renter ved for sen indbetaling heraf og gebyr ved påkrav for skyldige  

 indbetalinger.« § 2 Stk. 1. Loven træder i kraft den 1. juni 1995.
 Stk. 2. Samtidig ophæves lov nr. 75 af 23. marts 1932 om kontrol  

 med kemiske undersøgelser af mejeriprodukter og lov nr. 218 af 31. maj 1963  

 om udførelse af jordbundsanalyser.
Oprindeligt fremsat forslag Landbrugsmin. j. nr.
L.
J. 1963 nr. 346.
§ 1 I lov om gødning og jordforbedringsmidler m.m., jf. lov nr. 131 af 26.  

 februar 1992, foretages følgende ændring:
 1. § 1, stk. 3, nr. 6 og 7, affattes således:
»6) autorisation af og tilsyn med kemiske laboratorier, herunder  

 jordlaboratorier, samt godkendelse af analysemetoder og arbejdsforskrifter,  

 og 7) betaling af udgifterne ved kontrol, tilsyn og administration samt  

 renter ved for sen indbetaling heraf og gebyr ved påkrav for skyldige  

 indbetalinger.« § 2 Stk. 1. Loven træder i kraft den 1. juni 1995.
 Stk. 2. Samtidig ophæves lov nr. 75 af 23. marts 1932 om kontrol  

 med kemiske undersøgelser af mejeriprodukter og lov nr. 218 af 31. maj 1963  

 om udførelse af jordbundsanalyser.
Bemærkninger til lovforslaget Den gældende lov om udførelse af jordbundsanalyser stammer fra 1963.
Loven havde oprindelig baggrund i, at private tilbød at foretage  

 jordbundsanalyser uden offentlig kontrol med analysemetoder og kvaliteten af  

 analyserne.
Efter loven må erhvervsmæssige analyser af jordprøver kun  

 foretages af laboratorier, der er autoriseret hertil af landbrugs- og  

 fiskeriministeren.
 Meddelelse af autorisation forudsætter en officiel konstatering af, at  

 laboratoriet disponerer over egnede lokaler og egnet apparatur, hvilket  

 udelukker autorisation af laboratorier beliggende uden for landets grænser.  

 Loven er således ikke i overensstemmelse med princippet om fri udveksling af  

 tjene- steydelser mellem medlemsstaterne af Den Europæiske Union.
Endvidere indeholder loven ikke hjemmel til at inddrage en autorisation  

 administrativt i tilfælde, hvor et laboratorium ikke overholder de fastsatte  

 bestemmelser om drift af laboratoriet.
Der savnes ligeledes hjemmel til at  

 offentliggøre resultaterne af tilsynet med de autoriserede laboratorier,  

 herunder især resultaterne af sammenlignende analyser.
 Det foreslås derfor, at lov om udførelse af jordbundsanalyser ophæves, og  

 at den eksisterende hjemmel i lov om gødning og jordforbedringsmidler til at  

 fastsætte regler om frivillig autorisation af laboratorier, der foretager  

 kemiske analyser af prøver af foderstoffer og gødning, udvides til at omfatte  

 analyser af jordprøver.
 Det bemærkes herved, at resultaterne af analyserne af jordprøver tjener  

 som vejledning ved anvendelsen af produkter omfattet af gødningsloven.
 Hvad enten der er tale om et laboratorium med en frivillig eller en påbudt  

 autorisation gælder det, at der er tale om udførelse af analyser efter  

 anmodning fra private rekvirenter, og at autorisationen ikke indebærer, at  

 der tillægges laboratorierne officielle kontrolbeføjelser.
 Samtidig foreslås det, at lov nr. 75 af 23. marts 1932 om kontrol med  

 kemiske undersøgelser af mejeriprodukter ophæves, idet der i dag kun er  

 enkelte private laboratorier, der er autoriseret efter denne lov, hvorfor der  

 ikke ses at være fornødent grundlag for at opretholde loven.
 Lovforslaget har været udsendt i høring til Landbrugsraadet, De danske  

 Landboforeninger, Dansk Familielandbrug, Dansk Erhvervsgartnerforening,  

 Forbrugerrådet, Foreningen af Statsautoriserede Laboratorieforstandere i  

 Danmark og Hedeselskabet.
Lovforslaget skønnes ikke at have væsentlige erhvervsøkonomiske eller  

 miljømæssige konsekvenser.
Forslaget skønnes ikke at have finansielle eller  

 administrative konsekvenser for stat eller kommunerne.
 I bilag 2-3 er optaget de love, der foreslås ophævet.
Bemærkninger til de enkelte bestemmelser Til § 1, nr. 1 Det foreslås, at hjemlen til at fastsætte regler om frivillig autorisation  

 af kemiske laboratorier udvides til også at omfatte jordlaboratorier.
Der var  

 tidligere et krav om autorisation af disse laboratorier i lov om udførelse af  

 jordbundsanalyser.
Det foreslås, at hjemmelen til at fastsætte bestemmelser om betaling for  

 kontrol m.v. udvides til at omfatte bestemmelser om renter ved for sen  

 indbetaling heraf og om gebyr for rykkerskrivelser.
Denne udvidede hjemmel  

 findes i andre love under Landbrugs- og Fiskeriministeriet.
En sådan  

 udvidelse af den eksisterende hjemmel vil i højere grad sikre betaling af de  

 skyldige beløb.
Gebyrer vil blive kalkuleret i overensstemmelse med gældende  

 retningslinier herfor.
Til § 2 Der henvises til de almindelige bemærkninger til lovforslaget.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om gødning og jordforbedringsmidler m.m., jf. lov nr. 131 af 26.  

 februar 1992, foretages følgende ændring:
 1. § 1, stk. 3, nr. 6 og 7, affattes således:
»6) autorisation af og tilsyn med kemiske laboratorier, herunder  

 jordlaboratorier, samt godkendelse af analysemetoder og arbejdsforskrifter,  

 og 7) betaling af udgifterne ved kontrol, tilsyn og administration samt  

 renter ved for sen indbetaling heraf og gebyr ved påkrav for skyldige  

 indbetalinger.« § 1. Landbrugsministeren kan fastsætte bestemmelser om opbevaring  

 og salg af alle produkter, kemiske stoffer og organismer, der er bestemt til 1) fremme af planters vækst, og hvis virkning helt eller overvejende beror  

 på deres indhold af plantenæringsstoffer (gødninger), 2) fremme af omsætningen af indholdet af organisk stof i kompostmateriale  

 (komposteringspræparater), 3) ændring af jords eller voksemediers fysiske, kemiske eller biologiske  

 tilstand, og hvis virkning ikke eller kun i ringe grad beror på et indhold af  

 plantenæringsstoffer (jordforbedringsmidler), 4) anvendelse som voksemedier for planter eller 5) fremme af optagelsen af næringsstoffer ved podning på frø, planter,  

 jord eller voksemedier.
 Stk. 2. Landbrugsministeren kan bestemme, at reglerne i denne lov  

 skal gælde for produkter m.m., som har tilsvarende virkning som beskrevet i  

 stk. 1.
Stk. 3. Ved fastsættelse af bestemmelser efter stk. 1, herunder  

 til gennemførelse af forskrifter fastsat af De Europæiske Fællesskaber, kan  

 landbrugsministeren fastsætte forskrifter om 1) pakning og mærkning, 2) registrering og godkendelse af betegnelse og mærkning m.m., 3) produkternes indhold, sammensætning og kvalitet m.m., 4) regnskab over produktion, indførsel, lager og salg, 5) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater, 6) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter og 7) gebyrer til dækning af udgifterne ved kontrol, tilsyn og  

 administration.
 Stk. 4. I bestemmelser fastsat efter stk. 1 kan der fastsættes  

 regler om udbud og salg, fordeling, levering eller anden form for  

 overdragelse.
 Stk. 5. Der er udpantningsret for gebyrer fastsat efter stk. 3,  

 nr. 7.
Bilag 2 Lov om Kontrol med kemiske Undersøgelser af Mejeri- produkter.*) VI CHRISTIAN DEN TIENDE, af Guds Naade Konge til Danmark og Island, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved Vort Samtykke  

 stadfæstet følgende Lov:
 § 1.
 1. Analytisker Laboratorier, der foretager kemiske Undersøgelser af  

 Mejeriprodukter, skal, saafremt de ønsker at benytte den i Stk. 3 angivne  

 Betegnelse, paa nærmere Vilkaar autoriseres af Landbrugsministeren.
2. Ved fornævnte Undersøgelser skal de autoriserede Laboratorier  

 benytte Metoder og Arbejdsforskrifter, som fastsættes af Landbrugsministeren.  

 De autoriserede Laboratorier er underkastet Kontrol af Landbrugsministeren  

 efter nærmere af ham fastsatte Regler.
Landbrugsministeren fastsætter  

 Taksterne for Undersøgelserne.
3. De autoriserede Laboratorier er berettigede til ved  

 Henvendelser til Offentligheden at anvende en af Landbrugsministeren fastsat  

 Betegnelse, hvori indgaar Ordet »Statsautoriseret«.
Anden  

 Betegnelse, hvori indgaar »Statsautoriseret«,  

 »Statsanerkendt« eller lignende, maa ikke benyttes af noget  

 Laboratorium, medmindre Tilladelse i Henhold til Lovhjemmel foreligger.
 § 2.
 Denne Lov, der ikke gælder for Færøerne, træder straks i Kraft.
 Hvorefter alle vedkommende sig have at rette.
 Givet på Amalienborg, den 23. Marts 1932.
 Under Vor Kongelige Haand og Segl.
 CHRISTIAN R.
(L.
S.) / Kr.
Bording.
*) Udfærdiget gennem Landbrugsministeriet.
Se Rigsdagstidenden for 1931-32: Landst.
Tid.
Sp. 401, 420, 1028, 1032, Folket.
Tid.
Sp.
3718, 4252, 4331; Till.
A.
Sp. 3941; Till.
B.
Sp. 637, 1641; Till.
C.
Sp. 419.
Bilag 3 Lov nr. 218 af 31. maj 1963.
 Lov om udførelse af jordbundsanalyser.
 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1. Erhvervsmæssig udførelse af jordbundsanalyser må kun finde  

 sted efter en af landbrugsministeren meddelt autorisation.
Sådan autorisation  

 udkræves også for udførelse af jordbundsanalyser, der foretages i forbindelse  

 med salg af kalk og andre gødningsmidler.
 Stk. 2. Autorisationer meddeles efter ansøgning til personer, der  

 over for tilsynet, jfr. § 6, godtgør, at de er i besiddelse af de kundskaber,  

 der er fornødne.
 Stk. 3. Autorisationen kan begrænses til foretagelse af visse  

 analyser.
 § 2. De i § 1, stk. 1, omhandlede analyser må kun foretages i  

 lokaler og under anvendelse af apparatur, der er godkendt af  

 landbrugsministeriet som egnet til analysernes foretagelse.
§ 3. På laboratorierne må der kun udføres analyser af jordprøver,  

 som er indsendt af en under landbrugs- og havebrugsorganisationerne ansat  

 konsulent eller af ejeren eller brugeren af den ejendom, hvorfra prøverne  

 hidrører.
Meddelelse om analyseresultatet skal ske direkte til den, som har  

 indsendt prøven.
 § 4. Forskrifter for laboratoriernes udførelse af  

 jordbundsanalyser samt maksimaltakster herfor fastsættes af  

 landbrugsministeren.
 § 5. Den, der har autorisation efter § 1, og hvis laboratorium er  

 godkendt efter § 2, kan benytte en af landbrugsministeren godkendt betegnelse  

 for laboratorier af denne art, hvori ordene »autoriseret til udførelse  

 af jordbundsanalyser« indgår.
 Stk. 2. Den i stk. 1 omhandlede betegnelse må ikke benyttes af  

 andre.
 Stk. 3. Intet laboratorium må benytte anden betegnelse, hvori  

 ordet »autoriseret« eller ord som »anerkendt«,  

 »godkendt« el. lign. indgår, medmindre dette har hjemmel i den  

 øvrige lovgivning.
 § 6. Laboratorierne er underkastet tilsyn efter nærmere af  

 landbrugsministeren fastsatte regler.
 Stk. 2. Ved lovens administration bistås landbrugsministeren af et  

 tilsynsudvalg, der består af professoren i agrikulturkemi ved den kgl.  

 veterinær- og landbohøjskole, forstanderen for statens  

 planteavlslaboratorium, af 4 henholdsvis af De samvirkende danske  

 Landboforeninger, De samvirkende danske Husmandsforeninger, Almindelig dansk  

 Gartnerforening og Det danske Hedeselskab udpegede medlemmer samt 1 af de med  

 autorisation forsynede laboratorier valgt medlem.
 Stk. 3. De af landbrugsministeren efter indstilling af  

 tilsynsudvalget udpegede tilsynsførende kan kræve sig meddelt alle for  

 tilsynets udøvelse fornødne oplysninger og kan fra laboratorierne medtage  

 undersøgte jordprøver til kontrolanalyse.
 Stk. 4. Landbrugsministeren kan pålægge laboratoriernes indehavere  

 at betale afgifter til dækning af de udgifter, der er forbundet med tilsynet.  

 Afgifterne kan inddrives ved udpantning.
 § 7. Overtrædelse af § 2, § 3 og § 5, stk. 2 og 3, straffes med  

 bøde.
 Stk. 2. På samme måde straffes den, der undlader at meddele  

 oplysninger, som er afkrævet ham i henhold til § 6, stk. 3. Afgiver han  

 urigtige eller vildledende oplysninger, straffes han med bøde, medmindre  

 strengere straf er forskyldt efter den øvrige lovgivning.
 Stk. 3. I forskrifter, der udstedes i medfør af loven, kan der  

 fastsættes straf af bøde for overtrædelse af bestemmelser i forskrifterne.
 Stk. 4. Er en overtrædelse begået af et aktieselskab eller  

 lignende, kan der pålægges selskabet som sådant bødeansvar.
 § 8. Denne lov gælder ikke for Færøerne og Grønland.
 Givet på Amalienborg, den 31. maj 1963.
 Under Vor Kongelige Hånd og Segl.
 FREDERIK R.
 / Karl Skytte.
