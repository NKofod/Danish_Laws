Bekendtgørelse om ændring af bekendtgørelse om autorisation og sikkerhedsstillelse m.v. ved udøvelse af inkassovirksomhed § 1 I bekendtgørelse nr. 752 af 26. september 1997 om autorisation og sikkerhedsstillelse m.v. ved udøvelse af inkassovirksomhed, som ændret ved bekendtgørelse nr. 1074 af 11. december 2003, foretages følgende ændringer:
 1. Indledningen affattes således:
»I medfør af § 1, stk. 2, § 4, stk. 2, § 12, stk. 4, § 19, § 20, stk. 2, og § 29, stk. 2, i lov om inkassovirksomhed, jf. lovbekendtgørelse nr. 1018 af 19. september 2014, fastsættes:« 2. I § 1, § 3, stk. 3, § 4, stk. 1, § 5, stk. 2, § 8, stk. 1, 1. pkt., og stk. 3, og § 9 ændres »Rigspolitichefen« til: »politiet«.
 3. Efter § 1 indsættes:
»§ 1 a.
Sager efter lov om inkassovirksomheds § 19, stk. 1, og sager efter denne bekendtgørelse behandles af politidirektøren i Midt- og Vestjyllands Politi, hvis inkassovirksomhedens hovedkontor er beliggende i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds.
Er inkassovirksomhedens hovedkontor beliggende i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller har inkassovirksomheden hovedkontor i udlandet, behandles sagen af politidirektøren i Københavns Vestegns Politi.« 4. § 2 affattes således:
»§ 2. Ansøgning om autorisation indgives på en blanket udarbejdet af Rigspolitiet.
Autorisation kan kun meddeles, hvis ansøgeren giver de oplysninger, der er nødvendige for politiets behandling af ansøgningen, jf. lovens §§ 4 og 5, og herunder giver samtykke til, at der indhentes oplysninger fra andre myndigheder m.v.
Stk. 2. Politiet kan anmode om oplysninger og dokumentation vedrørende ansøgerens økonomiske forhold og faglige kvalifikationer samt om regnskabsmæssige oplysninger til brug for fastsættelse af sikkerhedsstillelse efter § 4, stk. 2, i lov om inkassovirksomhed.« 5. I § 3, stk. 2, § 8, stk. 1, 2. pkt., og stk. 2, § 15, stk. 3, og to steder i § 15 a, stk. 1, ændres »Rigspolitichefen« til: »Politiet«.
 6. I § 8, stk. 4, ændres »Rigspolitichefen« til: »den myndighed inden for politiet, der har meddelt autorisationen«.
 7. § 16 ophæves.
§ 2 Bekendtgørelsen træder i kraft den 1. oktober 2014.
