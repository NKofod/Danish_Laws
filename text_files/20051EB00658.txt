Beretning afgivet af Miljø- og Planlægningsudvalget den 28.  

 september 2006 Beretning over Forslag til folketingsbeslutning om forbud mod  

 import og salg af illegalt træ [af Steen Gade (SF) m.fl.] 1. Udvalgsarbejdet Beslutningsforslaget blev fremsat den 27. oktober 2005 og var  

 til 1. behandling den 24. februar 2006. Beslutningsforslaget blev efter 1.  

 behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 7 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
BOS Danmark, Dansk Træforening, Nepenthes og WWF Verdensnaturfonden.
 Miljøministeren har over for udvalget kommenteret henvendelserne.
Deputationer Endvidere har Nepenthes mundtligt over for udvalget redegjort  

 for sin holdning til beslutningsforslaget.
Samråd Udvalget har stillet 6 spørgsmål til miljøministeren til  

 mundtlig besvarelse.
Ministeren har besvaret spørgsmålene i et samråd med  

 udvalget den 20. september 2006. Ministeren har efterfølgende sendt udvalget  

 det talepapir, der lå til grund for ministerens mundtlige besvarelse af  

 samrådsspørgsmålene.  

 Talepapiret er optrykt som bilag 2 til beretningen.
Spørgsmål Udvalget har stillet 20 spørgsmål til miljøministeren til  

 skriftlig besvarelse, som denne har besvaret.
2. Politiske bemærkninger Udvalget  

  

 noterer sig  

 med tilfredshed, at ministerens udbyggede 9-punkts-plan, jf. ministerens  

 talepapir  

 til brug for besvarelsen af samrådsspørgsmål A-F, er et skridt i den rigtige  

 retning.
 Udvalget opfordrer samtidig ministeren til at arbejde for at  

 fremskynde tilvejebringelsen af grund-laget for en nærmere vurdering af, om  

 tømmer er fældet lovligt eller ulovligt i oprindelseslandet, og  når  

 dette  

 grundlag foreligger  at arbejde for et forbud mod ulovligt fældet  

 tømmer.
 Endelig bemærker  

 udvalget,  

 at repræsentanter for erhvervet, de grønne organisationer og de offentlige  

 indkøbere peger på, at det er vigtigt, at fastsættelse af kriterier for  

 offentlige indkøb sker på et ordentligt grundlag, samt at ministeren i  

 samrådet  

 oplyste, at kriterierne vil blive meldt ud i begyndelsen af 2007.
P.u.v.  

  

 Christian Wedell-Neergaard  

  

 formand Bilag 1 Oversigt over bilag vedrørende B 17 Bilagsnr.
Titel 1 Henvendelse af 28/11-05 fra Dansk Træforening 2 Rapport over hovedtrækkene af evalueringen af  

 vejledningen om offentligt indkøb af tropisk træ, fra miljøministeren 3 Henvendelse af 22/2-06 fra Dansk Træforening 4 Henvendelse af 22/2-06 fra Nepenthes 5 Udkast til tidsplan for udvalgets behandling af  

 beslutningsforslaget 6 Tysk lovforslag vedrørende illegalt træ 7 Tidsplan for udvalgets behandling af beslutningsforslaget 8 Henvendelse af 23/3-06 fra BOS Danmark 9 Henvendelse af 17/4-06 fra Nepenthes 10 Henvendelse af 24/4-06 fra WWF Verdensnaturfonden 11 1. udkast til beretning 12 Henvendelse af 18/9-06 fra Dansk Træforening 13 Talepapir fra samråd den 20/9-06, fra miljøministeren 14 2. udkast til beretning og skriftlig procedure Oversigt over spørgsmål og  

 svar vedrørende B 17 Spm.nr.
Titel 1 Spm. om ministerens kommentar til henvendelsen af  

 28/11-05 fra Dansk Træforening, til miljøministeren, og ministerens svar  

 herpå 2 Spm. om ministerens kommentar til henvendelsen af 22/2-06  

 fra Dansk Træforening, til miljøministeren, og ministerens svar herpå 3 Spm. om ministerens kommentar til henvendelsen af 22/2-06  

 fra Nepenthes, til miljøministeren, og ministerens svar herpå 4 Spm. om ministerens kommentar til det tyske forslag vedrørende  

 illegalt træ, til miljøministeren, og ministerens svar herpå 5 Spm. om Nepenthes klage til OECD, til miljøministeren,  

 og ministerens svar herpå 6 Spm. om oplysningerne om den kraftige ekspansion i Kinas  

 (illegale) handel med træ, til miljøministeren, og ministerens svar herpå 7 Spm. om rapporten fra miljøorganisationen Environmental  

 Investigation Agency (EIA), til miljøministeren, og ministerens svar herpå 8 Spm. om ministerens kommentar til henvendelsen af 23/3-06  

 fra BOS Danmark, til miljøministeren, og ministerens svar herpå 9 Spm. om ministerens kommentar til pressemeddelelse og  

 konklusionerne i Greenpeacerapporten »Sharing the Blame«, til  

 miljøministeren,  

 og ministerens svar herpå 10 Spm., om Dalhoff Larsen & Horneman A/S (DLH) har  

 handlet med træ, som er skovet i strid med oprindelseslandenes lovgivning,  

 til miljøministeren, og ministerens svar herpå 11 Spm. om beskyldningerne fra Nepenthes om DLHs  

 aktiviteter i Burma, til miljøministeren, og ministerens svar herpå 12 Spm. om oplysninger om DLH under anklage, til  

 miljøministeren, og ministerens svar herpå 13 Spm. om ministerens kommentar til henvendelsen af 17/4-06  

 fra Nepenthes, til miljøministeren, og ministerens svar herpå 14 Spm. om ministerens kommentar til henvendelsen af 24/4-06  

 fra WWF Verdensnaturfonden, til miljøministeren, og ministerens svar herpå 15 Spm. om, hvor lang tid ministeren forventer der vil gå,  

 før EU vedtager at gøre FLEGT-aftalen bindende, til miljøministeren, og  

 ministerens svar herpå 16 Spm., om handelen med ulovligt tømmer i Danmark kan være  

 med til at sænke træpriserne på det danske marked, til miljøministeren, og  

 ministerens svar herpå 17 Spm., om regeringen holder fast i sin beslutning om, at  

 Danmark skal være foregangsland med hensyn til at sætte ind over for handelen  

 med ulovligt tømmer, til miljøministeren, og ministerens svar herpå 18 Spm. om mulighederne for at retsforfølge virksomheder i  

 Danmark, som importerer ulovligt tømmer, til miljøministeren, og ministerens  

 svar herpå 19 Spm., om en frivillig vejledning til offentlige indkøbere  

 om bæredygtigt træ ikke i sig selv vil sætte et effektivt stop for importen  

 af ulovligt tømmer til Danmark, til miljøministeren, og ministerens svar  

 herpå 20 Spm. om ministerens kommentar til henvendelsen af 18/9-06  

 fra Dansk Træforening, til miljøministeren, og ministerens svar herpå Oversigt over samrådsspørgsmål vedrørende B 17 Samråds-spm.nr.
Titel A Samrådsspm. om en drøftelse af beslutningsforslaget, til  

 miljøministeren B Samrådsspm. om indholdet i den nye vejledning om indkøb  

 af træ til det offentlige, til miljøministeren C Samrådsspm. om, hvordan ministeren vil sikre sig, at  

 vejledningen bliver fulgt, til miljøministeren D Samrådsspm. om, hvad ministeren har tænkt sig at gøre,  

 for at også private indkøbere køber lovligt fældet træ, til miljøministeren E Samrådsspm., om ministeren har forhandlet med branchen  

 med henblik på at indgå en frivillig aftale om ikke at købe ulovligt fældet  

 træ, til miljøministeren F Samrådsspm. om status på bestræbelserne på at gøre  

 FLEGT-aftalen bindende i EU, til miljøministeren Bilag 2 Miljøministerens talepapir til brug for  

 besvarelse af samrådsspørgsmål A-F  den 20. september 2006 Talepapiret er optrykt efter ønske fra SF.
 Samrådsspørgsmål A:
 Med henblik på udvalgets eventuelle afgivelse af beretning  

 anmodes ministeren om en drøftelse af beslutningsforslaget.
 Samrådsspørgsmål B:
Hvad kan ministeren oplyse om indholdet i den nye vejledning om  

 indkøb af træ til det offentlige? Samrådsspørgsmål C:
Hvordan vil ministeren sikre sig, at denne vejledning bliver  

 fulgt, jf. erfaringerne med opfølgningen af den tidligere vejledning? Samrådsspørgsmål D:
Hvad har ministeren tænkt sig at gøre for, at også private  

 indkøbere køber lovligt fældet træ? Samrådsspørgsmål E:
Har ministeren forhandlet med branchen med henblik på at indgå  

 en frivillig aftale om ikke at købe ulovligt fældet træ? Samrådsspørgsmål F:
Hvordan er status på bestræbelserne på at gøre FLEGT-aftalen  

 bindende i EU? Svar:
 Jeg vil gerne give en samlet besvarelse af de seks stillede  

 spørgsmål.
Først og fremmest vil jeg slå fast, at ulovlig tømmerhugst og relateret  

 handel er uacceptabelt, og det er vigtigt, at Danmark bidrager aktivt og  

 konstruktivt til at få dæmmet op for problemet.
Det gør vi i den grad   

 som jeg  

 vil redegøre for i dag.
 Jeg har under min tale ved førstebehandlingen af B 17 fortalt,  

 hvorfor jeg har indstillet beslutningsforslaget afvist, selv om jeg  

 sympatiserer  

 med hensigten.
 Med hensyn til det foreslåede EU-forbud, vil jeg som bekendt  

 gerne se Kommissionens analyse af mulighederne, før jeg fastlægger min  

 holdning  

 til det.
 Med hensyn til den nationale indsats, mener jeg, at vi skal  

 fortsætte og styrke den indsats som vi allerede er berømmet og anerkendt for  

 uden for Danmark, nemlig udvikling af vores offentlige indkøbspolitik for  

 træ.
Det er dér, Danmark for alvor har førertrøjen på og kan vise  

 vejen for andre med dialog, samarbejde og et gennemarbejdet grundlag   

 som  

 vores kendetegn.
Denne tilgang fremgår af min 9 punkts plan fra februar.
Jeg mener derimod ikke, som forslagsstilleren, at Danmark skal  

 gå forrest med ensidigt fastlagte handelsrestriktioner, som ensidigt vil  

 ramme  

 virksomheder i Danmark.
Og det tilmed med omvendt bevisbyrde på et område,  

 hvor  

 vi ved, at bevisbyrden kan være nærmest umulig at løfte.
Lad mig først give en status for EU-arbejdet.
Det er så samtidig  

 mit svar på spørgsmål F:
Licensordningen, som Rådet vedtog sidste år, er i udgangspunktet  

 frivillig.
Den bliver bindende for de lande, der indgår i partnerskaberne.  

 Der  

 forhandles pt. med flere potentielle partnerlande, som naturligvis er  

 interesserede i at kende de nøjere betingelser godt, før de beslutter sig.  

 Det  

 er jo et helt nyt instrument.
Hvornår de første aftaler kan være i hus kan  

 jeg  

 ikke sige noget om endnu.
Kommissionen har endnu ikke leveret sin analyse af mulighederne  

 for yderligere regulering udover licensordningen, men de har fået Royal  

 Institute of International Affairs i London til at gennemføre nogle  

 foreløbige  

 analyser.
De konkluderer, at en udbredt og effektiv implementering af  

 EUs  

 frivillige licensordning, kombineret med aktiv brug af offentlige  

 indkøbspolitikker for træ er de instrumenter, der har bedst chance for at  

 løse  

 problemet med ulovligt træ. Og det er jo præcis den strategi, vi hidtil har  

 fulgt fra dansk side.
Det ændrer dog ikke på, at det er utilfredsstillende, at Kommissionens  

 egen analyse endnu ikke er leveret, og Danmark har derfor rykket for den på  

 ny.  

 Punktet er sat på dagsorden til møde i Rådets skovgruppe den 11. oktober, og  

 jeg har skrevet til de ansvarlige kommissærer, at jeg forventer en udførlig  

 redegørelse på det møde, hvor Kommissionen også præcist oplyser, hvornår  

 analysen vil ligge klar.
Jeg har nævnt det samme under et møde med  

 landbrugskommissær Mariann Fischer Boel i mandags.
 Som svar på spørgsmål B til E vil jeg kort gennemgå udmøntning  

 af 9-punkts-planen:
 Det første punkt i 9-punkts-planen er, at indkøbspolitikken  

 udvides til al slags træ.
Dette er et kæmpeskridt, hvor vi går fra en ensidig politik for  

 tropisk træ til en ny politik, der gælder al slags træ. Dermed udvider vi  

 reelt  

 sigtet med noget, der ligner en faktor 100, idet Danmarks import af tropisk  

 træ  

 kun udgør nogle få procent af vores samlede træforbrug.
Dertil kommer, at  

 papirvarer,  

 som ikke var omfattet af vejledningen om tropisk træ, pludselig bliver en  

 betydende faktor.
En sådan udvidelse kan ikke gennemføres med et snuptag.
Vi  

 fokuserer derfor på en faseopdelt indsats, der tager højde for, at  

 mulighederne  

 for at dokumentere, at træ er lovligt og bæredygtigt varierer for forskellige  

 typer af træprodukter.
Det andet punkt i 9-punkts-planen relaterer direkte til  

 spørgsmål B.
Det skal gøres lettere for brugere og leverandører at forstå og  

 efterleve  

 de krav, der stilles til lovligt og bæredygtig træ. Kernen i dette arbejde er  

 en revurdering af kriterierne for »lovligt« og »bæredygtigt« samt en  

 opdateret  

 vurdering af, hvilke certificeringsordninger m.v. der matcher disse  

 kriterier.
Det lyder måske nemt, men er det langt fra.
Der eksisterer ikke  

 nogen entydig og bredt anerkendt definition hverken af »lovligt træ« eller  

 »bæredygtigt  

 træ«, og derfor skal revurderingen ske på et ordentligt grundlag, hvor de  

 berørte parter har været behørigt involveret.
Samme melding har vi da også  

 fået  

 fra den styregruppe, der rådgiver om udmøntning af 9-punkts-planen  og  

 det  

 gælder såvel repræsentanterne fra erhvervet, de grønne organisationer og de  

 offentlige indkøbere.
 Det er glædeligt  og viser lidt om, hvordan også et lille land  

 kan gøre en forskel  at de øvrige definitioner, vi ser, ligger tæt op  

 af det,  

 som Danmark  som det første land  spillede ud med i 2003 i  

 vejledningen for  

 offentligt indkøb af tropisk træ.
Der er imidlertid behov for yderligere harmonisering, for det er  

 forvirrende for producentlandene, at forskellige EU-lande  lighederne  

 til  

 trods  definerer begreberne forskelligt.
Danmark afholdt i 2004 en  

 workshop om  

 indkøb af lovligt og bæredygtigt træ med deltagelse af Kommissionen og 11  

 medlemsstater.
Det var startskuddet til en dialog, hvor vi nu er tæt på at  

 have  

 en fælles opfattelse af, hvordan vi formulerer krav til lovligt træ i  

 England,  

 Holland og Danmark.
Det vil være et stort og positivt skridt.
Ved at vise, at flere  

 lande arbejder ud fra de samme kriterier, gør vi det også lettere for  

 producentlandene  

 at overskue, hvordan de skal tilrettelægge deres skovdrift, så de matcher  

 kravene.
Og det er jo netop dét, der er formålet med hele indkøbspolitikken:  

 at  

 skovene drives godt og ansvarligt.
 At Danmark har noget at byde på i de diskussioner kan man  

 overbevise sig om ved at kigge lidt ud over Danmarks egne grænser:
 En af de toneangivende og mest kritiske NGOer i  

 Europa, FERN fra England, havde i deres augustnummer i år fokus på offentlige  

 indkøbspolitikker for træ. De pegede her på indkøbspolitikkerne i Danmark og  

 Holland som de to mest lovende i EU, og fremhævede disse som det bedste bud  

 på  

 rollemodeller for en eventuel øget harmonisering.
 Tilsvarende har en Parlamentarisk nedsat komite  

 i England opfordret den engelske regering til at kigge nærmere på den danske  

 indkøbspolitik for træ, fordi Danmark i højere grad end England har inddraget  

 sociale kriterier i bæredygtighedsbegrebet.
 Jeg  

 synes også det er værd at hæfte sig ved, at Centret for Global Udvikling i  

 deres nye vurdering af en række landes dedikation til politikker der gavner  

 fattige lande har fremhævet den danske politik til regulering af illegalt  

 fældet træ som et af de områder, hvor Danmark står særlig stærkt.
 Selv om det her med kriterier kan virke teknisk, hvad det  

 vitterlig også er, så har de valg, vi træffer afgørende betydning for alle  

 involverede.
Nogle certificeringsordninger er vidt udbredt i nogle lande,  

 andre i andre lande.
Eksempelvis er størsteparten af Finlands skove  

 certificeret efter den store internationale ordning PEFC, mens der stort set  

 intet er med den ligeledes internationale FSC.
I andre lande, som f.eks.  

 Polen,  

 forholder det sig omvendt.
 Der findes også mærker, der har en rent national udbredelse,  

 f.eks. det malaysiske mærke MTCC.
 Sådanne valg skal man ikke træffe på skrømt, men ud fra præcise  

 og velbegrundede kriterier, der så vidt muligt støtter sig til international  

 konsensus om grundelementerne.
Det arbejde er Miljøministeriet  i samarbejde med den  

 rådgivende styregruppe  i fuld gang med.
Den rådgivende gruppe   

 både erhvervets  

 og de grønne organisationers repræsentanter  har bedt om, at denne fase  

 i  

 arbejdet gives ekstra tid, så både medlemmerne og andre berørte parter kan få  

 god mulighed for at forholde sig til kriterierne inden de lægges fast.
Det  

 samme gælder naturligvis Ministeriets efterfølgende anbefalinger om brug af  

 certificeringsordninger m.v.
Det ønske vil jeg naturligvis respektere, også selv om det  

 betyder, at arbejdet med en revideret vejledning vil blive tilsvarende  

 udskudt.  

 Jeg kan til sammenligning oplyse, at den seneste Schroeder-regering i  

 Tyskland  

 arbejdede målrettet med sådanne kriterier i 3½ år uden at nå noget resultat.  

 Og  

 Tyskland har stadig ikke spillet ud med nogen kriterier.
Holland har brugt  

 endnu længere tid, og har heller ikke spillet ud endnu.
Så lang tid vil vi  

 ikke  

 bruge herhjemme, men der vil godt kunne gå nogle måneder endnu, måske til ind  

 i  

 begyndelsen af det nye år.
Det betyder imidlertid ikke, at indkøberne ikke allerede nu kan  

 gå målrettet efter at købe lovligt produceret træ. Vi arbejder med en trinvis  

 model  og nu tager vi for al slags træ et første vigtigt skridt.  

 Miljøministeriet offentliggør i dag en ny udvidet liste over de  

 certificeringsordninger, der anerkendes som tilstrækkelige garanter for  

 lovligt  

 produceret træ. Der bliver tale om en midlertidig udmelding, hvor vi lægger  

 os  

 op ad den engelske, indtil vores eget arbejde med revurdering af kriterier  

 for »lovligt«  

 og »bæredygtig« træ er færdigt.
Sådanne vurderinger vil naturligvis også  

 blive  

 opdateret, hvis nye oplysninger begrunder dette.
 Den nye liste vil blive et nyttigt værktøj for alle danske indkøbere,  

 både offentlige og private, som gerne vil sikre sig lovligt produceret træ.
Det tredje punkt i 9-punkts-planen relaterer også til spørgsmål  

 B.
Det er, at vejledningen skal målrettes bedre til brugernes behov.
 Behovet herfor kom tydeligt frem under evalueringen af vejledningen  

 for tropisk træ. Det stod her klart, at der er behov for nye og mere  

 målrettede  

 tilgange til vejlednings- og rådgivningsindsatsen med flere praktiske  

 eksempler  

 og med fokus på de forskellige konkrete behov hos forskellige typer af  

 brugere  

 i forskellige indkøbssituationer.
Jeg er enig i styregruppens anbefalinger herom, og de vil også  

 blive udmøntet, så snart det giver mening  dvs. når arbejdet med  

 revision af  

 kriterier m.v. er afsluttet.
Det er vigtigt at kriteriearbejdet er på plads,  

 for først da bliver der klarhed over, hvordan kravene vil kunne dokumenteres.  

 Det er styregruppen enig med mig i.
Det fjerde punkt relaterer direkte til spørgsmål D og E.
Det  

 gælder min opfordring til brancheforeninger, indkøbsforeninger og andre  

 interessenter til at fokusere på lovlighed og bæredygtighed ved køb af træ.
Det har jeg jo allerede gjort med lanceringen af  

 9-punkts-planen, og jeg ved, at der i branchen ses positivt på dette.
Når det  

 grundlæggende arbejde med udvikling af definitioner og kriterier er mere  

 fremskredet, vil jeg derfor mødes med repræsentanter fra branchen for at høre  

 nærmere om mulighederne.
Jeg har allerede aftalt at mødes med Dansk  

 Træforening  

 og forventer også snart at mødes med andre brancherepræsentanter.
Det femte og sjette punkt i 9-punkts-planen  

 relaterer sig til spørgsmål C.
Det handler om opfordringer til  

 ministerkolleger og borgmestre og om at styrke den generelle indsats for  

 fremme  

 af grønne og miljørigtige indkøb.
Finansministeriet kører for øjeblikket nogle store centraliserede  

 udbud for statens køb af møbler og kontorvarer, herunder papir.
Som  

 forslagsstilleren selv var inde på under førstebehandlingen har møbelbranchen  

 generelt ikke stillet store spørgsmålstegn ved om det anvendte træ har lovlig  

 oprindelse.
Jeg kan glæde forslagsstilleren med, at sådanne krav er indtænkt  

 i  

 de udbud, der kører nu, både for papir og for møbler.
Branchen og markedet  

 skal  

 naturligvis bruge tid til at indstille sig på kravene, men det vigtige er, at  

 disse bliver stillet allerede nu med den sigtelinje, at branchen skal være  

 klar  

 til at kunne dokumentere lovligheden om nogle år.
 Jeg vil også igen henvende mig mere bredt til ministerkollegaer  

 og borgmestre, når de mere operationelle værktøjer er på plads.
 Det 7. punkt  

 er at vi  

 vil forsætte med at promovere offentlig indkøbspolitik for træ i relevante  

 internationale  

 fora.
 Danmark lægger som sagt stor vægt på at udveksle erfaringer og  

 være i dialog med andre progressive EU-lande, der arbejder aktivt med  

 indkøbspolitik  

 for træ.
Der bliver også lyttet til Danmark i bredere internationale  

 fora, som f.eks.
Den Internationale Tropiske Tømmerorganisation.
Den havde  

 hovedfokus på offentlige indkøbspolitikker for træ under dens årlige  

 markedsdrøftelse i maj.
Danmark var her  som et af de eneste EU-lande  

  inviteret  

 til at holde indlæg, og det gjorde vi  om danske erfaringer på området  

 og om  

 de tiltag, som nu er ved at blive gennemført i medfør af 9-punkts-planen.
 Det ottende og niende punkt i 9-punkts-planen handler om  

 certificering af skove og et projekt om sporing af lovligt træ i Rusland.
Pilotcertificering af statsskovene er afsluttet, og jeg har besluttet,  

 at resten af statsskovene skal følge efter.
Statsskovene certificeres efter  

 de  

 to systemer, der er etableret i Danmark: FSC og PEFC.
Samtidig har vi med den  

 nye skovlov indført nye tilskud, som gør det lettere også for private skove  

 at  

 opnå certificering.
Fristen for årets ansøgninger om tilskud til bæredygtig  

 drift er netop udløbet, og jeg er glad for at kunne konstatere, at skovejerne  

 har ansøgt om ca. 18 mio. kr. til grøn driftsplaner for et areal på  

 50.000 ha.
Ruslandsprojektet er et lille projekt med stor bevågenhed og  

 stor gennemslagskraft.
Det særlige ved det er, at det er meget praktisk  

 orienteret og bygger på et samarbejde mellem myndigheder, firmaer og  

 NGOer i  

 både Rusland og Danmark.
Formålet er at udvikle et praktisk værktøj, som skal  

 bruges til at kontrollere at det træet lovligt.  

 Projektet ventes afsluttet sidst på året.
 Jeg håber, at udvalget med denne gennemgang og uddybning har  

 fået en dybere forståelse for de elementer, der indgår i både EU-arbejdet og  

 det danske arbejde med 9-punkts-planen  og dermed også en erkendelse  

 af, at  

 det er vidtrækkende beslutninger, der skal træffes og at det er vigtigt at  

 grundlaget  

 er i orden.
 Lad mig i den sammenhæng minde om, at Danmarks samlede forbrug  

 af træ og træbaserede produkter under evalueringen af tropetræsvejledningen  

 blev anslået til en værdi af 28 mia kr.
 Offentliggørelsen af en ny udvidet liste over certificeringsmærker  

 er et vigtigt skridt, der vil give indkøbere et stærkt og nyttigt værktøj,  

 når  

 de vil sikre sig lovligt træ.
Samtidig arbejdes der videre med at få de reviderede kriterier  

 for »lovligt« og »bæredygtigt« på plads.
Først når de efter drøftelse i  

 styregruppen er klar  formentlig først i det nye år  vil arbejdet  

 med en mere  

 differentieret og målrettet vejledning til de offentlige indkøbere kunne tage  

 fart.
Jeg er overbevist om, at det arbejde også vil have stor afsmittende  

 effekt i det private, og at store dele af branchen vil være indstillet på at  

 forpligte sig til at efterleve anbefalinger, f.eks. ved udformning af  

 adfærdskodeks  

 m.v.
 Med hensyn til EU har jeg netop skrevet til Kommissærerne for  

 fortsat at lægge maksimalt pres på Kommissionen for at levere den lovede  

 analyse af mulighederne for yderligere lovgivning.
