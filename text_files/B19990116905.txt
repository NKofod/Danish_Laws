Bekendtgørelse om undersøgelse  

 af sikkerhedsmæssige hændelser på jernbane I medfør af § 1, stk. 1, § 6, stk. 4, og  

 § 7, stk. 1, i lov nr. 336 af 1. maj 1996 om jernbanesikkerhed  

 m.v., som ændret ved lov nr. 1120 af 29. december 1999,  

 fastsættes:
 § 1. Denne bekendtgørelse gælder for  

 behandlingen af sikkerhedsmæssige hændelser på jernbane  

 på dansk territorium, jf. lovens § 4.
 § 2. I denne bekendtgørelse forstås  

 ved:
 1)	Sikkerhedsmæssige hændelser: enhver  

 hændelse, hvor der er sket skade på personer, materiel eller  

 infrastruktur, eller hvor sikkerheden har været udsat for fare eller  

 kunne være blevet udsat for fare, samt hændelser med farligt  

 gods, der lækker eller lugter.
 2)	Mindre hændelser (småsager): de  

 sikkerhedsmæssige hændelser, hvor der kun er opstået mindre  

 skader, og hvor der samtidig ikke har været væsentlig fare for  

 trafiksikkerheden.
 § 3. Jernbanevirksomheder og  

 jernbaneinfrastrukturforvaltere, der er impliceret i en  

 sikkerhedsmæssig hændelse, skal underrette Jernbanetilsynet  

 herom, jf. bilag 1.
 Stk. 2. I forbindelse med underretningen skal der gives  

 oplysninger om:
1)	hændelsens karakter, 2)	tidspunkt og sted for hændelsen, 3)	omfanget af skaden (personer, materiel, anlæg og  

 miljø), 4)	hvilke jernbanevirksomheder og jernbaneinfrastrukturforvaltere,  

 køretøjer m.v. der har været indblandet, og 5)	hvem der hos pågældende jernbanevirksomhed og  

 jernbaneinfrastrukturforvalter er ansvarlig for den videre kontakt til  

 Jernbanetilsynet.
 Stk. 3. Ved straks-underretning af Jernbanetilsynet, jf. pkt.  

 I i bilag 1, skal der gives oplysning om en repræsentant for  

 virksomheden på uheldsstedet.
 Stk. 4. Der skal ikke ske underretning om mindre  

 hændelser (småsager). Jernbanetilsynet kan dog i særlige  

 tilfælde bestemme, at der skal ske underretning om sådanne  

 hændelser.
 § 4. Jernbanetilsynet undersøger  

 sikkerhedsmæssige hændelser på baggrund af underretning i  

 henhold til § 3, medmindre trafikministeren nedsætter en  

 særlig Havarikommission efter lovens § 4, stk. 2.
 Stk. 2. Implicerede jernbanevirksomheder og  

 jernbaneinfrastrukturforvaltere iværksætter selv  

 undersøgelse af sikkerhedsmæssige hændelser og
mindre hændelser (småsager) inden for eget område.
 Stk. 3. Jernbanevirksomheders og  

 jernbaneinfrastrukturforvalteres undersøgelse af  

 sikkerhedsmæssige hændelser koordineres med Jernbanetilsynet og  

 udføres i overensstemmelse med Jernbanetilsynets eventuelle  

 anvisninger.
 Stk. 4. Jernbanetilsynet kan basere sine undersøgelser  

 helt eller delvist på undersøgelser foretaget af de implicerede  

 jernbanevirksomheder og jernbaneinfrastrukturforvaltere.
§ 5. I forbindelse med Jernbanetilsynets  

 undersøgelse af en sikkerhedsmæssig hændelse udpeger  

 Jernbanetilsynet en undersøgelsesleder.
Jernbanetilsynet underretter  

 de implicerede jernbanevirksomheder og jernbaneinfrastrukturforvaltere om,  

 hvem der er udpeget som undersøgelsesleder.
 Stk. 2. Undersøgelseslederen bestemmer omfanget af og  

 formen for de undersøgelser, der iværksættes, herunder om  

 anvendelsen af eventuelle eksterne eksperter.
 Stk. 3. De implicerede jernbanevirksomheder og  

 jernbaneinfrastrukturforvaltere skal efter anmodning fra  

 undersøgelseslederen bistå denne i undersøgelserne samt  

 stille alt relevant materiale til rådighed.
 Stk. 4. Undersøgelseslederen kan afhøre eller  

 lade foretage afhøring af enhver person, som må formodes at  

 kunne give oplysninger af betydning for undersøgelsen.  

 Afhøringen sker under hensyntagen til retsplejelovens regler om  

 beskyttelse i forbindelse med afhøringer af sigtede og vidner.
 Stk. 5. Undersøgelseslederen afgør, hvilke  

 relevante instanser og personer der kan deltage i undersøgelserne.
 § 6. Jernbanevirksomhederne og  

 jernbaneinfrastrukturforvalterne udarbejder rapporter på baggrund af  

 undersøgelser af sikkerhedsmæssige hændelser og af mindre  

 hændelser (småsager).
 § 7. Implicerede jernbanevirksomheder og  

 jernbaneinfrastrukturforvaltere skal træffe sådanne  

 foranstaltninger, at oplysninger af betydning for undersøgelsen ikke  

 går tabt.
 Stk. 2. Ved undersøgelse af sikkerhedsmæssige  

 hændelser må logningsudstyr, herunder båndoptagelser, kun  

 udlæses af undersøgelseslederen eller efter tilladelse fra  

 denne.
Stk. 3. Ved undersøgelse af sikkerhedsmæssige  

 hændelser må det implicerede jernbanemateriel, infrastrukturdele,  

 genstande m.v. ikke fjernes eller ændres, og sikringsanlæg  

 må ikke betjenes uden tilladelse fra undersøgelseslederen.
Dette  

 gælder dog ikke indgreb, der er nødvendige i forbindelse med  

 redningsindsatsen over for personer og for at hindre yderligere skader.
 Stk. 4. Bevis- og dokumentationsmateriale, der indgår i  

 en undersøgelse, skal opbevares på betryggende vis.
 § 8. Ved Jernbanetilsynets undersøgelse af  

 sikkerhedsmæssige hændelser skal dokumentation og udtalelser m.v.  

 foreligge hos Jernbanetilsynet inden for en frist, der fastsættes af  

 Jernbanetilsynet.
 § 9. Oplysninger vedrørende en  

 igangværende undersøgelse af en sikkerhedsmæssig  

 hændelse er fortrolige, jf. straffelovens § 152, stk. 3, og  

 må kun videregives til udenforstående af Jernbanetilsynet eller  

 efter aftale med Jernbanetilsynet.
§ 10. Alle sikkerhedsmæssige  

 hændelser, herunder mindre hændelser (småsager), skal  

 registreres hos de jernbanevirksomheder og jernbaneinfrastrukturforvaltere,  

 der har været impliceret i hændelsen.
Registreringen skal som  

 minimum indeholde de i § 3, stk. 2, nævnte oplysninger samt  

 oplysninger, som er nødvendige til gennemførelsen af  

 foranstaltninger med henblik på forebyggelse af tilsvarende  

 hændelser.
 Stk. 2. Registreringerne skal være umiddelbart  

 tilgængelige for Jernbanetilsynet.
 Stk. 3. Jernbanevirksomhederne og  

 jernbaneinfrastrukturforvalterne skal hvert år inden 1. april til  

 Jernbanetilsynet indsende en sammenfattet rapport over foregående  

 års registreringer.
 § 11. Medmindre højere straf er forskyldt  

 efter den øvrige lovgivning, straffes med bøde den, der  

 overtræder bestemmelserne i § 3, § 4, stk. 2 og 3 ,  

 § 5, stk. 3, § 7, § 8, § 9 og § 10.
 § 12. Bekendtgørelsen træder i kraft  

 den 1. januar 2000.
Trafikministeriet, den 29. december  

 1999 Sonja Mikkelsen /Henrik Holtermann Bilag 1 Underretning i forbindelse med sikkerhedsmæssige  

 hændelser, jf. § 3, stk. 1.
I.
Underretning straks Ved følgende sikkerhedsmæssige  

 hændelser skal Jernbanetilsynet straks underrettes på vagttelefon  

 33 14 70 80:
 1)	Situationer hvor tog er impliceret i kollision eller afsporing  

 uanset form og omfang.
 2)	Påkørsler i jernbaneoverskæringer uanset  

 omfang.
 3)	Ulykker hvor personer omkommer eller kommer alvorligt til skade, dog  

 ikke ulykker, hvor der formodes at være tale om selvmord eller  

 selvmordsforsøg, og hvor politiets første undersøgelser  

 ikke giver anledning til at antage andet.
 4)	Rangeruheld med betydelige materielle skader.
 5)	Brand i tog, herunder i trækkraftenheden.
 6)	Uheld med farligt gods, der lækker eller lugter.
 7)	Situationer hvor sikkerheden i øvrigt har været udsat  

 for alvorlig fare.
II.
Underretning senest efter 3 hverdage Ved følgende sikkerhedsmæssige  

 hændelser skal Jernbanetilsynet underrettes snarest muligt og senest  

 tre hverdage efter, at hændelsen er indtruffet.
Underretningen gives  

 så vidt muligt skriftligt:
 1)	Selvmord og selvmordsforsøg.
 2)	Overtrædelse af sikkerhedsbestemmelser i forbindelse med  

 signalforbikørsel, klargøring/rangering, og andre forhold,  

 såfremt sikkerheden har været i fare.
3)	Situationer, hvor der i øvrigt er sket skade på  

 personer, materiel eller infrastruktur, eller hvor sikkerheden har  

 været udsat for fare eller kunne være blevet udsat for fare,  

 medmindre disse er omfattet af de under pkt.
I anførte  

 situationer.
