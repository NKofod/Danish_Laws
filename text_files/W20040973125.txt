Parterne  

 havde over for Pressenævnet afgivet modstridende oplysninger om, hvorvidt  

 klager var korrekt informeret om indslagets indhold og vinkel på tidspunktet  

 for gennemførelsen af interviewet.
Nævnet kunne således ikke på det  

 foreliggende grundlag tage stilling til, om TV-stationen ved henvendelsen til  

 klager havde misinformeret ham om indslagets indhold og vinkel.
Der var  

 derfor  

 ikke grundlag for at udtale kritik af TV-stationen på dette punkt.
Nævnet  

 fandt ud fra de foreliggende oplysninger ikke grundlag for at konstatere, at  

 TV-stationen havde manipuleret med klagers udtalelser.
Nævnet fandt, at den  

 redigering af indslaget, der var foretaget, faldt inden for TV-stationens  

 redigeringsfrihed, hvortil bemærkedes, at klagers vurdering fremgik af  

 indslaget.
Kendelse  

 fra Pressenævnet i sag 2004-6-36 Læge [K] har klaget til Pressenævnet over et indslag i TV-Avisen  

 den 2. februar 2004, idet han finder, at god presseskik er tilsidesat.
 Indslaget omhandlede salget af de antidepressive lægemidler  

 Cipralex og Cipramil, der begge produceres af medicinalvirksomheden Lundbeck.  

 Indslaget skulle belyse, hvorfor salget af Cipralex er steget, selv om der  

 ifølge Danmarks Radio ikke foreligger dokumentation for, at Cipralex har en  

 væsentligt  

 bedre effekt end det billigere Cipramil.
 I forbindelse med indslaget blev der bragt et interview med [K],  

 hvori det hed:
 Speak  

  

 : Men Lundbecks  

 undersøgelser har altså ikke kunnet overbevise lægemiddelstyrelserne i  

 Danmark  

 og Sverige om, at Cipralex er så meget bedre, at det er værd at betale 4  

 gange  

 så meget for, og derfor råder begge styrelser lægerne til stadig at udskrive  

 den billigste kopi af Cipramil.
Til gengæld er en del læger blevet  

 overbevist.
 [K]  

  

 : Til nye  

 patienter med en kraftig, middelsvær til svær depression, der vil jeg bruge  

 Cipralex.
 Speak  

  

 : [K] er  

 praktiserende læge i Hørsholm, og TV-Avisen har talt med ham, fordi Lundbeck  

 selv har henvist os til en læge, der mener, at Cipralex er bedre end  

 Cipramil.  

 Men [K] er ikke kun almindelig praktiserende læge  han er også fast  

 skribent  

 på Lundbecks internet-brevkasse.
Interviewer  

  

 : Hvor  

 meget får du så pr. svar, du giver på DepNet, af Lundbeck? [K]  

  

 : Jeg mener, det  

 er omkring 400 kr. Her klippes der i interviewet, der i indslaget afsluttes på  

 følgende vis:
Interviewer  

  

 :  

 Men du modtager penge fra Lundbeck  

 for at udføre et stykke arbejde for dem [K]  

  

 : Ja Interviewer  

  

 : Vil du  

 kunne udelukke, at de bånd, du så har til Lundbeck, ikke spiller ind på dit  

 valg af lægemiddel i din praksis? [K]  

  

 :  

 Ja, ja, helt klart.  [K] har anført, at Danmarks Radio ved henvendelsen til ham  

 oplyste, at formålet med interviewet var at få hans professionelle vurdering  

 af  

 Cipralex og Cipramil, og Danmarks Radio har således angivet en urigtig  

 begrundelse for interviewet.
Danmarks Radios reelle formål med indslaget var  

 bl.a. at understøtte en anklage mod praktiserende læger for grundløs  

 udskrivning  

 af Cipralex i stedet for det billigere Cipramil.
Han havde ikke deltaget i  

 interviewet, hvis Danmarks Radio havde oplyst, at dette var formålet med  

 interviewet.
Han har videre anført, at Danmarks Radio har manipuleret med  

 hans udtalelser ved klipningen af indslaget.
Stort set alle hans faglige  

 udredninger er klippet ud, ligesom man også har fjernet hans præcisering af,  

 at  

 det er Lundbeck-fonden og ikke medicinalvirksomheden Lundbeck, der driver  

 DepNet, og som han arbejder for.
Danmarks Radio har helt bevidst klippet hans  

 udtalelse om Lundbeck-fonden ud for at understrege, at han som læge er købt  

 og  

 betalt af Lundbeck-koncernen, ydermere underforstået at han anbefaler  

 Cipralex  

 på internettet.
 [K] har endelig anført, at interviewet med ham er blevet  

 misbrugt i et forsøg på at dokumentere, at dele af lægestanden bliver betalt  

 af  

 lægemiddelindustrien for at fremme salget af deres produkter.
Danmarks Radio har anført, at [K] var fuldt ud informeret om  

 indslagets indhold og vinkel på det tidspunkt, hvor interviewet blev  

 gennemført.
Journalisten oplyste over for ham, at emnet for interviewet var,  

 hvorfor så mange læger udskriver Cipralex, når det ikke har en dokumenterbar  

 bedre  

 effekt end Cipramil, og hvorfor salget af Cipralex går frem, på trods af den  

 manglende dokumentation for dets forbedrede effekt i forhold til Cipramil.  

 Journalisten blev først i løbet af interviewet opmærksom på, at [K] arbejdede  

 for en internetbrevkasse, som finansieres af Lundbeck-fonden.
Danmarks Radio har afvist, at der er manipuleret med [K]s  

 udtalelser i interviewet.
Det falder inden for rammerne af det redaktionelle  

 skøn at anvende fællesbetegnelsen Lundbeck om Lundbeck-fonden og  

 Lundbeck-koncernen, uagtet der er tale om forskellige juridiske enheder.  

 Lundbeck-fonden  

 er i øvrigt ikke uafhængig af Lundbeck-koncernen, idet Lundbeck-fonden ejer  

 aktiemajoriteten i Lundbeck-koncernen, og idet fondens hovedformål er at  

 sikre  

 og udbygge Lundbeck-koncernens virksomhed. [K] fik i indslaget endvidere  

 lejlighed til at fremføre sin faglige bedømmelse af Cipralex, og det blev  

 ikke  

 på nogen måde antydet, at han anbefaler Cipralex i sit arbejde for DepNet.
Endelig har Danmarks Radio afvist at have misbrugt interviewet  

 til at bevise, at visse læger skulle være betalt af medicinalindustrien.
De  

 oplysninger, som [K]  frivilligt og med viden om indslagets emne og  

 indhold   

 fremkom med i interviewet, blev brugt journalistisk i indslaget, hvilket ikke  

 strider mod god presseskik.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Parterne har over for Pressenævnet afgivet modstridende oplysninger  

 om, hvorvidt [K] var korrekt informeret om indslagets indhold og vinkel på  

 tidspunktet for gennemførelsen af interviewet.
Nævnet kan således ikke på det  

 foreliggende grundlag tage stilling til, om Danmarks Radio ved henvendelsen  

 til  

[K] har misinformeret ham om indslagets indhold og vinkel.
Der er derfor ikke  

 grundlag for at udtale kritik af Danmarks Radio på dette punkt.
 Pressenævnet har ikke kompetence til at kræve råbånd udleveret  

 af Danmarks Radio.
Nævnet finder ud fra de foreliggende oplysninger ikke grundlag  

 for at konstatere, at Danmarks Radio har manipuleret med [K]s udtalelser.  

 Nævnet finder, at den redigering af indslaget, der er foretaget, falder inden  

 for Danmarks Radios redigeringsfrihed, hvortil bemærkes, at [K]s faglige  

 vurdering af Cipralex fremgår af indslaget.
Når henses til den forbindelse,  

 der  

 ifølge Lundbeck-fondens hjemmeside er mellem fonden og Lundbeck-koncernen,  

 finder nævnet heller ikke grundlag for at kritisere, at Danmarks Radio i  

 indslaget anvendte fællesbetegnelsen Lundbeck uden at præcisere,  

 at det er  

 Lundbeck-fonden og ikke Lundbeck-koncernen, der finansierer hjemmesiden  

 DepNet.
 Nævnet finder, at Danmarks Radio heller ikke i øvrigt har  

 handlet i strid med god presseskik.
 Afgjort den 21. juni 2004.
