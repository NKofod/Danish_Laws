Vejledning om vigtige meddelelser (OXXO) via Inmarsat C OXXO er et fælles kaldesignal for samtlige danske skibe.
Et OXXO telegram er en meddelelse af vigtig karakter til alle danske skibe fra dansk myndighed.
Meddelelsen kan være en advarsel i en krise- eller krigssituation om fare for sejladsen i bestemte områder med vejledning om forholdsregler, der skal tages i den anledning.
Eller den kan være en vigtig meddelelse til alle danske skibe om f.eks. afgivelse af brevstemmer ved valg i Danmark.
 I det såkaldte FLEET NET, der er en del af Inmarsats EGC-tjeneste (Enhanced Group Call) kan der med et opkald sendes den samme meddelelse til alle Inmarsat-C terminaler med et fælles ENID nummer (EGC Network IDentity).
 Danske skibe med Inmarsat-C terminal og kaldenummer med endetallet 10 (primærstationen) er tildelt ENID 28941.
Indkodningen af ENID forestås af Ultisat Europe, der via jordstationen EIK i Norge afsender signal til skibets Inmarsat-C terminal med automatisk indkodning af nummeret.
Kun hvis terminalen er åben, og der ikke har foregået anden trafik i udsendelsesøjeblikket, bliver ENID nummeret indkodet.
Derfor udsendes kodesignalet to gange.
Ultisat Europe modtager ikke nogen kvittering for, at ENID nummeret er blevet indkodet i skibsterminalen.
 På skibets printer vil, hvis den er slået til, fremkomme følgende besked, når ENID nummeret er blevet indkodet (afhængig af fabrikat):
 Det er muligt, at ENID 28941 i nogle tilfælde ikke er blevet indkodet i skibets Inmarsat-C terminal på grund af dårlige modtageforhold, eller at man i skibet ved en fejltagelse har spærret nummeret eller på anden måde ændret på konfigurationen.
 Desuden er det forekommet, at nummeret er blevet slettet ved service/reparation, og at primærstationen (10) og sekundærstationen (11) er blevet byttet om.
 For at kontrollere, om ENID 28941 er indkodet/aktiv i primærstationen (den med INM-C nr., der ender på 10), foretages følgende:
 1) I menuen under OPTIONS-CONFIGURATIONS-ENID kan man se, hvilke ENID numre der er indkodet, og om de er ENABLED eller DISABLED.
 ENID 28941 skal være ENABLED.
 2) Under ROUTING kan man se, om EGC meldinger gemmes på diskette eller printes ud.
 Der skal stå X ud for PRINTER.
 Menuens udformning kan variere efter terminalens fabrikat.
Er ENID 28941 ikke på listen skal, der foretages en ny kodning af Ultisat Europe.
Dette kan ske ved henvendelse til (helst via e-post):
 Det er en stor hjælp, hvis det samtidigt oplyses, hvilken satellit terminalen er logget på.
 Derefter vil en ny indkodning direkte til det pågældende skib via EIK blive foretaget.
 Vejledningen erstatter vejledning nr. 9162 af 01/01/2007 om vigtige meddelelser (OXXO) via Inmarsat-C og vejledning nr. 9174 af 25/04/2002 om vigtige meddelelser (OXXO) via Inmarsat-C (Søfartsstyrelsens vejledning nr. 1 af 25. april 2002).
