 Det meddeles herved, at Finansministeriet og HK den 27. maj 1987 har  

 indgået medfølgende tillægsaftale om ansættelsesforholdene for beregnere i  

 Direktoratet for statens Indkøb.
 Tillægsaftalen har virkning fra 1. april l987 og afløser tillægsaftalen af  

 1. juli l986.
 For de af tillægsaftalen omfattede medarbejdere gælder som hidtil  

 ansættelsesvilkårene i kontorfunktionæroverenskomsten med HK af 6. april 1987  

 og den mellem overenskomstens parter indgåede hovedaftale.
 Ændringer i forhold til tillægsaftalen af 1986 er markeret ved streger i  

 marginen.
 Idet man i øvrigt henviser til tillægsaftalens bestemmelser, bemærkes  

 følgende:
 1) ad § 2.
 Fra 1. april l987 anvendes som lønvilkår skalatrin og stedtillægsfordeling  

 fra tjenestemandssystemet.
----------- Det bemærkes, at der nu er åbnet mulighed for lokalt at aftale en mere  

 fleksibel tilrettelæggelse af arbejdstiden.
Der henvises til § 15 i  

 kontorfunktionæroverenskomsten.
 Samtidig understreges det, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvor  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan max.  

 ske til 15 timer pr. uge.
---------- Det tilføjes, at eventuelle tvivlsspørgsmål vedrørende tillægsaftalen  

 forventes forelagt Finansministeriet.
Finansministeriet Lønnings- og Pensionsdepartementet, Den 1. juni 1987 P.
M.
V.
 E.B.
N.
E.
Bisgaard Fordelingsliste:
Administrationsdepartementet Budgetdepartementet Direktoratet for statens Indkøb Folketingets Ombudsmand Handels- og Kontorfunktionærernes Forbund i Danmark Handels- og Kontorfunktionær Foreningen i København Rigsrevisionen Statens Regnskabsdirektorat TILLÆGSAFTALE MELLEM FINANSMINISTERIET OG HANDELS- OG KONTORFUNKTIONÆRERNES FORBUND I DANMARK  

 FOR BEREGNERE Kapitel 1. Tillægsaftalens område.
 § 1.  Beregnere i Direktoratet for statens Indkøb, der  

 ikke er tjenestemænd eller ansat på tjenestemandslignende vilkår, og som kan  

 henføres under funktionærloven, er omfattet af kontorfunktionæroverenskomsten  

 af 6. april 1987 med de afvigelser, der følger af nærværende tillægsaftale.
 Kapitel 2. Lønvilkår.
 § 2.  De efter nærværende tillægsaftale ansatte  

 beregnere aflønnes svarende til kontorfunktionæroverenskomstens skala for  

 afdelingsledere.
Stk. 2.  De den 1. april 1987 ansatte beregnere  

 overføres til lønskalaen for afdelingsledere efter skemaet i bilag 1 til  

 kontorfunktionæroverenskomsten.
Alderstillæg opnås til sædvanlig tid.
 Stk. 3.  Lønnen udbetales månedsvis bagud.
 Note 1.
 Kapitel 3. Specielle krav.
§ 3.  Beregneren skal iagttage tavshed med hensyn til  

 de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
Tavshedspligten ophører ikke med udtrædelse af statens  

 tjeneste.
 Kapitel 4. Undtagelser.
 § 4.  Fra tillægsaftalen er undtaget §§ 14 og 32 samt  

 kapitel 16 i kontorfunktionæroverenskomsten.
 Kapitel 5. Varighed.
 § 5.  Nærværende tillægsaftale har virkning fra den 1.  

 april 1987 og afløser tillægsaftale af 1. juli 1986.
 Aftalens varighed følger kontorfunktionæroverenskomstens bestemmelser  

 herom.
