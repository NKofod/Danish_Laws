 I cirkulære af 25. august 1981 har finansministeriet fastsat vilkår for  

 tjenestefrihed til organisationsarbejde for tjenestemænd i staten m.v.
 For så vidt angår cirkulærets punkt C fastsættes efter forhandling med de  

 berørte personaleorganisationer følgende regler for tjenestefrihed til  

 organisationsarbejde:
 Valgte organisationsrepræsentanter, der ikke i henhold til cirkulærets  

 punkt A har hel tjenestefrihed, men som varetager organisationsopgaver for  

 personalegrupper uden for eget tjenestested, skal så vidt muligt varetage  

 deres hverv ved omlægning af tjenesten eller ved tjenestebytning.
Såfremt varetagelsen af hvervet ikke kan ske ved omlægning eller bytning  

 af tjenesten, kan tjenestefrihed tillades i indtil 120 timer årligt uden  

 lønafkortning.
Ved fravær udover 120 timer årligt skal der ske lønafkortning  

 med 1/2080 pr. time af den til enhver tid gældende årsløn.
 Ved opgørelse i henhold til ovenstående medregnes alt fravær til  

 varetagelse af organisationsarbejde udenfor eget tjenestested, herunder  

 forhandlingsmøder med styrelsen, deltagelse i kongresser, delegeretmøder,  

 hovedbestyrelsesmøder, bestyrelsesmøder, forretningsudvalgsmøder m.v.
 Derimod skal fravær på grund af virksomhed i samarbejdsudvalg og  

 sikkerhedsudvalg med tilhørende underudvalg og arbejdsgrupper ikke medregnes.  

 Deltagelse i kurser arrangeret af faglige organisationer, hvortil  

 direktoratet har bevilget tjenestefrihed, skal heller ikke medregnes.
 Reglerne omfatter ikke lokale tillidsrepræsentanter, i det omfang  

 tillidshvervet varetages på tjenestestedet, som led i det daglige arbejde.
 Indberetning om ydet tjenestefrihed til varetagelse af  

 organisationsarbejde skal med tjenestestedets attestation indsendes til  

 direktoratet for kriminalforsorgen på blanket dfk 141 inden den 5. i den  

 følgende måned.
 Undtaget fra den almindelige indberetningspligt er  

 organisationsrepræsentanter, der ikke har højeste tjenestetid, såfremt det  

 samlede fravær ikke kan forventes at overstige 120 timer årligt.
 Indberetningspligten træder ikraft straks.
 Et antal blanketter vedlægges. (* 1) Yderligere eksemplarer kan rekvireres  

 ved statsfængslet i Nyborg.
 E.B.
Erik Bang Kriminalforsorgens anstalter, afdelinger og pensioner samt arresthusene.
