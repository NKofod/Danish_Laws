Vejledning om supplerende retningslinjer for klassifikation af informationer TIL TJENESTEBRUG Det fremgår af cirkulære af 17. december 2014 om sikkerhedsbeskyttelse af informationer af fælles interesse for landene i NATO eller EU, andre klassificerede informationer samt informationer af sikkerhedsmæssig beskyttelsesinteresse i øvrigt (sikkerhedscirkulæret), at klassifikationsgraden TIL TJENESTEBRUG skal anvendes om informationer, der ikke må offentliggøres eller komme til uvedkommendes kendskab.
Det er den myndighed, der er udsteder af informationerne, som på baggrund af en konkret vurdering afgør, om der er behov for, at informationer klassificeres TIL TJENESTEBRUG.
Samme regler gælder for beskyttelse af klassifikationsgraderne NATO RESTRICTED eller RESTREINT UE/EU RESTRICTED.
Nedenfor fremgår supplerende retningslinjer for klassifikationsgraden TIL TJENESTEBRUG.
Det skal fremhæves, at eksemplerne i de supplerende retningslinjer skal ses som vejledning til, hvornår det bør overvejes, om informationer skal klassificeres TIL TJENESTEBRUG.
Der er således ikke tale om en udtømmende liste, der beskriver alle tilfælde, hvor der skal klassificeres TIL TJENESTEBRUG.
Supplerende retningslinjer Når det skal vurderes, om informationer ikke må offentliggøres eller komme til uvedkommendes kendskab, og dermed skal klassificeres TIL TJENESTEBRUG, bør der anvendes et bredt sikkerhedsperspektiv med fokus på skadevirkningen ved en kompromittering af informationerne med udgangspunkt i følgende sikkerhedsinteresser:
 De øverste statsorganers virksomhed, sikkerhed og handlefrihed  Danmarks forsvar, sikkerhed og beredskab  Forholdet til andre stater og internationale organisationer  Danmarks økonomiske stabilitet og handlefrihed  Samfundets grundlæggende funktionalitet  Befolkningens grundlæggende sikkerhed, tryghed og tillid til staten  Enkeltpersoners og virksomheders væsentlig økonomiske og erhvervsmæssige interesser Følgende informationstyper vil være relevante at overveje at klassificere TIL TJENESTEBRUG.
Der er således ikke tale om en udtømmende liste, der beskriver alle tilfælde, hvor der skal klassificeres TIL TJENESTEBRUG.
Det er op til den enkelte myndighed med afsæt i sikkerhedscirkulærets bestemmelser at beslutte, om og hvilke informationer der skal klassificeres.
Kriterierne, der er oplistet i skemaet nedenfor, kan understøtte overvejelsen om, hvorvidt informationer skal klassificeres.
  påvirke Danmarks internationale omdømme negativt.
  volde myndigheder alvorlige problemer med at opretholde samfundsvigtige funktioner, omdømme, myndighedsudøvelse, overholdelse af budgetter mv.
  volde enkeltpersoner alvorlige sikkerhedsmæssige problemer.
  gøre det vanskeligere at opretholde nationale styrkers operative effektivitet eller sikkerhed (forsvar, politi og civilt beredskab mv.).
  medføre økonomiske tab for enkeltpersoner eller virksomheder eller give dem konkurrenceforvridende fordele.
  være et brud på garanteret tavshedspligt mht. oplysninger fra tredjepart.
  være en overtrædelse af lovgivningen om videregivelse af oplysninger.
  vanskeliggøre politimæssig efterforskningen af eller gøre det lettere at begå eller skjule lovbrud.
  stille Danmark eller vores allierede eller andre samarbejdspartnere ringere i handelsmæssige eller politiske forhandlinger med andre parter.
 Ved tvivl om, hvorvidt oplysninger mv. i konkrete tilfælde bør klassificeres TTJ, kan myndigheden anmode om vejledning fra sikkerhedsmyndighederne.
