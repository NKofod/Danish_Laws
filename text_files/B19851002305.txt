 Fiskefartøjer, som den 1. april 1985 allerede anvendtes til  

 muslingefiskeri, skal, jfr. pkt. 1.13 i forskrifterne i »Skibstilsynets  

 Meddelelser« nr. 390, opfylde disse forskrifter senest den 1. august  

 1985.
 På foranledning af dansk Fiskeriforening er fristen for opfyldelse af  

 forskrifterne udsat i 3 måneder, til den 1. november 1985.
 Vedrørende stabilitetsberegninger, som jfr. forskrifternes pkt. 3 skal  

 opfylde kriterierne i »Skibstilsynets retningslinier for fiskeskibes  

 stabilitet«, kan direktoratet acceptere, at kravene alene omfatter  

 følgende:
 1.
 Minimumskravet til metacenterhøjden (GM) fastholdes til 350 mm.
 2.
 Kravet til den oprettende stabilitetsarm (GZ) kan reduceres med 2(24-L)%  

 som angivet i »Skibstilsynets retningslinier for fiskeskibes  

 stabilitet«, hvor L er længden i meter, der skal måles som 96% af den  

 totale længde i en vandlinie ved 85% af den mindste dybde over basislinien,  

 eller som længden fra forkant af forstævnen til rorstammens midte på den  

 nævnte vandlinie, hvis denne længde er den største.
 3.
 Arealkravet under GZ-kurven fra 0-30 grader fastholdes til minimum 0,055  

 radianmeter.
 Øvrige arealkrav bortfalder.
