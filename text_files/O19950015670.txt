Resumé En advokat klagede på vegne af en kroatisk asylansøger over  

 Direktoratet for Udlændinges og Flygtningenævnets sagsbehandling.
Advokaten  

 henviste bl.a. til at nævnet uden videre havde accepteret direktoratets to  

 tilbagekaldelser af sagen til fornyet behandling.
Dette mente advokaten var  

 kritisabelt, dels fordi advokaten herved var blevet afskåret fra over for  

 nævnet at argumentere mod en eventuel udsættelse af sagens afgørelse, dels  

 fordi nævnet ved tilbagesendelsen havde undladt at realitetsbehandle sagen.
Direktoratet henviste til at nye baggrundsoplysninger fra  

 Udenrigsministeriet medførte, at direktoratet overvejede om der var grundlag  

 for en ændret vurdering af sagen.
Den seneste tilbagekaldelse skete for at  

 direktoratet kunne vurdere om asylansøgeren kunne falde ind under § 15 i lov  

 om  

 midlertidig opholdstilladelse til visse personer fra det tidligere  

 Jugoslavien  

 mv.
 Ombudsmanden kritiserede at nævnet tilbagesendte sagen til  

 direktoratet uden at foretage en konkret vurdering af nødvendigheden af en  

 fornyet førsteinstansbehandling.
 Ombudsmanden udtalte endvidere at direktoratet burde havde  

 afklaret spørgsmålet om, hvorvidt § 15 kunne finde anvendelse i forbindelse  

 med  

 afgørelsen af selve asylspørgsmålet. (J. nr. 1994-2544-641).
Flygtningenævnets tilbagesendelse af asylsag efter begæring  

 fra Direktoratet for Udlændinge uden konkret vurdering af nødvendigheden  

 heraf En advokat klagede i et brev  

 af 26. oktober 1994 til mig på vegne af en kroatisk statsborger (A) over  

 Flygtningenævnets og Direktoratet for Udlændinges behandling af A's asylsag.  

 Advokaten fremhævede i den forbindelse navnlig følgende forhold:
 At den samlede sagsbehandlingstid var uacceptabelt  

 lang.
 At aflysningen af mødet den 22. februar 1994 i  

 Flygtningenævnet var usagligt begrundet.
 At Flygtningenævnet ved at acceptere direktoratets  

 tilbagekaldelse af sagen den 21. februar 1994 ikke havde levet op til sin  

 forpligtelse  

 til selvstændigt at afgøre, hvornår sagen var klar til endelig afgørelse i  

 Flygtningenævnet, og ved den fulgte fremgangsmåde samtidig havde afskåret A  

 fra i nævnsmødet at argumentere mod urimeligheden af en eventuel yderligere  

 udsættelse.
 At Direktoratet for Udlændinge og Flygtningenævnet ved  

 aflysningen af nævnsmødet den 22. februar 1994 havde disponeret på en måde  

 som  

 kun kunne skabe en berettiget forventning hos A om at få meddelt  

 opholdstilladelse.
 At det var kritisabelt at Flygtningenævnet undlod at  

 træffe realitetsafgørelse i sagen og i stedet ved skrivelse af 17. oktober  

 1994 efter anmodning tilbagesendte sagen til Direktoratet for Udlændinge med  

 henblik på en stillingtagen til, hvorvidt A måtte være berettiget til  

 opholdstilladelse efter § 15 i lov om midlertidig opholdstilladelse til visse  

 personer fra det tidligere Jugoslavien mv.
I anledning af klagen  

 indhentede jeg udtalelser af 9. december 1994 fra Direktoratet for  

 Udlændinge,  

 23. december 1994 fra Flygtningenævnet og 3. april 1995 fra  

 Indenrigsministeriet.
Jeg havde endvidere sagens akter til gennemsyn.
 Advokaten fremsatte i breve  

 af 13. februar 1995 og 27. april 1995 til mig bemærkninger til de indhentede  

 høringssvar.
 Direktoratet for Udlændinge  

 havde i udtalelsen af 9. december 1994 til Indenrigsministeriet vedrørende  

 klagepunkterne 1 og 2 oplyst følgende om sagens behandling:
 "  

  

 Ad 1:  

  

 Ansøgeren indrejste i Danmark den 29.07.91, hvorefter han  

 ansøgte om asyl den 07.08.91.
Den 08.08.91 blev ansøgeren  

 afhørt af politiet til en registreringsrapport.
Herefter udfyldte han den  

 12.08.91 et asylansøgningsskema og den 23.09.91 blev han afhørt af politiet.
Den 19.11.91 meddelte  

 direktoratet ansøgeren, at det ikke var muligt på det foreliggende grundlag  

 at  

 træffe afgørelse i hans sag, men at direktoratet ville forsøge at fremskaffe  

 de  

 manglende oplysninger til brug for sagens afgørelse.
Der var tale om  

 oplysninger vedrørende forholdene i Kroatien, herunder værnepligtsforhold.
Den 16.03.92 fremsendte  

 ansøgeren materiale, en avisartikel, som han ønskede vedlagt sin sag.
Den  

 25.03.92 anmodede direktoratet politiet om at genafhøre ansøgeren angående  

 dette materiale, hvilket skete til politirapport af 23.04.92.
Den 12.06.92 fremsendte  

 ansøgeren yderligere materiale.
Dette materiale foranstaltede direktoratet  

 herefter oversat.
 Den 06.10.92 modtog  

 direktoratet via Udenrigsministeriet oplysninger om militærforhold i  

 Kroatien,  

 hvorefter sagen kunne afgøres.
 Den 18.01.93 traf  

 direktoratet afgørelse i sagen og afslog at meddele ansøgeren  

 opholdstilladelse  

 efter udlændingelovens § 7.
 Ad 2:  

  

 Direktoratet lagde i afgørelsen af 18.01.93 vægt på Udenrigsministeriets  

 skrivelse af 06.10.92, hvoraf blandt andet fremgår, at "risikoen for at  

 kroatiske statsborgere, der har forladt Kroatien for at undgå militærtjeneste  

 i  

 den kroatiske hær, skulle blive udsat for straf af denne årsag ved  

 tilbagevenden til Kroatien, er minimal".
 Den 02.03.93 fremsendtes  

 sagen til Flygtningenævnet, hvor den senere blev berammet til behandling den  

 22.02.94.
 Direktoratet havde i  

 mellemtiden modtaget skrivelse fra Udenrigsministeriet af 09.02.94 vedrørende  

 kroatiske militærunddragere.
 Af denne skrivelse fremgår  

 blandt andet, at "det må anses for sandsynligt, at værnepligtige kan  

 risikere at blive tvunget til krigstjeneste i Bosnien-Hercegovina" og  

 "på den baggrund kan det konkluderes, at der er en vis risiko for  

 indkaldelse  

 til aktiv krigstjeneste i Bosnien-Hercegovina for de kroatiske  

 militærunddragere,  

 som sendes tilbage til Kroatien".
I lyset af disse oplysninger,  

 som eventuelt kunne medføre meddelelse af asyl, ønskede direktoratet at  

 revurdere sagen og anmodede den 21.02.94 Flygtningenævnet om at tilbagesende  

 sagen til direktoratet.
Samtidig blev mødet i Flygtningenævnet den 22.02.94  

 aflyst.
 Ved skrivelse af 23.02.94  

 anmodede direktoratet Udenrigsministeriet om at uddybe og supplere  

 oplysningerne i skrivelsen af 09.02.94, især med henblik på at få nærmere  

 oplyst, hvorvidt kroatiske værnepligtige og genindkaldte af moralske eller  

 religiøse grunde faktisk blev fritaget for militærtjeneste, herunder hvorvidt  

 retten til at nægte at aftjene værnepligt var blevet gjort til genstand for  

 behandling i det kroatiske domstolssystem.
 Ved skrivelse af 16.03.94  

 rykkede (advokaten) direktoratet for en afgørelse i sagen.
 Ved skrivelse af 14.04.94  

 rykkede direktoratet Udenrigsministeriet for svar, ligesom direktoratet  

 samtidig anmodede Udenrigsministeriet om at oplyse, hvorvidt kroatiske  

 statsborgere tvangsmæssigt risikerede at skulle forrette aktiv krigstjeneste  

 i  

 Bosnien-Hercegovina, set i lyset af forhandlingerne mellem muslimer og  

 kroater  

 i Bosnien-Hercegovina og mellem serbere og kroater i Krajina-området.
 Den 08.06.94 skrev  

 direktoratet til (advokaten), at man stadig afventede oplysninger fra  

 Udenrigsministeriet.
Ved telefaxskrivelse af  

 17.06.94 rykkede (advokaten) for direktoratets genfremsendelse af sagen til  

 Flygtningenævnet.
Direktoratet modtog svar fra Udenrigsministeriet ved  

 skrivelse af 14.06.94, hvoraf fremgår, at "på grund af  

 føderationsaftalen  

 mellem bosniske muslimer og kroater gennemføres der for øjeblikket ikke  

 tvangsmæssig mobilisering til tjeneste i Bosnien" og "ifølge ECMM's  

 oplysninger befinder der sig ikke længere soldater fra den kroatiske hær i  

 Bosnien-Hercegovina.
De enheder, der angiveligt var blevet sendt ind i  

 januar,  

 er nu efter alt at dømme trukket ud.
Militære kilder bekræfter ligeledes, at  

 der ikke foreligger oplysninger om regulære kroatiske militære enheders  

 tilstedeværelse i Bosnien-Hercegovina efter ultimo februar 1994. En kilde i  

 UNHCR har ligeledes bekræftet denne vurdering." Af samme skrivelse fremgår,  

 at "personer, der er indkaldt til session, skal meddele inden 60 dage  

 efter modtagelsen af indkaldelsen, at de ikke ønsker at aftjene værnepligt af  

 samvittighedsgrunde.
Reservister, også de, der har aftjent værnepligt i den  

 tidligere jugoslaviske hær, er ligeledes blevet tildelt en ret til at ansøge  

 om  

 fritagelse for militærtjeneste af samvittighedsgrunde".
Den 24.06.94 fremsendte  

 direktoratet sagen til Flygtningenævnet med meddelelse om, at direktoratet  

 kunne henholde sig til afgørelsen af 18.01.93, ligesom direktoratet ved  

 skrivelse af samme dato orienterede (advokaten) om årsagen til, at  

 direktoratet pr. 21.02.94 tilbagekaldte sagen fra Flygtningenævnet, jfr.  

 ovenfor." Det fremgik endvidere af  

 sagens bilag at Flygtningenævnet den 17. oktober 1994 tilbagesendte sagen til  

 Direktoratet for Udlændinge efter begæring med henblik på at direktoratet  

 kunne  

 undersøge, hvorvidt A kunne være omfattet af lov om midlertidig  

 opholdstilladelse til visse personer fra det tidligere Jugoslavien mv. og  

 således kunne få opholdstilladelse efter lovens § 15.
 Den 20. december 1994  

 meddelte Direktoratet for Udlændinge Flygtningenævnet, at direktoratet ikke  

 havde fundet at A opfyldte betingelserne for at blive meddelt midlertidig  

 opholdstilladelse i medfør af § 15 i ovennævnte lov.
 Den 16. marts 1995 blev A af  

 Flygtningenævnet meddelt opholdstilladelse i medfør af udlændingelovens § 7,  

 stk. 2.
I advokatens brev af 26.  

 oktober 1994 til mig begrundede han nærmere klagen.
Han anførte i den  

 forbindelse bl.a., at hans kontor dagen før nævnsmødet den 22. februar 1994  

 fik  

 telefonisk besked fra Flygtningenævnets sekretariat om at direktoratet trak  

 sagen tilbage på grund af Udenrigsministeriets nye notat af 9. februar 1994.  

 Advokaten oplyste samme dag A om forløbet og tilføjede at fremgangsmåden  

 "plejer at betyde, at den tidligere afgørelse ændres".
 Direktoratet for Udlændinge  

 havde i udtalelsen af 9. december 1994 til Indenrigsministeriet ud over det  

 ovenfor citerede anført følgende:
 "  

  

 Ad 3:  

  

 I forbindelse med at direktoratet tilbagekaldte sagen fra  

 Flygtningenævnet den 21.02.94, meddelte Flygtningenævnet ved skrivelse af  

 21.02.94 ansøgerens advokat, at Direktoratet den 21.02.94 telefonisk havde  

 meddelt Flygtningenævnet, at direktoratet overvejede, om der var grundlag for  

 en ændret vurdering af sagen.
 Det blev således ikke stillet  

 ansøgeren i udsigt, at han ville få asyl.
Uanset om ansøgeren må have  

 haft en forventning om at blive meddelt asyl, finder direktoratet ikke, at  

 det  

 er et forhold, der kan tillægges afgørende vægt.
At ansøgeren eventuelt har  

 haft en forventning om, at han efter direktoratets tilbagekaldelse af sagen  

 ville blive meddelt asyl, kan således ifølge direktoratets opfattelse alene  

 skyldes (advokatens) underretning.
 Ad 4:  

  

 Den 17. oktober 1994 tilbagesendte Flygtningenævnet sagen til  

 direktoratet efter begæring med henblik på, at direktoratet kunne undersøge,  

 hvorvidt ansøgeren kunne være omfattet af lov om midlertidig  

 opholdstilladelse  

 til visse personer fra det tidligere Jugoslavien m.v. og således få  

 opholdstilladelse efter lovens § 15.
 Årsagen hertil var, at direktoratet  

 medio oktober 1994 blev i tvivl om, hvorvidt samtlige sager vedrørende  

 kroatiske statsborgere, hvori direktoratet havde meddelt afslag på asyl, og  

 som  

 således var fremsendt til Flygtningenævnet, var blevet undersøgt for  

 muligheden  

 af, hvorvidt de pågældende kunne være omfattet af lov om midlertidig  

 opholdstilladelse  

 til visse personer fra det tidligere Jugoslavien m.v.
På baggrund af afgrænsningen  

 i den nævnte lov vil udgangspunktet, bedømt på baggrund af den hidtidige  

 situation i det tidligere Jugoslavien, være, at personer fra Kroatien,  

 Makedonien og Slovenien ikke kan anses for at være omfattet af loven, mens  

 navnlig personer, der tidligere havde bopæl i Bosnien-Hercegovina vil være  

 omfattet.
Ordningen vil dog også kunne omfatte personer fra de zoner i  

 Kroatien, hvor der for tiden er vedvarende krigsfare, og som det derfor har  

 været meget problematisk for fordrevne personer at vende tilbage til.
Eftersom ansøgeren kommer fra  

 byen Split, der ikke ligger i en sådan zone, opfylder ansøgeren ikke  

 betingelserne for at få meddelt opholdstilladelse efter den nævnte lovs § 15,  

 hvilket direktoratet dags dato har meddelt Flygtningenævnet samtidig med, at  

 direktoratet har genfremsendt sagen til Flygtningenævnet med henblik på  

 berammelse." Flygtningenævnet anførte i  

 udtalelsen af 23. december 1994 til mig følgende vedrørende sagens  

 behandling:
 "Den 18. januar 1993  

 meddelte Direktoratet for Udlændinge ansøgeren afslag på opholdstilladelse i  

 medfør af udlændingelovens § 7, hvorefter sagen blev fremsendt til  

 Flygtningenævnet ved skrivelse af 2. marts 1993.
 Advokat (...) blev efter  

 anmodning herom beskikket som advokat, og sagen blev berammet til behandling  

 under Flygtningenævnets møde den 22. februar 1994.
Den 21. februar 1994 meddelte  

 Direktoratet for Udlændinge at man trak sagen tilbage, da man havde modtaget  

 supplerende oplysninger vedrørende situationen i Kroatien, og da man  

 overvejede, hvorvidt der var grundlag for en fornyet vurdering af sagen.  

 (Advokaten) blev ved skrivelse af samme dato underrettet herom af  

 Flygtningenævnet.
Det meddeltes i samme skrivelse, at Flygtningenævnet  

 herefter  

 ikke ville foretage sig yderligere i sagen.
 Ved telefaxskrivelse af 17.  

 juni 1994 til henholdsvis Direktoratet for Udlændinge og Flygtningenævnet  

 anmodede (advokaten) direktoratet om straks at fremsende sagen til nævnet,  

 medmindre afslaget af 18. januar 1993 ville blive ændret, og (advokaten)  

 anmodede samtidig nævnet om at beramme sagen til foretagelse snarest muligt.
 Ved skrivelse af 24. juni  

 1994 fremsendte Direktoratet for Udlændinge sagen til Flygtningenævnet, idet  

 man henholdt sig til afgørelsen af 18. januar 1993.
Ved skrivelse af 17. oktober  

 tilbagesendtes sagen efter anmodning til Direktoratet for Udlændinge med  

 henblik på en vurdering af, hvorvidt ansøgeren er omfattet af § 15 i lov om  

 midlertidig opholdstilladelse til visse personer fra det tidligere  

 Jugoslavien.  

 (Advokaten) blev ved skrivelse af samme dato informeret herom fra  

 Flygtningenævnet.
Det oplystes samtidigt, at Flygtningenævnet herefter ikke  

 ville  

 foretage sig yderligere i sagen.
Hvad angår det af (advokaten)  

 i skrivelsen af 26. oktober 1994 anførte, hvorefter Flygtningenævnet ved at  

 acceptere Direktoratet for Udlændinges tilbagekaldelse af sagen har forsømt  

 selvstændigt at afgøre, hvornår sagen var klar til afgørelse i nævnet,  

 hvorved  

 ansøgeren blev afskåret fra at argumentere imod denne udsættelse, skal man  

 bemærke, at der efter fast praksis indrømmes direktoratet en adgang til, i  

 særlige tilfælde, at tilbagekalde sager med henblik på en fornyet gennemgang  

 i  

 disse.
Denne gennemgang vil almindeligvis være baseret på nye oplysninger af  

 konkret eller generel karakter.
Det bemærkes, at den beskikkede advokat ikke  

 fremsatte begæring om, at det berammede møde den 22. februar 1994 blev  

 fastholdt med henblik på at protestere mod en udsættelse af sagen.
Hvad angår det af (advokaten)  

 anførte, herunder særligt spørgsmålet om, hvorvidt det var korrekt af  

 Flygtningenævnet den 17. oktober 1994 efter anmodning at tilbagesende sagen  

 til  

 Direktoratet for Udlændinge med henblik på foretagelse af en vurdering efter  

 §  

 15 i lov om midlertidig opholdstilladelse til visse personer fra det  

 tidligere  

 Jugoslavien, skal man bemærke, at det ved vedtagelsen af denne lov var en  

 forudsætning, at vurderingen efter lovens § 15 skulle foretages forud for den  

 generelle vurdering efter udlændingelovens § 7." Indenrigsministeriet havde i  

 udtalelsen af 3. april 1995 til mig udtalt følgende:
"Indenrigsministeriet  

 skal meget beklage den samlet set lange sagsbehandlingstid i den omhandlede  

 sag, som findes belastende for ansøgeren.
Henset til de begrænsede  

 styringsbeføjelser som departementet har i forhold til Direktoratet for  

 Udlændinge i relation til behandlingen af asylsager, har Indenrigsministeriet  

 ikke tilstrækkeligt grundlag for at vurdere, hvorvidt Direktoratet for  

 Udlændinges samlede sagsbehandlingstid har været uacceptabel lang.
 Indenrigsministeriet finder  

 endvidere ikke grundlag for at vurdere, hvorvidt Direktoratet for Udlændinges  

 tilbagekaldelser i sagen henholdsvis den 21. februar 1994 og medio oktober  

 1994  

 var kritisable, eftersom en sådan vurdering indebærer en materiel asylretlig  

 vurdering, som Indenrigsministeriet ikke har kompetence til at foretage.
Det beklages afslutningsvis,  

 at Indenrigsministeriet først nu videresender Direktoratet for Udlændinges  

 udtalelse om sagen, hvilket beror på en ekspeditionsfejl i  

 Indenrigsministeriet i forbindelse med en opdatering af den pågældende sag i  

 Udlændingeregisteret." I brev af 13. februar 1995  

 fremsatte advokaten bemærkninger til Flygtningenævnets udtalelse af 23.  

 december 1994. Advokaten redegjorde nærmere heri for hvorfor han den 21.  

 februar 1994 ikke begærede det berammede møde fastholdt.
Advokaten henviste  

 bl.a. til at direktoratet også i andre tilfælde havde trukket en sag tilbage,  

 men at direktoratet i de pågældende tilfælde derefter havde meddelt  

 opholdstilladelse efter udlændingelovens § 7, og herefter sparet nævnet for  

 en  

 på baggrund af nye oplysninger overflødig klagesag.
I den foreliggende sag  

 gik  

 telefonbeskeden til advokatens kontor ifølge sekretærens telefonnotat  

 udtrykkeligt ud på at direktoratet trak sagen tilbage på grund af  

 Udenrigsministeriets nye notat, som var mindre end to uger gammelt.
Dette og  

 andre forhold gav efter advokatens opfattelse kun mening hvis direktoratet  

 havde til hensigt at meddele opholdstilladelse.
I modsat fald burde  

 Direktoratet  

 for Udlændinge over for Flygtningenævnet have tilkendegivet at sagen ønskedes  

 udsat fordi direktoratet ønskede at indhente yderligere baggrundsoplysninger.  

 Der var derfor ingen som helst anledning for advokaten til at protestere imod  

 direktoratets tilbagetagelse af sagen.
Advokaten fastholdt endvidere at det  

 var  

 ukorrekt da Flygtningenævnet den 17. oktober 1994 besluttede at tilbagesende  

 sagen til Direktoratet for Udlændinge med henblik på foretagelse af en  

 vurdering  

 efter § 15 i lov om midlertidig opholdstilladelse til visse personer fra det  

 tidligere Jugoslavien mv.
Efter advokatens opfattelse havde Direktoratet for  

 Udlændinge i forbindelse med sine afgørelser af 18. januar 1993 og 24. juni  

 1994 implicit tilkendegivet at ansøgeren ikke faldt ind under den pågældende  

 lov.
I advokatens brev af 27.  

 april 1995 kommenterede han nærmere Direktoratet for Udlændinges udtalelse af  

 9. december 1994. Advokaten redegjorde herved nærmere for hvorfor  

 Direktoratet  

 for Udlændinges sagsbehandling var blevet for langvarig.
Advokaten havde  

 endvidere  

 vedrørende spørgsmålet om Direktoratet for Udlændinges adgang til den 21.  

 februar 1994 at tilbagekalde sagen fra Flygtningenævnet anført, at den reelle  

 baggrund herfor synes at have været direktoratets ønske om en revurdering af  

 de  

 baggrundsoplysninger som Udenrigsministeriet senest var fremkommet med.  

 Advokaten fastholdt endvidere at der ved aflysning af nævnsmødet den 22.  

 februar 1994 blev disponeret på en sådan måde, at dette kun kunne skabe en  

 berettiget forventning hos asylsøgeren om at få meddelt opholdstilladelse.  

 Endelig kommenterede advokaten nærmere Direktoratet for Udlændinges  

 tilbagekaldelse den 17. oktober 1994 af sagen fra Flygtningenævnet med  

 henblik  

 på en undersøgelse af, hvorvidt hans klient kunne være omfattet af lov om  

 midlertidig opholdstilladelse til visse personer fra det tidligere  

 Jugoslavien  

 mv.
 Herefter udtalte jeg  

 følgende:
 "ad 1: Sagsbehandlingstiden.
 Uanset at  

 sagsbehandlingstiden i den foreliggende sag er meget langvarig og ud fra  

 mange  

 hensyn - ikke mindst til (A) - ikke er rimelig eller hensigtsmæssig, finder  

 jeg  

 dog, når henses til de personalemæssige og økonomiske ressourcer som har  

 været stillet  

 til rådighed for Direktoratet for Udlændinge og Flygtningenævnet, ikke at  

 have  

 tilstrækkeligt grundlag for at kritisere sagsbehandlingstiden.
 ad 2: Direktoratet for Udlændinges tilbagekaldelse af sagen den 21.  

 februar 1994.
Jeg må efter en gennemgang af  

 sagen og på baggrund af Direktoratet for Udlændinges udtalelse af 9. december  

 1994 lægge til grund, at direktoratet den 21. februar 1994 anmodede  

 Flygtningenævnet om at tilbagesende sagen til direktoratet idet direktoratet  

 bl.a. på baggrund af skrivelsen af 9. februar 1994 fra Udenrigsministeriet  

 ønskede at genoptage sagens behandling.
Jeg må endvidere lægge til grund at  

 direktoratet samtidig - som sket med anmodningen i brev af 23. februar 1994  

 til  

 Udenrigsministeriet - har ønsket Udenrigsministeriets oplysninger i brevet af  

 9. februar 1994 uddybet og suppleret som nærmere beskrevet i direktoratets  

 udtalelse af 9. december 1994. Jeg må endvidere lægge til grund at disse nye  

 oplysninger skulle indgå i den senere fornyede asylretlige vurdering af  

 sagen.
 Uanset at kun den første del  

 af Direktoratet for Udlændinges begrundelse for at tilbagekalde sagen er  

 blevet  

 telefonisk oplyst til (advokatens) kontor den 21. februar 1994, finder jeg  

 ikke  

 holdepunkter i sagen for at antage at Direktoratet for Udlændinge har ladet  

 indgå usaglige hensyn i sin vurdering af at der forelå sådanne nye  

 oplysninger  

 at der var grundlag for en ny førsteinstansbehandling af sagen.
 Jeg finder således - isoleret  

 set - ikke grundlag for at kritisere Direktoratet for Udlændinges anmodning  

 om  

 at få sagen tilbagesendt fra Flygtningenævnet til ny førsteinstansbehandling.
 ad 3: Flygtningenævnets tilbagesendelse den 21. februar 1994 af sagen  

 til ny førsteinstansbehandling i Direktoratet for Udlændinge.
 Ifølge udlændingelovens § 54  

 påhviler det Direktoratet for Udlændinge at fremsende sagens akter til  

 Flygtningenævnet med oplysninger om den påklagede afgørelse, en kort  

 redegørelse for de omstændigheder der påberåbes, samt sagens bevisligheder.  

 Nævnet drager i øvrigt selv omsorg for sagens oplysning og træffer  

 bestemmelse  

 om afhøring af udlændingen og vidner og om tilvejebringelse af andre  

 bevismidler.
 Som det fremgår af den  

 citerede lovbestemmelse, bærer Flygtningenævnet ansvaret for sagens oplysning  

 og træffer om fornødent afgørelse om indhentelse af yderligere oplysninger  

 såfremt der under sagens forberedelse eller i et nævnsmøde viser sig et behov  

 herfor.
 Såfremt der under nævnets  

 behandling af en sag fremkommer helt nye oplysninger som væsentligt ændrer  

 grundlaget for Direktoratet for Udlændinges afgørelse, kan nævnet - i stedet  

 for selv at træffe realitetsafgørelse i sagen - efter almindelige  

 forvaltningsretlige grundsætninger vælge at sende sagen til fornyet  

 førsteinstansbehandling i Direktoratet for Udlændinge.
Ifølge Flygtningenævnets  

 udtalelse af 23. december 1994 til mig er der efter fast praksis indrømmet  

 direktoratet en adgang til, i særlige tilfælde, at tilbagekalde sager med  

 henblik på en fornyet gennemgang af disse.
Denne gennemgang ville  

 almindeligvis  

 være baseret på nye oplysninger af konkret eller generel karakter.
 En sådan praksis må - for at  

 være i overensstemmelse med almindelige forvaltningsretlige grundsætninger -  

 efter min opfattelse forudsætte at Flygtningenævnet i den enkelte sag  

 foretager en konkret vurdering af nødvendigheden og hensigtsmæssigheden af at  

 direktoratet undergiver sagen fornyet behandling i første instans.  

 Intensiteten af en sådan prøvelse må naturligvis afhænge af omstændighederne,  

 herunder om hvorvidt klageren og dennes beskikkede advokat er indforståede  

 hermed, og om det i givet fald kan ske uden unødig forsinkelse af sagens  

 behandling ved nævnet.
 I den foreliggende sag må jeg  

 lægge til grund at nævnets sekretariat dagen før nævnsmødet den 22. februar  

 1994 uden nærmere vurdering af grundlaget har imødekommet Direktoratet for  

 Udlændinges anmodning om at få sagen tilbagesendt til fornyet  

 førsteinstansbehandling, og at nævnet derefter underrettede (advokatens)  

 kontor  

 herom.
 Jeg finder det kritisabelt at  

 Flygtningenævnet i den foreliggende situation har undladt - mest nærliggende  

 på  

 nævnsmødet den 22. februar 1994 - under behørig hensyntagen til (advokatens  

 og  

 A's) opfattelse at foretage en konkret vurdering af nødvendigheden af at  

 indhente yderligere oplysninger til brug for nævnets afgørelse, og af om der  

 i  

 bekræftende fald var grundlag for at dette skulle ske i forbindelse med en  

 fornyet førsteinstansbehandling af sagen.
 Jeg har gjort  

 Flygtningenævnet bekendt med min opfattelse vedrørende dette klagepunkt.
 ad 4: Spørgsmål om berettiget forventning hos (A).
 Jeg finder efter en  

 gennemgang af sagen ikke grundlag for at antage at hverken Direktoratet for  

 Udlændinges eller Flygtningenævnets handlemåde i forbindelse med  

 tilbagekaldelsen  

 af sagen den 21. februar 1994 fra Flygtningenævnet til Direktoratet for  

 Udlændinge har skabt en sådan berettiget forventning hos (A), at denne alene  

 af  

 denne grund skulle være berettiget til at få meddelt opholdstilladelse.
 ad 5: Flygtningenævnets tilbagesendelse af sagen den 17. oktober 1994  

 til Direktoratet for Udlændinge.
Jeg må efter en gennemgang af  

 sagen lægge til grund, at Direktoratet for Udlændinges afgørelse af hvorvidt  

 (A) kunne være omfattet af § 15 i lov om midlertidig opholdstilladelse til  

 visse personer fra det tidligere Jugoslavien mv., burde have været truffet  

 forud for Direktoratet for Udlændinges afgørelse af 18. januar 1993  

 vedrørende  

 selve asylspørgsmålet.
Jeg må endvidere lægge til grund at dette rent faktisk  

 ikke er sket, og at direktoratet da man medio oktober 1994 var kommet i tvivl  

 herom, anmodede Flygtningenævnet om at sende sagen tilbage til direktoratet  

 med henblik på en afgørelse af spørgsmålet.
 Jeg har gjort Direktoratet  

 for Udlændinge bekendt med min opfattelse af dette spørgsmål, men finder i  

 øvrigt ikke grundlag for at kritisere hverken direktoratets eller  

 Flygtningenævnets behandling af dette spørgsmål.
