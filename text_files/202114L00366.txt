Betænkning afgivet af Miljø- og Fødevareudvalget den 8. december 2021 Betænkning over Forslag til lov om Hav-, Fiskeri- og Akvakulturfonden (Programperioden 2021-2027) [af ministeren for fødevarer, landbrug og fiskeri (Rasmus Prehn)]:
1. Ændringsforslag Ministeren for fødevarer, landbrug og fiskeri har stillet 10 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af ministeren for fødevarer, landbrug og fiskeri, tiltrådt af udvalget:
 1) I titlen udgår »(Programperioden 2021-2027)«.
[Præcisering af lovens titel] 2) I fodnoten til lovforslagets titel indsættes efter »2017/1004/EU (EHFAF)«: », EU-Tidende 2021, nr.
L 247, side 1,«, og efter »(forordningen om fælles bestemmelser)« indsættes: », EU-Tidende 2021, nr.
L 231, side 159,«.
[Lovteknisk præcisering af noten til lovens titel] Til § 1 3) Fire steder i stk. 2 ændres »overskrift« til: »afsnit«.
[Konsekvensrettelse] 4) I stk. 2, nr. 1, ændres »akvatisk« til: »akvatiske«.
[Konsekvensrettelse] Til § 10 5) I stk. 1, 2. pkt., ændres »i regler i EU-retsgrundlaget« til: »EU-retsgrundlaget«.
[Sproglig forsimpling og konsekvensrettelse] Til § 11 6) I stk. 2, 1. pkt., ændres »§ 1, stk. 2, stk. 2« til: »§ 1, stk. 2, nr. 2,«.
[Lovteknisk korrektion] 7) I stk. 2, 1. pkt., udgår »nr. 1361 af 16. december 2014«.
[Lovteknisk korrektion] Til § 13 8) I stk. 1, 1. pkt., ændres »EU-regler« til: »EU-retsgrundlaget«.
[Sproglig konsekvensrettelse] 9) I stk. 2, 2. pkt., ændres »afgørelser truffet i henhold til denne lov eller regler udstedt i medfør af denne lov« til: »afgørelser truffet i henhold til denne lov, regler udstedt i medfør heraf eller EU-retsgrundlaget«.
[Konsekvensrettelse] 10) I stk. 3, 2. pkt., ændres »afgørelser truffet i henhold til denne lov eller regler udstedt i medfør heraf« til: »afgørelser truffet i henhold til denne lov, regler udstedt i medfør heraf eller EU-retsgrundlaget«.
[Konsekvensrettelse] Bemærkninger Til nr. 1 Det foreslås, at »(Programperioden 2021-2027)« udgår af titlen af hensyn til en lovteknisk præcisering af titlen.
 Den foreslåede ændring er alene af lovteknisk karakter.
Til nr. 2 Den foreslåede ændring har alene karakter af en lovteknisk præcisering.
Til nr. 3 Den foreslåede ændring er alene en sproglig konsekvensrettelse i forhold til at henvise korrekt til forordningsgrundlaget, der er Europa-Parlamentets og Rådets forordning 2021/1139/EU af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU)2017/1004 (EHFAF) samt gennemførelsesretsakter hertil.
Til nr. 4 Den foreslåede ændring er alene en sproglig konsekvensrettelse i forhold til at sikre samme sprogbrug som forordningsgrundlaget, der er Europa-Parlamentets og Rådets forordning 2021/1139/EU af 7. juli 2021 om oprettelse af Den Europæiske Hav-, Fiskeri- og Akvakulturfond og om ændring af forordning (EU)2017/1004 (EHFAF) samt gennemførelsesretsakter hertil.
Til nr. 5 Den foreslåede ændring har alene karakter af en sproglig forsimpling og konsekvensrettelse.
Til nr. 6 Den foreslåede ændring er alene af lovteknisk karakter.
Til nr. 7 Den foreslåede ændring er alene af lovteknisk karakter.
Til nr. 8 Den foreslåede ændring har alene karakter af en sproglig konsekvensrettelse.
Til nr. 9 Med den foreslåede ændring foretages en konsekvensrettelse, så det fremgår, at ministeren ud over at fastsætte regler om adgangen til at klage over afgørelser truffet af andre offentlige myndigheder eller institutioner i henhold til denne lov eller regler udstedt i medfør af denne lov også kan fastsætte regler om adgangen til at klage over afgørelser truffet i henhold til EU-retsgrundlaget.
Det fremgår af § 13, stk. 2, 1. pkt., at ministeren efter forhandling med vedkommende minister eller vedkommende kommune helt eller delvis kan henlægge beføjelser efter denne lov til andre offentlige myndigheder eller institutioner.
Ministerens beføjelser i henhold til denne lov vedrører også EU-retsgrundlaget.
Ministeren kan derfor også henlægge de beføjelser, der vedrører EU-retsgrundlaget, til andre offentlige myndigheder eller institutioner.
Det foreslås derfor, at ministerens beføjelser til at fastsætte regler om klageadgangen også skal gælde for afgørelser truffet af andre offentlige myndigheder eller institutioner i henhold til EU-retsgrundlaget.
Til nr. 10 Med den foreslåede ændring foretages en konsekvensrettelse, så det fremgår, at ministeren ud over at fastsætte regler om adgangen til at klage over afgørelser truffet af private organisationer i henhold til denne lov eller regler udstedt i medfør af denne lov også kan fastsætte regler om adgangen til at klage over afgørelser truffet i henhold til EU-retsgrundlaget.
Det fremgår af § 13, stk. 3, 1. pkt., at ministeren kan henlægge sine beføjelser vedrørende støtteordninger etableret efter denne lov til en privat organisation.
Ministerens beføjelser i henhold til denne lov vedrører også EU-retsgrundlaget.
Ministeren kan derfor også henlægge de beføjelser, der vedrører EU-retsgrundlaget, til en privat organisation.
Det foreslås derfor, at ministerens beføjelser til at fastsætte regler om klageadgangen også skal gælde for afgørelser truffet af en privat organisation i henhold til EU-retsgrundlaget.
5. Udvalgsarbejdet Lovforslaget blev fremsat den 11. november 2021 og var til 1. behandling den 18. november 2021. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og ministeren for fødevarer, landbrug og fiskeri sendte den 28. juli 2021 dette udkast til udvalget, jf.
MOF alm. del  bilag 720 (folketingsåret 2020-21). Den 11. november 2021 sendte ministeren for fødevarer, landbrug og fiskeri høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Anders Kronborg (S) Anne Paulin (S) Bjarne Laustsen (S) Camilla Fabricius (S) Kasper Roug (S) nfmd.
Malte Larsen (S) Brian Bressendorff (S) Troels Ravn (S) Carl Valentin (SF) Rasmus Nordqvist (SF) Karsten Filsø (SF) Zenia Stampe (RV) Kathrine Olldag (RV) Søren Egge Rasmussen (EL) Peder Hvelplund (EL) Susanne Zimmer (FG) Erling Bonnesen (V) Hans Christian Schmidt (V) Thomas Danielsen (V) Torsten Schack Pedersen (V) Anni Matthiesen (V) Troels Lund Poulsen (V) René Christensen (DF) fmd.
Bent Bøgsted (DF) Lise Bech (DF) Mona Juul (KF) Per Larsen (KF) Peter Seier Christensen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
