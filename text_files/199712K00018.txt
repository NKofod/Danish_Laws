Nr LSF 18 Forslag til Lov om ændring af lov om gebyrer og morarenter vedrørende  

 visse ydelser, der opkræves eller inddrives af amtskommuner og kommuner  

 (Forhøjelse af gebyrmaksimum) Fremsat af indenrigsministeren (Birte Weiss) den 8. oktober 1997 Vedtaget ved tredjebehandling den 16. december 1997 Lov nr. 1093 af 29/12/1997 § 1 I lov nr. 939 af 27. december 1991 om gebyrer og morarenter vedrørende  

 visse ydelser, der opkræves eller inddrives af amtskommuner og kommuner, som  

 ændret ved lov nr. 131 af 28. februar 1994, foretages følgende ændring:
1. I § 2, stk. 4, ændres »200 kr.« til: »250  

 kr.« § 2 Stk. 1. Loven træder i kraft den 1. januar 1998.
 Stk. 2. Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes indtægter  

 i forbindelse med det ændrede gebyrmaksimum, jf. § 1.
Oprindeligt fremsat forslag § 1  I lov nr. 939 af 27. december 1991 om gebyrer og morarenter  

 vedrørende visse ydelser, der opkræves eller inddrives af amtskommuner og  

 kommuner, som ændret ved lov nr. 131 af 28. februar 1994, foretages følgende  

 ændring:
 1. I § 2, stk. 4, ændres »200 kr.« til: »250  

 kr.«.
§ 2 Stk. 1. Loven træder i kraft den 1. januar 1998.
 Stk. 2. Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes indtægter  

 i forbindelse med det ændrede gebyrmaksimum, jf. § 1.
Bemærkninger til lovforslaget Almindelige bemærkninger 1. Lovforslagets indhold Den gældende lov om gebyrer og morarenter vedrørende visse ydelser, der  

 opkræves eller inddrives af amtskommuner og kommuner, indeholder hjemmel til,  

 at kommunalbestyrelser og amtsråd kan beslutte at opkræve op til 200 kr. i  

 gebyr for udsendelse af visse erindringsskrivelser, tilsigelser til  

 udlægsforretninger og begæringer om indeholdelse eller tilbageholdelse i løn  

 m.v.
Med lovforslaget forhøjes størrelsen af det maksimale gebyr, der kan  

 opkræves, fra 200 kr. til 250 kr.
Forhøjelsen af gebyret er et led i aftalen  

 mellem regeringen og Kommunernes Landsforening om kommunernes økonomi i 1998  

 og indgår sammen med lov om Det Fælles Lønindeholdelsesregister (lov nr. 1203  

 af 27. december 1996) og lov om ændring af forskellige lovbestemmelser om  

 inddrivelse af gæld til det offentlige (lov nr. 1204 af 27. december 1996) i  

 en generel forbedring af mulighederne for at inddrive offentlige restancer.  

 Den gældende gebyrlov (lov nr. 939 af 27. december 1991 om gebyrer og  

 morarenter vedrørende visse ydelser, der opkræves eller inddrives af  

 amtskommuner og kommuner) blev vedtaget af Folketinget den 17. december 1991,  

 jf.
Folketingets Forhandlinger 1991-92, sp. 1768, sp. 4146 og sp. 4230,  

 tillæg A, sp. 1655 og tillæg B, sp. 281. Loven er ændret ved lov nr. 131 af  

 28. februar 1994, jf.
Folketingets Forhandlinger 1993-94, sp. 4633, sp. 6256  

 og sp. 6590, tillæg A, sp. 5277 og tillæg B, sp. 547.
2. Lovforslagets økonomiske og administrative konsekvenser Lovforslaget skønnes at give kommunerne en samlet merindtægt på ca. 40  

 mio. kr., der i henhold til aftalen af 16. juni 1997 mellem regeringen og  

 Kommunernes Landsforening om kommunernes økonomi i 1998 ikke vil blive  

 reguleret i det kommunale bloktilskud.
Lovforslaget har ikke administrative,  

 statsfinansielle, erhvervsøkonomiske eller miljømæssige konsekvenser, og  

 indeholder ikke EU-retlige aspekter.
 3. Hørte myndigheder m.v.
 Lovforslaget har været forelagt Kommunernes Landsforening,  

 Amtsrådsforeningen i Danmark, Københavns og Frederiksberg Kommuner,  

 Finansministeriet og Justitsministeriet.
Bemærkninger til lovforslagets enkelte bestemmelser Til § 1 Bestemmelsen i den nugældende § 2, stk. 4, fastsætter maksimum for  

 kommuners og amtskommuners opkrævning af gebyrer efter gebyrloven til 200 kr.  

 Med lovforslaget tilvejebringes hjemmel til, at gebyrernes størrelse kan  

 fastsættes til maksimalt 250 kr.
Til § 2 Det foreslås, at loven træder i kraft den 1. januar 1998, således at loven  

 gælder for erindringsskrivelser m.v., der udsendes fra denne dag, uanset  

 hvornår fordringen er forfalden.
 Med hensyn til lovforslagets § 2, stk. 2, henvises til det i lovforslagets  

 almindelige bemærkninger anførte om lovforslagets økonomiske konsekvenser.
Skriftlig fremsættelse (8. oktober 1997) Indenrigsministeren (Birte Weiss):
 Hermed fremsætter jeg for Folketinget:
 Forslag til lov om ændring af lov om gebyrer og morarenter vedrørende  

 visse ydelser, der opkræves eller inddrives af amtskommuner og kommuner.  

 (Forhøjelse af gebyrmaksimum).
(Lovforslag nr.
L 18).
 Kommunalbestyrelser og amtsråd har siden 1. januar 1992 haft mulighed for  

 at opkræve op til 200 kr. i gebyr for udsendelse af visse  

 erindringsskrivelser, tilsigelser til udlægsforretninger og begæringer om  

 indeholdelse eller tilbageholdelse i løn m.v.
 Med lovforslaget forhøjes størrelsen af det maksimale gebyr, der kan  

 opkræves, fra 200 kr. til 250 kr.
 Forhøjelsen af gebyret er et led i aftalen mellem regeringen og  

 Kommunernes Landsforening om kommunernes økonomi i 1998 og indgår i en  

 generel forbedring af mulighederne for at inddrive offentlige restancer.
 Det er en del af aftalen mellem regeringen og Kommunernes Landsforening,  

 at de merindtægter gebyrforhøjelsen giver kommunerne, ikke vil blive  

 reguleret i det kommunale bloktilskud.
 Med disse ord skal jeg anbefale lovforslaget til Folketingets velvillige  

 behandling.
