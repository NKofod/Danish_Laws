Fremsat den 1. februar 2000 af  

 Tove Videbæk (KRF), Flemming Kofod-Svendsen (KRF),  

 Ole M.
Nielsen (KRF) og   

 Jann Sjursen (KRF) Forslag til folketingsbeslutning om bedre økonomiske forhold for  

 skolefritidsordninger på friskoler og private grundskoler Folketinget opfordrer regeringen til at fremsætte de  

 fornødne lovforslag og foretage de fornødne ændringer i  

 bekendtgørelser, cirkulærer og andre administrative forskrifter  

 for at sikre, at det statslige tilskud til elever i skolefritidsordninger i  

 friskoler og private grundskoler øges med ca. 25 pct. fra det i  

 finansloven anførte tilskud på 6.799 kr. til 8.600 kr. pr.  

 årselev.
Forslaget skal skabe mulighed for bedre forhold for  

 skolefritidsordningerne i friskolerne og i de private grundskoler.
Bemærkninger til forslaget En stadig større del af de danske  

 børn går på en friskole eller en privat grundskole, og  

 mange af dem fortsætter efter skoletid i den lokale skolefritidsordning  

 (SFO). Men friskolerne og de frie grundskolers muligheder for at tilbyde  

 ordninger, der kvalitetsmæssigt tilnærmelsesvis er på samme  

 niveau som de kommunale SFO ere, udhules, fordi de private SFO eres  

 økonomiske forhold er uforholdsmæssigt ringere end de kommunale.  

 Talmateriale fra friskolerne om normeringer m.v. bekræfter dette.
 Det ved lov fastsatte offentlige tilskud til SFO på  

 friskoler og frie grundskoler ligger på 6.799 kr. pr. elev, (FL2000),  

 mens de kommunale nettodriftsudgifter til en elev på en kommunal SFO er  

 omkring 20.300 kr.
Det blev muligt for de private skoler at opnå  

 tilskud til SFO i 1992. Tilskuddets størrelse skulle ifølge  

 lovgivningen fastsættes gennem forhandling mellem Kommunernes  

 Landsforening og ministeren.
Resultatet blev en takst, der allerede dengang  

 reelt ikke udgjorde 75 pct. af de tilsvarende udgifter pr. barn i de  

 kommunale SFO ere, en andel, som driftstilskuddet til friskolerne og de frie  

 grundskoler sædvanligvis udgør pr. barn.
Dette skyldtes, at der  

 blev anvendt en beregningsmetode, der gav et skævvridende resultat.
Siden er antallet af kommunale SFO ere steget, mens  

 antallet af kommunale daginstitutionstilbud er faldet.
Væksten i de  

 kommunale SFO ere er bl.a. finansieret af nedlæggelsen af  

 daginstitutionspladser, hvortil elever i folkeskolen og i friskoler og de  

 private grundskoler må antages at have haft lige  

 adgangsvilkår.
 Det uændrede ved lov fastsatte tilskud til friskoler  

 og private grundskoler sammenholdt med et øget pres på  

 ordningerne, bl.a. fordi antallet af kommunale daginstitutionstilbud er  

 reduceret betragteligt, medfører et utilfredsstillende  

 kvalitetsniveau.
Friskoler og private grundskoler burde i princippet  

 have samme vilkår for driften af SFO ere som offentlige skoler.
Det  

 offentlige har en forpligtelse til at sikre pasningstilbud på rimelige  

 og lige vilkår til børn både i de kommunale SFO ere og i  

 de private SFO ere.
 Hvis et frit skolevalg fortsat skal være en reel  

 mulighed og friskoler og private grundskoler et reelt alternativ til de  

 kommunale skoler, skal der gives de SFO ere, der er tilknyttet friskoler og  

 private grundskoler, et økonomisk løft, således at de kan  

 tilbyde forsvarlige SFO-ordninger.
 I betragtning af denne udvikling bør det ved lov  

 fastsatte offentlige tilskud til de private SFO ere forhøjes med et  

 rimeligt beløb, som her foreslås til ca. 25 pct.
Økonomiske konsekvenser De økonomiske konsekvenser af forslaget kan  

 beregnes til 36,6 mio. kr.
 Til grund for denne beregning er lagt, at der i FL2000 er  

 budgetteret med 20.300 elever i friskolers og private grundskolers  

 SFO-ordninger og et tilskud pr. elev på 6.799 kr., i alt 138,0 mio. kr.  

 En forhøjelse af tilskuddet til 8.600 kr. som her foreslået vil  

 øge den samlede budgetterede udgift til ca. 174,6 mio. kr., hvilket  

 vil udgøre en merudgift på 36,6 mio. kr.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre  

 økonomiske forhold for skolefritidsordninger på friskoler og  

 private grundskoler.
(Beslutningsforslag nr.
B 81).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
