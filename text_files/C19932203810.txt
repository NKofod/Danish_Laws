Cirkulæreskrivelse om meddelelse om  

 afgrænsning mellem lønmodtagerbeskæftigelse og  

 selvstændig virksomhed Kommentar mv.:
 En journalist påtog sig freelance-arbejde i form af  

 foredragsvirksomhed og artikelskrivning sideløbende med, at han  

 forfattede børnebøger.
 Arbejdsmarkedets Ankenævn fandt, at  

 freelance-arbejdet måtte anses for  

 lønmodtagerbeskæftigelse og indgå i beregningen af  

 arbejdskravet.
 Forfattervirksomheden blev anset for selvstændig  

 bibeskæftigelse, hvorfor medlemmet blev omfattet af det skærpede  

 arbejdskrav.
 Meddelelse om afgørelsen:
Medlemmet, der var fuldtidsforsikret, blev opsagt fra sit  

 deltidsarbejde som journalist.
Medlemmet havde sideløbende med sit  

 arbejde som journalist haft freelance-arbejde i form af artikelskrivning og  

 foredragsvirksomhed.
I sin fritid skrev medlemmet børnebøger  

 (2-3 timer pr. uge).
I sin afgørelse lagde direktoratet vægt  

 på, at medlemmet skattemæssigt angav over/underskud i forbindelse  

 med forfatter-/skribentvirksomheden m.m, og at medlemmet havde ønsket  

 at blive beskattet efter virksomhedsskatteordningen.
Direktoratet lagde  

 også vægt på, at medlemmet som helhed havde udøvet  

 virksomheden for egen regning og risiko, fra egne lokaler og med eget  

 driftsmiddel, og at opgaverne udførtes for forskellige  

 hvervgivere.
 Direktoratet fandt, at medlemmets foredrags- og  

 skribentvirksomhed ikke kunne anerkendes som A-skattepligtigt  

 lønmodtagerarbejde og derfor ikke kunne adskilles fra  

 forfattervirksomheden.
 Ankenævnet ændrede direktoratets  

 afgørelse vedrørende freelance-arbejdet, idet nævnet  

 fandt, at denne del af medlemmets arbejde måtte anses som  

 lønmodtagerbeskæftigelse, og at timer ved arbejdet som  

 følge heraf kunne indgå i beregning af arbejdskravet.
 Arbejdsmarkedets Ankenævn fandt, at  

 forfattervirksomheden måtte anses for at være selvstændig  

 bibeskæftigelse, hvorfor medlemmet blev omfattet af det skærpede  

 arbejdskrav.
