Landsskatteretskendelse vedr.
Salg af ejendom -  

 skattefritagelsesreglen Klagen vedrører principalt  

 spørgsmålet, om klagerens ejendom kan sælges skattefrit efter reglen i  

 ejendomsavancebeskatningslovens § 8, stk. 2 (sommerhusreglen). Subsidiært  

 vedrører  

 klagen spørgsmålet, om udgifter afholdt før 1. januar 1993 kan tillægges  

 anskaffelsessummen, når denne er opgjort på baggrund af indgangsværdier efter  

 ejendomsavancebeskatningslovens § 4, stk. 3, jf.  

 ejendomsavancebeskatningslovens § 5, stk. 2 in fine.
Landsskatterettens  

 afgørelse Kapitalindkomst Skatteankenævnet har ikke  

 anset klagerens ejendom for omfattet af skattefritagelsesreglen i  

 ejendomsavancebeskatningslovens  

 § 8, stk. 2. Skatteankenævnet har herefter ansat avancen ved afståelsen af  

 klagerens ejendom til 177.522 kr.
 Landsskatteretten nedsætter  

 avancen til 0, idet avancen anses for omfattet af skattefritagelsesreglen i  

 ejendomsavancebeskatningslovens § 8, stk. 2.
Sagens oplysninger Klageren har i 1987 anskaffet  

 ejendommen X på tvangsauktion for en kontant anskaffelsessum på 425.748 kr.  

 Ejendommen er vurderet som en beboelsesejendom med 1 lejlighed og er  

 beliggende  

 i byzone.
Ifølge SKATs ejendomsoplysninger SVUR er der tale om et  

 fritliggende  

 enfamilieshus med et beboet areal på 145 m2. Huset er ifølge SVUR  

 opført i 1890 og ombygget i 1981. Ydermurene er af bindingsværk.
Klageren har  

 ikke i ejerperioden haft folkeregisteradresse på ejendommen, idet han har  

 fast  

 bopæl i Norge siden 1959. Det er ubestridt i sagen, at ejendommen er købt som  

 og anvendt som fritidshus for klageren og dennes familie under ophold i  

 Danmark.
Ejendommen har endvidere ikke i ejerperioden været udlejet til 3.  

 mand.
 Kommunens tekniske  

 forvaltning har overfor skatteforvaltningen oplyst, at den pågældende ejendom  

 er beliggende i et boligområde, som er omfattet af en kommuneplan, hvoraf det  

 fremgår, at området er et boligområde, der skal anvendes til tæt, lav  

 beboelse.  

 Det blev samtidigt oplyst, at den pågældende ejendom ikke ville kunne  

 omklassificeres til et sommerhus eller et fritidshus.
Det fremgår endvidere af  

 købsaftalen, at klageren har overtaget et parcelhus til beboelse beliggende i  

 byzone.
Kommunen er desuden omfattet af boligreguleringsloven, men kommunen  

 har  

 efter det oplyste ikke stillet krav om, at klageren skulle anvende ejendommen  

 til beboelse.
Klagerens repræsentant har  

 forklaret, at huset ved overtagelsen var todelt og bestod af dels gasbeton og  

 dels bindingsværk.
Det blev hurtigt efter anskaffelsen konstateret, at  

 bindingsværksdelen  

 af ejendommen ikke kunne istandsættes.
Denne del af huset blev derfor revet  

 ned, og der blev genopført en bygning med et grundplan på 55,6 m2  

 med en uudnyttet tagetage på 37,4 m2, hvilket svarer til et beboet  

 areal på 93 m2. Der er ikke bevaret materiale til godtgørelse af  

 udgifternes omfang.
Der er fremlagt et vedlegg til selvangivelsen  

 1993, hvor  

 der figurerer en gældspost på 871.469 kr.
Et entreprenørfirma har i en  

 erklæring oplyst, at det har været med til at rive det gamle hus ned i 1988.  

 Videre er der indsendt en erklæring fra murerformand, hvoraf det fremgår, at  

 der i 1988 blev anvendt 920 timer på ombygningen.
Klageren har derudover  

 vedlagt fotos af ombygningen.
Der er derudover afholdt  

 forbedringsudgifter på ejendommen i 1995/1996, hvor der er installeret  

 naturgas, indrettet badeværelse med spabad og gulvvarme og anlagt en ny  

 terasse.  

 Udgifterne til arbejdet er ikke dokumenteret ved grundbilag.
Klageren har  

 oplyst, at han skønsmæssigt har afholdt i alt 190.000 kr. i forbindelse med  

 denne ombygning.
 Klageren er uddannet murer,  

 men oplyser ikke at have deltaget i de pågældende ombygninger af ejendommen.
Ejendommen blev pr. 1. januar  

 1993 vurderet til i alt 520.000 kr.
Ejendomsvurderingen blev ikke påklaget,  

 og  

 der er ikke anmodet om en § 4 B vurdering.
 Klageren har afstået  

 ejendommen ved salgsaftale af 5. juni 2003 for en kontant afståelsessum på  

 1.095.000 kr.
Skatteankenævnets  

 afgørelse Skatteankenævnet har ikke  

 anset klagerens ejendom for omfattet af skattefritagelsesreglen i  

 ejendomsavancebeskatningslovens  

 § 8. Avancen ved afståelsen af ejendommen er herefter ansat til 177.522 kr.
 Der er herved henset til,  

  

 at  

 ejendommen i hele ejerperioden alene har været anvendt som fritidshus,  

  

 at  

 ejendommen ikke ville kunne omklassificeres til en sommer- /fritidsbolig.  

 Fortjenesten kan derfor ikke anses for skattefritaget  

 i medfør af hverken ejendomsavancebeskatningslovens § 8, stk. 1, eller stk.  

 2.
 Endvidere er der henset til,  

  

 at  

 selvom det er sandsynligt, at der er afholdt væsentlige ombygningsudgifter i  

 1988, skal disse udgifter anses for indeholdt i vurderingen pr. 1. januar  

 1993,  

 der er anvendt som anskaffelsessum, samt  

  

 at  

 de påståede udgifter afholdt  

 i 1995/96 må anses for udokumenterede og herefter skønsmæssigt kan godkendes  

 med 150.000 kr. under hensyn til udgiftsopgørelsens store usikkerhed.
OPSTILLING UDELADT - KARIN Klagerens påstand og  

 argumenter Klagerens repræsentant har  

 principalt fremsat påstand om, avancen ved salg af den omhandlede ejendom  

 skal  

 anses for skattefritaget i medfør af ejendomsavancebeskatningslovens § 8,  

 stk.  

 2. Subsidiært har han fremsat påstand om, at de afholdte byggeudgifter ved  

 genopførelse i 1987/88 af bindingsværksdelen af ejendommen som minimum  

 ansættes  

 til 289.626 kr., således at ejendomsavancen kan opgøres til 0.
Repræsentanten har til den  

 subsidiære påstand anført, at det alene er de af klageren faktisk afholdte  

 nettoudgifter til materialer og arbejdsløn, der kan indgå i byggeriet.
Når  

 byggeudgifterne ikke kan dokumenteres gennem et byggeregnskab og bilag, må  

 statistik og sund fornuft træde i stedet.
Gennemsnitsprisen ved opgørelse af  

 en  

 bygning som foretaget i 1988 kan for 93 m2  

 beregnes til 507.125 kr.  

 I 1988 udgjorde materialeprisen ved nybygning af enfamiliehuse ca. 65 %.  

 Selvom  

 klageren har en professionel indfaldsvinkel til byggearbejdet, kan han ikke  

 have gennemført dette for mindre end 57 % af lavtakserede normaludgifter.
 Klageren accepterer, at der  

 alene godkendes forbedringsudgifter for 1995/96 med 150.000 kr., selvom  

 beløbet  

 af bygherren er takseret til 190.000 kr.
 Det fremgår af  

 ejendomsavancebeskatningslovens § 4, stk. 3, 3. pkt., at uanset 1. og 2. pkt.  

 kan den skattepligtige, hvis den faktiske anskaffelsessum omregnet til  

 kontantværdi efter stk. 2 og reguleret efter § 4 A samt tillagt  

 vedligeholdelses- og forbedringsudgifter afholdt inden den 1. januar 1993 er  

 højere end værdien efter 1. eller 2. pkt., i stedet vælge at benytte denne  

 anskaffelsessum.
 Da den faktiske  

 anskaffelsessum tillagt forbedringsudgifter herefter overstiger  

 anskaffelsessummen  

 ved anvendelse af indgangsværdierne, der er beskrevet i  

 ejendomsavancebeskatningslovens  

 § 4, stk. 3, 1. og 2. pkt., ønsker klageren at anvende den faktiske  

 anskaffelsessum ved opgørelsen af ejendomsavancen ved salget af den  

 pågældende  

 ejendom i 2003.
 Avancen ved salg af den  

 omhandlede ejendom kan herefter opgøres 0.
OPSTILLING UDELADT - KARIN Landsskatterettens bemærkninger og begrundelse I  

 henhold til ejendomsavancebeskatningslovens § 1 medregnes fortjeneste ved  

 afståelse af fast ejendom som udgangspunkt ved opgørelsen af den  

 skattepligtige  

 indkomst.
Efter ejendomsavancebeskatningslovens § 8 medregnes fortjenesten  

 dog  

 ikke ved afståelse af en- og tofamilieshuse og ejerlejligheder, såfremt disse  

 har tjent til bolig for ejeren eller dennes husstand i en del af eller hele  

 perioden,  

 hvori denne har ejet ejendommen.
Reglen i stk. 1 gælder tillige sommerhuse og  

 lign., som ejeren eller dennes husstand har benyttet til privat formål i en  

 del  

 af eller hele perioden, hvor denne har ejet ejendommen, jf.  

 ejendomsavancebeskatningslovens  

 § 8, stk. 2 (sommerhusreglen).
Efter  

 nyere praksis kan der ved afgørelsen af, hvorvidt fortjenesten ved afståelsen  

 af en ejendom skal anses for skattefritaget i medfør af  

 ejendomsavancebeskatningslovens § 8 ikke alene henses til ejendommens  

 vurderingsmæssige status på afståelsestidspunktet.
Det fremgår blandt andet  

 af  

 præmisserne i Østre Landsrets dom af 27. februar 2006, SKM 2006.144 ØLD, at:
Ved  

 sagens afgørelse lægges det til grund, at det er skattemyndighedernes  

 praksis,  

 at skattefrihed efter ejendomsavancebeskatningslovens § 8, stk. 2, ved  

 afhændelse af en ejendom, der har status som helårshus, alene kan opnås, når  

 ejendommen er erhvervet med henblik på anvendelse som fritidshus og herefter  

 anvendt således. Dommen  

 er anket til Højesteret og dermed ikke endelig, men må dog anses for at  

 gengive  

 praksis på nuværende tidspunkt.
Eftersom  

 det må lægges til grund som ubestridt, at klageren har købt ejendommen som en  

 privat fritidsbolig, og da ejendommen har været anvendt som en sådan i hele  

 klagerens ejerperiode, finder Landsskatteretten, at fortjenesten ved salg af  

 ejendommen i 2003 er skattefri i medfør af ejendomsavancebeskatningslovens §  

 8,  

 stk. 2, idet der ikke ses at være hjemmel til beskatning af fortjenesten i  

 dette tilfælde.
At ejendommen formelt ikke var eller kunne have været  

 vurderet  

 som et sommerhus findes ikke at kunne tillægges selvstændig betydning ved  

 afgørelsen, ligesom det ikke kan tillægges selvstændig betydning, at  

 ejendommen  

 ikke kunne have været anvendt som sommerbolig efter boligreguleringsloven.
 Da  

 der således gives medhold i den principale påstand, er der ikke ved  

 afgørelsen  

 taget stilling til klagerens subsidiære påstand, der forudsætter skattepligt  

 efter ejendomsavancebeskatningslovens § 1.
 Den  

 påklagede forhøjelse nedsættes derfor til 0.
