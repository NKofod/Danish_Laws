Skrivelse med orientering om lov ændring  

 af lov om social service (Revision og udvidelse af ledsageordningen, udvidelse af  

 adgangen for fysisk og psykisk handicappede til selv at vælge  

 hjemmehjælper) (Til kommuner, amtskommuner m.fl.) Folketinget har den 23. maj 2002 vedtaget lovforslag L  

 167. Loven er vedlagt som bilag.
 Loven træder i kraft den 1. juli 2002.
 Lovforslaget med bemærkninger kan bl.a. ses  

 på:
1.	Socialministeriets hjemmeside   www.sm.dk.
Se under lovgivning,  

 eller 2.	Folketingets hjemmeside   www.folketinget.dk.
Se under dokumenter  

 Lovforslag fordelt på ministerområde   Socialministeriet  

 vedtagne lovforslag.
Loven indeholder 2 delelementer: 1.  

Ledsageordningen.
Efter loven sker der en videreførelse af  

 ordningen efter det fyldte 67. år og ophævelse af  

 revisionsbestemmelsen og 2. Udvidelse af adgangen for fysisk og psykisk  

 handicappede til selv at vælge hjemmehjælper.
Forslaget  

 vedrører ophævelse af aldersgrænsen på 67 år i  

 servicelovens § 76, stk. 2.
 Derudover indeholder lovforslaget en ren redaktionel  

 ændring af § 58 a.
Ad 1. Ledsageordningen Loven medfører, at der sker en delvis  

 ophævelse af aldersgrænsen for ledsageordningen.
Det vil sige, at  

 personer, der er visiteret til 15 timers ledsagelse om måneden, inden  

 de fylder 67 år, har ret til 15 timers ledsagelse om måneden,  

 efter at de fylder 67 år.
 Herudover får personer, der efter den 30. juni 1998  

 har været visiteret til ledsageordning men mister eller har mistet den,  

 fordi de er blevet 67 år inden denne lov træder i kraft, ret til  

 igen at få 15 timers ledsagelse om måneden.
Der vil blive udsendt en ny bekendtgørelse om  

 betingelser for ledsageordning efter serviceloven med ikrafttræden den  

 1. juli 2002, hvor lovændringen vedrørende ledsageordningen er  

 indarbejdet.
Denne vil også kunne ses på Socialministeriets  

 hjemmeside under lovgivning.
Der vil ikke være andre  

 indholdsmæssige ændringer af bekendtgørelsen.  

 Socialministeriets bekendtgørelse nr. 125 af 23. februar 1998 om  

 betingelser for ledsageordning efter serviceloven ophæves herefter.
Loven medfører også, at revisionsbestemmelsen  

 i servicelovens § 148 ophæves.
Dette skal ses på baggrund  

 af, at ledsageordningen nu betragtes som implementeret og opfattes som et  

 integreret led i de handicapkompenserende ydelser, det offentlige stiller til  

 rådighed.
Ad.2 Udvidelse af adgangen for fysisk og psykisk  

 handicappede til selv at vælge hjemmehjælper Med loven ophæves aldersgrænsen på 67  

 år i servicelovens § 76, stk. 2.
Loven indebærer, at personer med betydelig og varigt  

 nedsat fysisk eller psykisk funktionsevne, der har behov for mere end 20  

 timers hjemmehjælp om ugen, kan vælge at få udbetalt et  

 kontant tilskud til hjælpen.
Personen kan derfor selv vælge sin  

 hjælper.
 Dette er et led i regeringens overordnede  

 bestræbelser på at fremme et friere valg på  

 ældreområdet med fokus på respekten for menneskers  

 forskellighed og respekten for den enkeltes ret til selv at vælge.  

 Loven skal derfor ses i sammenhæng med et andet af regeringens  

 fremsatte lovforslag, L 130 om frit valg af leverandør af personlig og  

 praktisk hjælp.
Yderligere oplysninger om loven Yderligere oplysninger om loven kan fås ved  

 henvendelse til Michael Harbo Paulsen på tlf. 33 92 92 72, eller  

 på mail dpmhp@sm.dk.
Socialministeriet, den 30. maj 2002 Vibeke Køie Bilag 1 Vedtaget af Folketinget ved 3. behandling den  

 23. maj 2002 Forslag til Lov om ændring af lov om social  

 service (Revision og udvidelse af ledsageordningen, udvidelse af  

 adgangen for fysisk og psykisk  

 handicappede til selv at vælge hjemmehjælper) § 1 I lov om social service, jf. lovbekendtgørelse nr. 844 af 24.  

 september 2001, som ændret ved lov nr. 273 af 8. maj 2002, foretages  

 følgende ændringer:
 1. § 58 a affattes således:
» Stk. 2. Inden der træffes afgørelse  

 om at anbringe et barn eller en ung uden for hjemmet, jf. § 40, stk. 2,  

 nr. 11, og § 42, skal der udarbejdes en handleplan.
Kan anbringelsen  

 ikke afvente udarbejdelsen af en handleplan, er en kortfattet angivelse af  

 formålet med anbringelsen tilstrækkelig.
Det påhviler da  

 kommunen snarest muligt at opstille en handleplan.
Stk. 3. For unge under 18 år, der har begået  

 voldskriminalitet eller anden alvorlig kriminalitet, skal kommunen udarbejde  

 en handleplan for en indsats, der kan modvirke yderligere kriminalitet og yde  

 den nødvendige støtte til den unge.
Handleplanen udarbejdes i  

 samarbejde med den unge og dennes familie.
 Stk. 4. Kommunen skal udarbejde en foreløbig  

 handleplan, jf. stk. 3, senest 7 dage efter, at kommunen har modtaget  

 dokumentation fra politiet om den begåede kriminalitet.
Stk. 5. En handleplan skal angive formålet med  

 indsatsen, og hvilken indsats der er nødvendig for at opnå  

 formålet.
Handleplanen skal under hensyn til dette formål tillige  

 angive indsatsens forventede varighed og særlige forhold  

 vedrørende barnet eller den unge, herunder behandling, uddannelse m.v.  

 I sager om anbringelse uden for hjemmet, jf. stk. 2, skal handleplanen  

 endvidere angive, hvilke former for støtte der selvstændigt skal  

 iværksættes over for familien i forbindelse med, at barnet eller  

 den unge opholder sig uden for hjemmet, og i tiden efter barnets eller den  

 unges hjemgivelse.« 2. I § 76, stk. 2, udgår »under 67 år«.
 3. I § 78 indsættes efter stk. 1 som nyt  

 stykke:
»Stk. 2. Personer, der er visiteret til 15 timers ledsagelse om  

 måneden ved det fyldte 67. år, jf. stk. 1, bevarer denne ret  

 efter det fyldte 67. år.« Stk. 2-4 bliver herefter stk. 3-5.
 4. § 148 ophæves.
§ 2 Stk. 1. Loven træder i kraft den 1. juli 2002.
 Stk. 2. § 1, nr. 3, har virkning for personer, der  

 efter den 30. juni 1998 ved det fyldte 67. år er eller var visiteret  

 til 15 timers ledsageordning om måneden.
