Fremsat den 7. december 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om lige løn til mænd og kvinder (Kønsopdelt lønstatistik og redegørelser om lige løn) § 1 I lov om lige løn til mænd og kvinder, jf. lovbekendtgørelse  

 nr. 756 af 21. august 2003, foretages følgende ændringer:
 1.  

  

 I  

  

 § 1  

  

 indsættes som  

  

 stk. 6  

  

 :
»  

 Stk. 6.  

  

 Bestemmelserne i § 5 a finder ikke anvendelse, i det omfang en  

 tilsvarende  

 forpligtelse følger af en kollektiv overenskomst.« 2.  


  

 § 5 a  

  

 affattes således:
»  

 § 5 a.  

  

 En  

 arbejdsgiver med mindst 35 ansatte skal hvert år udarbejde en kønsopdelt  

 lønstatistik for grupper med mindst 10 personer af hvert køn opgjort efter  

 den  

 6-cifrede DISCO-kode til brug for høring og information af de ansatte om  

 lønforskelle mellem mænd og kvinder på virksomheden.
Dette gælder dog ikke  

 virksomheder i brancherne landbrug, gartneri, skovbrug og fiskeri.
Hvis den  

 kønsopdelte lønstatistik af hensyn til virksomhedens legitime interesser er  

 modtaget som fortrolig, må oplysningerne ikke videregives.
Stk. 2.  

  

 Den  

 kønsopdelte lønstatistik efter stk. 1 skal opgøres på medarbejdergrupper  

 med en detaljeringsgrad svarende til den 6-cifrede DISCO-kode.
Arbejdsgiveren  

 har i øvrigt pligt til at redegøre for statistikkens udformning og for det  

 anvendte  

 lønbegreb.
 Stk. 3.  

  

 Virksomheder, der indberetter til den årlige lønstatistik hos Danmarks  

 Statistik, kan uden beregning rekvirere en kønsopdelt lønstatistik efter  

 stk. 1 fra Danmarks Statistik.
Stk. 4.  

  

 Arbejdsgiverens forpligtelse til at udarbejde en kønsopdelt lønstatistik  

 efter  

 stk. 1 bortfalder, hvis arbejdsgiveren indgår aftale med de ansatte på  

 virksomheden om at udarbejde en redegørelse.
Redegørelsen skal både indeholde  

 en beskrivelse af vilkår, der har betydning for aflønning af mænd og kvinder  

 på  

 virksomheden, og konkrete handlingsorienterede initiativer, der kan have et  

 forløb på op til 3 års varighed, og den nærmere opfølgning herpå i  

 redegørelsens periode.
Redegørelsen skal omfatte alle virksomhedens  

 medarbejdere og behandles i overensstemmelse med reglerne i § 4 i lov om  

 information og høring af lønmodtagere eller i reglerne i en kollektiv  

 overenskomst, som træder i stedet for lov om information og høring af  

 lønmodtagere.
Redegørelsen skal senest være udarbejdet inden udgangen af  

 kalenderåret, hvor pligten til at udarbejde kønsopdelt lønstatistik bestod.
 3.  


  

 § 6 b  

  

 affattes således:
 »  

 § 6 b.  

  

 Overtrædelse af § 5 a, stk. 1, 1. og 3. pkt. straffes med bøde,  

 medmindre højere straf følger af anden lovgivning.
Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens kapitel 5.« § 2 Loven træder i kraft 1. januar 2007.
§ 3 Ligelønslovens § 6 a, som indsat ved lov nr. 445 af  

 7. juni 2001, herunder ændret ved lov nr. 358 af 6. juni 2002, træder i kraft  

 den 1. januar 2007, dog således at redegørelsen udarbejdes første gang i  

 2009.
Bemærkninger til lovforslaget Almindelige bemærkninger 1. Om lovforslaget Ligelønsloven blev vedtaget i 1976, og lovens hovedformål  

 er at forhindre forskelsbehandling med hensyn til køn, for så vidt angår alle  

 lønelementer og lønvilkår.
Dette lovforslag har til formål at øge opmærksomheden og  

 intensivere arbejdet med at reducere eventuelle lønforskelle mellem mænd og  

 kvinder på virksomhederne.
Dette kan ske ved at øge synligheden og  

 informationen  

 om lønforskelle mellem mænd og kvinder på virksomheder over en vis størrelse.  

 Det foreslås derfor at pålægge større virksomheder at udarbejde en kønsopdelt  

 lønstatistik, således at der herved tilvejebringes det nødvendige  

 beslutningsgrundlag, for at den enkelte virksomhed kan arbejde aktivt med at  

 opdage eller forhindre utilsigtede lønforskelle mellem kvinder og mænd.  

 Opgørelsen skal foretages på et detaljeret grundlag, som fortrinsvis vil være  

 på det samme tekniske grundlag (den 6-cifrede DISCO-kode), som de omfattede  

 virksomheder almindeligvis anvender ved indberetning af lønoplysninger til  

 den  

 årlige lønstatistik hos Danmarks Statistik.
Lovforslaget giver imidlertid også virksomhederne mulighed  

 for i stedet at udarbejde en redegørelse, hvis der indgås aftale herom med de  

 ansatte.
Redegørelsen skal både indeholde en beskrivelse af vilkår, der har  

 betydning for aflønning af mænd og kvinder på virksomheden, og konkrete  

 handlingsorienterede initiativer, der kan have et forløb på op til 3 års  

 varighed.  

 Redegørelsen skal omfatte alle virksomhedens medarbejdere.
 Virksomhederne kan også vælge at indgå en kollektiv  

 overenskomst eller aftale, som lever op til lovforslagets krav om  

 udarbejdelse  

 af enten en kønsopdelt lønstatistik eller en redegørelse.
Baggrunden for lovforslaget er, at forbudet mod  

 forskelsbehandling ikke har vist sig tilstrækkeligt til at fjerne  

 lønforskellene mellem mænd og kvinder.
Det er regeringens opfattelse, at det  

 vil være mindst lige så vigtigt som et forbud at få etableret et konstruktivt  

 samarbejde på virksomhederne mellem arbejdsgivere og deres mandlige og  

 kvindelige medarbejdere.
Der har tidligere været gjort forsøg på at lovgive om  

 kønsopdelt lønstatistik, men denne statistik var særligt rettet mod at skaffe  

 et statistisk grundlag til forberedelse af ligelønssager mod arbejdsgiverne  

 og  

 lagde dermed op til konflikt på virksomhederne.
Regeringen vil med dette  

 forslag lægge vægt på, at reduktion af lønforskelle mellem mænd og kvinder i  

 højere grad nås ved, at virksomhederne og medarbejderne samarbejder om  

 arbejdet  

 med at fremme ligeløn.
Det er her vigtigt at holde sig for øje, at den  

 kønsopdelte statistik ikke i sig selv kan bruges som et bevis på, at der er  

 reelle lønforskelle.
Statistikken kan kun anvendes som en indikation på,  

 at der er en lønforskel, som så må indgå i ligelønsarbejdet på virksomheden.
 Regeringen foreslår, at kun virksomheder af en vis  

 størrelse, der allerede er fortrolige med samarbejdsproceduren i en række  

 samarbejdsaftaler eller i loven om information og høring af lønmodtagere,  

 skal  

 pålægges at arbejde mere systematisk med at reducere lønforskelle.
Det er således naturligt at forankre behandlingen af den  

 kønsopdelte lønstatistik i de samarbejdsorganer/-udvalg, som virksomheder med  

 mindst 35 ansatte allerede er forpligtet at oprette.
Mange af disse  

 virksomheder  

 vil i øvrigt allerede være omfattet af kollektive overenskomster, der  

 forpligter dem til at arbejde aktivt med at fremme ligebehandling og  

 ligestilling på arbejdspladsen.
Dette gælder fx LO og DAs tillægsaftale  

 om  

 ligebehandling, se tillægsaftale til samarbejdsaftalen mellem DA og LO af 9.  

 juni 1986, senest ændret ved aftale af 17. december 2003.
Foreløbige tal fra Danmarks Statistik viser, at 800.000  

 lønmodtagere vil være omfattet af lovforslaget.
De fordeler sig med 500.000  

 offentligt ansatte og 300.000 privatansatte.
Det svarer til 692 offentlige  

 virksomheder og 1211 private virksomheder.
Regeringen ønsker ikke at pålægge virksomhederne  

 administrative byrder, som ikke i praksis er egnede til at reducere  

 lønforskelle mellem kvinder og mænd.
Således vil summariske  

 gennemsnitslønninger ikke give indblik i de bagvedliggende årsager til  

 forskelle i aflønning.
De er ikke brugbare i ligelønsarbejdet, men kan  

 tværtimod virke konserverende på forældede lønsystemer.
Summariske  

 gennemsnitslønninger uden detaljeret opgørelse på arbejdsfunktion ville  

 desuden  

 kunne bruges til andre formål end at reducere lønforskellene mellem mænd og  

 kvinder (fx lønforhandlinger på virksomhederne). Det ønsker regeringen ikke.
Regeringen anerkender, at der er behov for, at  

 virksomhederne arbejder aktivt med lønforskellene mellem mænd og kvinder, men  

 det giver kun mening at lade større virksomheder udarbejde kønsopdelt  

 lønstatistik.
Det skyldes, dels at hensynet til anonymiteten vanskeligt kan  

 tilgodeses i små og mellemstore virksomheder, dels at man på de små og  

 mellemstore virksomheder i forvejen er så tæt på hinanden, at den slags krav  

 ville være overdrevne.
Det betyder selvfølgelig ikke, at man ikke også på  

 disse  

 virksomheder bør være opmærksomme på ligelønsproblematikken.
Fra regeringens  

 side ser man selvsagt gerne, at der på alle niveauer arbejdes hermed.  

 Lovmæssige foranstaltninger er imidlertid ikke her vejen frem.
 Regeringen mener, at det er vigtigt med metodefrihed.  

 Derfor har de omfattede virksomheder mulighed for selv at fastlægge  

 udformningen af den kønsopdelte lønstatistik, når statistikken er detaljeret  

 efter tilsvarende principper som den såkaldte 6-cifrede DISCO-kode (se herom  

 i  

 bemærkninger til § 5 a, stk. 1). Virksomheder, der i stedet  

 udarbejder en redegørelse, er heller ikke bundet til en bestemt metode eller  

 form herfor.
 Endelig indebærer forslaget, at beskæftigelsesministeren og  

 ligestillingsministeren hvert tredje år udarbejder en redegørelse om  

 indsatsen  

 for at opnå ligeløn mellem mænd og kvinder.
2. Om kønsopdelte lønstatistikker Arbejdsgivere med mindst 35 ansatte skal ifølge forslaget  

 udarbejde en kønsopdelt statistik for de medarbejdere i virksomheden, der har  

 mindst 10 kvinder og 10 mænd i hver gruppe opgjort efter den 6-cifrede  

 DISCO-kode (se herom i bemærkningerne til § 5 a, stk.1).
Regeringen lægger vægt på, at virksomhedernes kønsopdelte  

 statistik kan behandles fortroligt, og vurderer, at grupper på mindst 10  

 personer af hvert køn, hvor alene deres gennemsnitsløn er beregnet, ikke vil  

 gøre de enkelte personer identificerbare.
Derved sikres den enkelte  

 medarbejders anonymitet, ligesom der ikke vil være tale om personoplysninger  

 i  

 henhold til § 3, nr. 1, i persondataloven (lov nr. 429 af 31. maj 2000).
De virksomheder, der skal udarbejde kønsopdelt  

 lønstatistik, kan bruge de samme oplysninger, som de benytter, når de  

 indberetter lønoplysninger til Danmarks Statistik.
I øvrigt indebærer  

 forslaget  

 metodefrihed, således at de omfattede virksomheder får mulighed for selv at  

 fastlægge udformningen af den kønsopdelte lønstatistik, når det blot sikres,  

 at  

 statistikken har et tilstrækkeligt detaljeringsniveau.
Statistikken kan fx  

 udformes med absolutte tal, i procent eller indekseret.
Virksomheden må dog  

 ved  

 udarbejdelsen redegøre for statistikkens udformning og for det anvendte  

 lønbegreb.
Det er vigtigt, at der kun anvendes et lønbegreb på den enkelte  

 virksomhed, når der skal udarbejdes kønsopdelt lønstatistik.
Det er vigtigt,  

 at  

 statistikken opbygges efter ensartede principper på virksomheden for at sikre  

 sammenlignelighed.
Virksomhederne skal udarbejde den kønsopdelte lønstatistik  

 en gang om året, men fastsætter selv tidspunktet herfor.
Danmarks Statistik  

 vil  

 i øvrigt kunne udarbejde virksomhedens lønstatistik, hvis virksomheden måtte  

 ønske det.
Regeringen vil sørge for, at dette kan ske omkostningsfrit for  

 virksomhederne.
Hvis virksomhederne vælger denne fremgangsmåde, vil  

 udarbejdelsen af kønsopdelt statistik i sig selv ikke medføre økonomiske og  

 administrative konsekvenser for virksomhederne.
 Virksomhederne skal sørge for, at de ansatte bliver gjort  

 bekendt med den udarbejdede kønsopdelte lønstatistik efter de procedurer, der  

 i  

 forvejen gælder for information og høring af lønmodtagere, jf. de gældende  

 samarbejdsaftaler og lov om information og høring af lønmodtagere.
3. Om redegørelser om ligeløn Virksomhedens forpligtelse til at udarbejde en kønsopdelt  

 lønstatistik bortfalder, når virksomheden i stedet aftaler med de ansatte at  

 udarbejde en redegørelse om vilkår, der har betydning for aflønningen af mænd  

 og kvinder på virksomheden.
Redegørelsen behandles i virksomheden efter de  

 procedurer, der i forvejen gælder for information og høring af lønmodtagere,  

 jf. de gældende samarbejdsaftaler og lov om information og høring af  

 lønmodtagere.
Forslaget skal sikre en mulighed for mere langsigtede  

 initiativer, hvor virksomheder over en periode kan rette fokus på udvalgte  

 områder.
Virksomheden har metodefrihed, og der er mulighed for at videreføre  

 allerede vedtagne principper, som nogle virksomheder anvender med henblik på  

 kortlægning af lønforhold.
Redegørelsen skal omfatte alle medarbejdere på  

 virksomheden.
Redegørelsen skal for at kunne erstatte en kønsopdelt  

 lønstatistik indeholde en beskrivelse af mænd og kvinders nuværende  

 lønmæssige  

 situation på virksomheden og en handlingsplan på områder, virksomheden i den  

 forbindelse vil sætte i fokus.
Handlingsplanen kan løbe i op til 3 år.
Økonomiske og administrative konsekvenser for det  

 offentlige Lovforslaget skønnes ikke at medføre væsentlige økonomiske  

 og administrative konsekvenser for stat, amter og kommuner, da kønsopdelte  

 lønstatistikker allerede i dag i vidt omfang er udbredte på det offentlige  

 område.
Forslaget vil dog indebære mindre udgifter til Danmarks Statistik i  

 forbindelse med etablering og drift af et statistiksystem, som virksomhederne  

 skal kunne trække på.
Endelig betyder lovforslaget, at  

 beskæftigelsesministeren  

 og ligestillingsministeren skal udarbejde en fælles redegørelse hvert 3. år.
 Økonomiske og administrative konsekvenser for  

 erhvervslivet m.v.
 Forslagets administrative konsekvenser for erhvervslivet  

 har været testet i Økonomi- og Erhvervsministeriets virksomhedspanel, som  

 administreres af Erhvervs- og Selskabsstyrelsens Center for Kvalitet i  

 ErhvervsRegulering.  

 Virksomhedspanelet er baseret på AMVAB-metoden.
 Undersøgelsen viser, at forslaget medfører nye løbende  

 administrative byrder for erhvervslivet i størrelsesordenen 600.000 kr.  

 årligt  

 (svarende til 1850 timer). De løbende administrative byrder for  

 virksomhederne  

 udspringer af den tid, virksomhederne skal bruge på at informere de ansatte  

 om  

 den kønsopdelte lønstatistik.
 De omfattede virksomheder vil i forvejen være omfattet af  

 pligten til at indberette de nødvendige lønoplysninger til brug for den  

 årlige  

 lønstatistik, og en kønsopdelt lønstatistik kan uden beregning rekvireres fra  

 Danmarks Statistik.
Administrative konsekvenser for borgerne Lovforslaget har ingen administrative konsekvenser for  

 borgerne.
Forslagets miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Loven vurderes at have positive ligestillingsmæssige  

 konsekvenser, da loven skaber opmærksomhed omkring lønforskellene mellem mænd  

 og kvinder og derigennem vil medvirke til at reducere disse.
Lovforslagets  

 formål er ikke alene at fremme synligheden og informationen om lønforskelle  

 mellem mænd og kvinder, men nok så meget at lægge op til, at disse spørgsmål  

 tages op til drøftelse mellem ledelse og medarbejdere.
 Lovforslagets målgruppe er medarbejderne på de  

 virksomheder, som er omfattet af lovforslaget.
Høring Lovforslaget har været sendt til høring hos Kommunernes  

 Landsforening, Amtsrådsforeningen, Frederiksberg og Københavns Kommuner,  

 Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Kristelig Arbejdsgiverforening,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Kristelig Fagbevægelse, Ledernes  

 Hovedorganisation, Centralorganisationernes Fællesudvalg, Kommunale  

 Tjenestemænd  

 og Overenskomstansatte, Advokatrådet, Personalestyrelsen, Dommerforeningen,  

 Dansk Kvindesamfund, Foreningen af Aktive Kvinder, Institut for  

 Menneskerettigheder, Kvinderådet, KVINFO, Datatilsynet, Danmarks Statistik og  

 De Samvirkende Invalideorganisationer.
Sammenfatning  

 af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner Ingen Mindre udgifter til Danmarks Statistik i forbindelse med  

 etablering og drift af et statistiksystem Administrative konsekvenser for stat, kommuner og  

 amtskommuner Ingen Mindre administrative konsekvenser Økonomiske og administrative konsekvenser for  

 erhvervslivet Ingen Mindre økonomiske og administrative konsekvenser Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 § 1, stk. 6 Det foreslås, at de nye regler i § 5 a om pligt til at  

 udarbejde kønsopdelt lønstatistik eller redegørelse ikke finder anvendelse,  

 hvis en tilsvarende forpligtelse følger af en kollektiv overenskomst.  

 Virksomhederne får herved mulighed for at kunne indgå kollektive  

 overenskomster  

 herom, der tilpasses den enkelte virksomhed og branche.
Den kollektive  

 overenskomst kan være indgået før lovens ikrafttræden eller på et senere  

 tidspunkt.  

 Det betyder bl.a., at eventuelle sager skal føres i det fagretlige system og  

 ikke ved de almindelige domstole.
Til nr. 2 § 5 a, stk. 1 Der foreslås en pligt for større virksomheder til at  

 udarbejde en årlig kønsopdelt lønstatistik.
Pligten skal gælde for alle  

 arbejdsgivere med mindst 35 ansatte for grupper med mindst 10 personer af  

 hvert  

 køn opgjort efter den 6-cifrede DISCO-kode.
Kravet om mindst 35 ansatte er samtidig afgørende for, at  

 reglerne om information og høring af lønmodtagere finder anvendelse, og for,  

 at  

 det daglige samarbejde mellem ledelse og medarbejdere efter samarbejdsaftalen  

 mellem DA og LO skal forankres i et samarbejdsudvalg.
Der henvises til  

 samarbejdsaftalen mellem DA og LO af 9. juni 1986, sidst ændret ved aftale af  

 17. december 2003. Ved kravet om mindst 35 ansatte medregnes alle ansatte,  

 uanset beskæftigelsesgraden, som modtager vederlag for personligt arbejde i  

 tjenesteforhold, hvilket også er tilfældet efter kravet i § 2 i lov om  

 information og høring af lønmodtagere.
 Når den kønsopdelte lønstatistik skal udarbejdes, følges  

 Danmarks Statistiks afgrænsning, som bygger på ansættelsesbevislovens  

 afgræsning (lovbekendtgørelse nr. 692 af 20. august 2002), dvs. at  

 ansættelsesforholdet skal have en varighed på mere end en måned, og den  

 ugentlige arbejdstid skal overstige 8 timer.
 Bestemmelsen skal ses i sammenhæng med, at samme  

 virksomheder, som bliver omfattet af pligten til kønsopdelt lønstatistik,  

 allerede indberetter lønoplysninger til brug for Danmarks Statistiks årlige  

 lønstatistik.  

 Pligten skal derfor heller ikke gælde for virksomheder, der er undtaget fra  

 denne indberetning til den årlige lønstatistik hos Danmarks Statistik i  

 brancherne: Landbrug, gartneri, skovbrug og fiskeri.
Den såkaldete DISCO-kode beskriver lønmodtagernes  

 arbejdsfunktioner på et detaljeret niveau.
DISCO-koden har været anvendt til  

 national lønstatistik siden 1993 og udgør lønstatistikkens fagklassifikation,  

 der er den danske udgave af International Labour Office og EU's officielle  

 nomenklatur for arbejdsfunktioner ISCO-88 (International Standard  

 Classification of Occupations). Anvendelsen af DISCO-koden gør det muligt at  

 sammenligne personer med samme arbejdsfunktion  uanset medarbejdernes  

 formelle  

 titel og uddannelse.
Det vil være afgørende, om der skal udarbejdes  

 kønsopdelt  

 lønstatistik efter stk. 1, hvorvidt der på virksomheden er  

 medarbejdergruppper opgjort efter den 6-cifrede DISCO-kode med mindst 10 mænd  

 og 10 kvinder.
Statistikken skal omfatte 12 måneder.
De ansatte, der er  

 omfattet af statistikken, kan dog opgøres på et bestemt tidspunkt, men  

 statistikken skal udvise et helårsbillede, så eventuelle sæsonudsving er  

 korrigeret.
Der foreslås, at hver gruppe mindst skal omfatte 10  

 personer af hvert køn.
Dette krav skal sikre den enkeltes anonymitet.
Virksomheden har ifølge forslaget pligt til via  

 lønmodtagerrepræsentanter at give de ansatte fyldestgørende oplysninger om  

 den  

 kønsopdelte lønstatistik.
Oplysningerne fra arbejdsgiveren gives via  

 samarbejdsudvalget, og bestemmelsen kan ses i sammenhæng med § 4 i lov  

 om  

 information og høring af lønmodtagere (virksomhedens oplysningspligt  

 vedrørende  

 forhold af væsentlig betydning for de ansatte på virksomheden). Ligeledes  

 fastslår samme lovs § 6, hvem der skal informeres og høres på  

 lønmodtagernes vegne.
Det bemærkes dog, at lov om information og høring ikke  

 finder anvendelse, hvis en pligt for arbejdsgiveren til at informere og høre  

 lønmodtagerne følger af en kollektiv overenskomst eller aftale, og denne  

 indeholder regler, der som minimum svarer til bestemmelserne i direktiv nr.  

 2002/14/EF, jf. § 3 i lov om information og høring af lønmodtagere.
Virksomheden kan i særlige tilfælde pålægge  

 lønmodtagerrepræsentanterne fortrolighed om den kønsopdelte statistik, hvis  

 det  

 fx af forretnings- eller konkurrencemæssige årsager er nødvendigt, at  

 oplysningerne ikke bliver alment kendt.
Oplysninger, der udtrykkeligt er  

 givet  

 som fortrolige, må ikke videregives.
Bestemmelsen kan ses i sammenhæng med  

 § 7 i lov om information og høring af lønmodtagere.
Kravet om  

 fortrolighed  

 vil indebære, at statistikken ikke må videregives til uvedkommende.  

 Spørgsmålet  

 om, hvem der er uvedkommende, skal ses i forhold til formålet med  

 statistikken.  

 Lønmodtagere som efter reglerne om information og høring af lønmodtagere får  

 adgang til den udarbejdede statistik, vil alene kunne omtale dens indhold for  

 personer, som efter sædvanlig praksis kan inddrages i overvejelserne om at  

 rejse en ligelønssag.
Det kan fx være advokater, konsulenter, faglige  

 repræsentanter, tillidsrepræsentanter og de medarbejdere, hvis løn konkret  

 sammenlignes.
Spørgsmålet, om der ved forbundne virksomheder er tale om  

 en selvstændig arbejdsgiver, må afgøres ud fra, om der er tale om en  

 selvstændig juridisk enhed.
I forslaget er det arbejdsgiverne eller  

 virksomhederne, der pålægges en forpligtelse til at udarbejde kønsopdelt  

 lønstatistik.
CVR-registerets CVR-enheder kan anvendes til at afklare, hvilke  

 enheder der er omfattet af lovforslagets virksomhedsbegreb.
CVR står for det  

 Centrale Virksomhedsregister.
Registeret administreres af Erhvervs- og  

 Selskabsstyrelsen.
Almindeligvis er en virksomhed i den private sektor det  

 samme som CVR-enheden eller den juridiske enhed.
Det er det juridiske  

 enhedsniveau, der bliver juridisk forpligtet ifølge lovforslaget.
Det  

 betyder,  

 at for de store koncerner, som består af flere juridiske enheder, bliver det  

 de  

 enkelte CVR-enheder under koncernen, der forpligtes.
Der skal altså ikke  

 udarbejdes en samlet statistik for fx.
Mærsk-koncernen, Coop-Danmark m.fl.
I den statslige sektor er staten delt op i knap 200  

 CVR-numre i CVR-registeret.
Bag definitionen af disse CVR-numre ligger de  

 »virksomheder«  

 og »regnskabsførende institutioner«, der opereres med i  

 regnskabsbekendtgørelsen  

 om statens regnskabsvæsen mv. (Bkg. nr. 1486 af 13. december 2004).  

 Hovedreglen  

 er, at »virksomheden«, som i  

 bekendtgørelsen defineres som en forvaltningsenhed inden for et  

 ministerområde,  

 hvis ledelse er budget- og regnskabsmæssig ansvarlig for en eller flere  

 hovedkonti, anvendes som CVR-enhed.
I den kommunale sektor er det de enkelte  

 kommuner og amtskommuner, der udgør de juridiske enheder.
§ 5 a, stk. 2 Det foreslås, at de enkelte medarbejdergrupper til brug for  

 den kønsopdelte lønstatistik skal opgøres med en detaljeringsgrad svarende  

 til  

 den 6-cifrede DISCO-kode.
Bestemmelsen skal sikre den fornødne  

 detaljeringsgrad  

 for arbejdsfunktioner, og at stillingskategorier kan sammenlignes.
På et  

 lavere  

 detaljeringsniveau vil det ikke give mening at sammenligne arbejdsfunktioner  

 og  

 stillingskategorier.
Samtidig vil der være risiko for, at sådanne  

 lønstatistikker kan bruges til andre formål end til at reducere  

 lønforskellene  

 mellem mænd og kvinder.
Den 6-cifrede DISCO-kode er den, virksomhederne  

 anvender ved indberetninger af lønoplysninger til Danmarks Statistik.
Som eksempel på en anden detaljeret opgørelse af  

 medarbejdergrupper end efter DISCO-koden kan nævnes de kønsopdelte  

 lønoplysninger om statsansatte, som der er adgang til via Personalestyrelsens  

 hjemmeside.
Efter eget valg kan lønoplysninger for mænd og kvinder i alle  

 dele  

 af staten sammenholdes.
For tjenestemænd sammenholdes personer med samme  

 stillingsbetegnelse og skalatrin.
For overenskomstansatte er  

 sammenligningsgrundlaget personalekategori, klasse og løntrin.
Hvis der er  

 færre end 3 ansatte i en gruppe, vises der ikke lønoplysninger.  

 Lønoplysninger  

 kan ses med en opdeling svarende til en opdeling på virksomheder.
På det kommunale område er der indgået en »Aftale om  

 statistikgrundlag for de lokale forhandlinger«, hvori der indgår en  

 forpligtelse til kønsopdelt lønstatistik.  

 Endvidere kan der henvises til, at den månedlige løn- og personalestatistik  

 på  

 Det Fælleskommunale Løndatakontors hjemmeside opdelt på enkeltkommuner er  

 kønsspecifik med en nedre grænse på mindst 5 fuldtidsstillinger i hver gruppe  

 opdelt på enkeltkommuner.
Den indeholder fordelinger på køn og løndele  

 (grundløn, tillæg, genetillæg og pension) inden for hovedstillingsgrupper.  

 Eksempler herpå er akademikere, dagplejere, ergo- og fysioterapeuter,  

 husassistenter og kontorpersonale.
Denne statistik udkommer en gang om året.  

 Herudover er den månedlige løn- og personalestatistik kønsspecifik.  

 Opdelingen  

 på stillingsgrupper er her mere detaljeret end den årlige, idet  

 hovedgrupperne  

 er yderligere opdelt på undergrupper.
Eksempler herpå er akademikere delt på  

 jurister og økonomer.
Der offentliggøres ikke tal for grupper, som udgør  

 mindre  

 end 5 fuldtidsbeskæftigede.
En virksomhed, der vælger selv at udarbejde sin kønsopdelte  

 lønstatistik efter stk. 1, har pligt til at redegøre for, hvorledes  

 lønstatistikken er udformet.
Derved sikres det, at detaljeringsgraden er  

 tilstrækkelig til, at lønforskelle mellem mænd og kvinder er beskrevet.
Metodefriheden medfører fx, at statistikken kan udformes  

 med absolutte tal, i procent eller indekseret.
Virksomheden må dog ved  

 udarbejdelsen  

 redegøre for statistikkens udformning og for det anvendte lønbegreb.
Det er  

 vigtigt, at statistikken opbygges efter ensartede principper på virksomheden  

 for at sikre sammenlignelighed.
Derfor kan der kun anvendes et lønbegreb på  

 den  

 enkelte virksomhed, når der skal udarbejdes kønsopdelt lønsstatistik.
Virksomhederne kan anvende samme lønbegreb til kønsopdelt  

 lønstatistik, som anvendes ved Danmarks Statistiks årlige lønstatistik.
I det  

 omfang Danmarks Statistik udarbejder kønsopdelt statistik, vil lønbegrebet  

 smalfortjenesten blive anvendt.
Danmarks Statistik opererer i øvrigt med to  

 lønbegreber. »Smalfortjenesten«  

 er et begreb, der kommer tæt på det, der forstås ved en normaltimeløn.  

 Smalfortjenesten er uafhængig af antallet af præsterede timer og er derfor  

 upåvirket af ferie- og sygefravær.
Det andet lønbegreb er »timefortjenesten  

 pr.  

 præsteret time«.
Med præsteret  

 arbejdstid menes den tid, den ansatte faktisk har været på arbejde, dvs.  

 præsteret arbejdstid indeholder overtid.
Fraværstimer i forbindelse med  

 sygdom,  

 ferie, helligdage eller andet er dermed trukket fra.
Hvis en virksomhed  

 vælger  

 selv at udarbejde den kønsopdelte statistisk, må der redegøres for det  

 anvendte  

 lønbegreb.
§ 5 a, stk. 3 Samtlige virksomheder, som bliver omfattet af bestemmelsen,  

 indberetter også lønoplysninger til brug for Danmarks Statistiks årlige  

 lønstatistik.
Forslaget gør det derfor muligt, at disse virksomheder kan  

 indhente den kønsopdelte lønstatistik fra Danmarks Statistik på baggrund af  

 de  

 oplysninger, virksomheden i forvejen har pligt til at indberette.
For  

 virksomheder, der vælger selv at udarbejde den kønsopdelte lønstatistik, kan  

 principperne for Danmarks Statistiks årlige lønstatistik tilsvarende anvendes  

 ved den kønsopdelte lønstatistik.
§ 5 a, stk. 4 Det foreslås, at virksomhedernes forpligtelse til at  

 udarbejde en kønsopdelt lønstatistik skal bortfalde, når virksomheden indgår  

 aftale med de ansatte på virksomheden om i stedet at udarbejde en redegørelse  

 om vilkår, der har betydning for aflønning af mænd og kvinder på  

 virksomheden.  

 Aftalen indgås inden for rammerne af de eksisterende samarbejdsregler og  

 dermed  

 med de lønmodtagerrepræsentanter, som virksomhederne har pligt til at  

 informere  

 og høre, se ovenfor til § 5 a, stk. 1. Redegørelserne kan  

 udarbejdes  

 med bredere initiativer for øje, som ikke kun vedrører løn, men andre  

 ansættelsesvilkår, der har betydning for lønforskelle mellem mænd og kvinder.  

 Forslaget skal sikre en mulighed for mere langsigtede initiativer, hvor en  

 virksomhed over en periode kan rette fokus på udvalgte områder.
Når virksomheden har udarbejdet redegørelsen, skal den  

 dernæst behandles efter de procedurer, der i forvejen gælder for information  

 og  

 høring af lønmodtagere, jf. de gældende samarbejdsaftaler for virksomheden  

 eller lov om information og høring af lønmodtagere.
Der henvises til  

 bemærkningerne ovenfor til § 5 a, stk. 1.
Redegørelsen skal dels indeholde en beskrivelse af vilkår,  

 der har betydning for mænd og kvinders aflønning på virksomheden, dels en  

 handlingsplan over initiativer, som virksomheden vil sætte fokus på i en  

 periode  

 på højest 3 år og den nærmere opfølgning herpå i perioden.
Når  

 handlingsplanen  

 udløber, skal der enten udarbejdes en ny redegørelse, eller virksomheden skal  

 for fremtiden udarbejde en kønsopdelt lønstatistik efter stk. 1-3.
 Den beskrivende del af redegørelsen kan indeholde:
En generel  

 beskrivelse af virksomhedens lønsystem og af medarbejdernes lønforhold,  

 herunder af principper og kriterier ved den lønmæssige indplacering,  

 rekruttering, tildeling af tillæg og personalegoder samt ved lønreguleringer, En kortlægning af  

 den kønsmæssige fordeling inden for medarbejdergrupper og den kønsmæssige  

 repræsentation  

 i udvalg og andre relevante organer, En kortlægning af  

 lønforhold og eventuelle lønforskelle mellem mænd og kvinder i virksomheden,  

 og/eller Andre forhold af  

 væsentlig betydning for lige løn og lige muligheder i ansættelsen for mænd og  

 kvinder.
 Redegørelsens handlingsplan kan indeholde en række  

 fokusområder fx:
Fokus på at sikre  

 medarbejdere uanset køn samme muligheder for videreuddannelse, forfremmelse  

 og  

 løn- og ansættelsesvilkår i øvrigt (fx ved at udvikle redskaber og procedurer  

 og/eller at fastlægge kriterier og indtænke ligestilling i personalepolitik), Fokus på  

 virksomhedens procedurer ved ansættelser og forfremmelser, stillingsopslag  

 mv.,  

 at virksomheden fremmer en ligelig kønsfordeling, og at alle uanset køn  

 opfordres til at søge ledige stillinger, Fokus på om andre  

 forhold, fx fysiske rammer, arbejdstid mv., indirekte kan favorisere det ene  

 køn  

 og være til hinder for en kønsmæssig ligestilling og lige lønudvikling,  

 herunder forslag til at fjerne sådanne barrierer, Fokus på den  

 kønsmæssige repræsentation i udvalg og andre relevante organer, herunder  

 tiltag  

 der kan understøtte en ligelig kønsrepræsentation, Fokus på  

 lønsystemer, kriterier for løn og løngoder, lønsamtaler mv. til at sikre  

 åbenhed, og at disse forhold opleves kønsneutrale, Fokus på lokale  

 lønforhandlinger med henblik på at følge lønstigninger mellem mænd og kvinder  

 (fx ved at en opgørelse herover forelægges til drøftelse i SU efter endt  

 lønforhandling), Fokus på lige  

 muligheder for videreuddannelse, kurser og omskoling (fx ved at en opgørelse  

 over den kønsmæssige fordeling af uddannelsesmidler forelægges til drøftelse  

 i  

 SU) eller Fokus på at fremme  

 en ligelig kønsrepræsentation og lønudviling inden for visse  

 medarbejdergrupper, herunder forsøg med jobrotationsordninger.
Til nr. 3 § 6 b Det foreslås i § 6 b, at overtrædelse af pligten til  

 at udarbejde kønsopdelt lønstatistik (§ 5 a, stk. 1, 1. pkt.), og  

 brud på pligten til fortrolighed (§ 5 a, stk. 1, 3. pkt.) kan  

 straffes med bøde.
 Bestemmelsen erstatter den endnu ikke ikrafttrådte § 6  

 b, jf. lov nr. 445 af 7. juni 2001, med udskudt ikrafttræden efter lov nr.  

 358  

 af 6. juni 2002.
Til § 2 Det foreslås, at loven træder i kraft 1. januar 2007,  

 således at første virksomhedsredegørelse efter § 5 a, stk. 4, kan  

 udarbejdes  

 senest ultimo 2007.
Til § 3 Det foreslås, at lovens § 6 a samtidig træder i kraft.  

 Bestemmelsen, som blev indsat ved lov nr. 445 af 7. juni 2001, har følgende  

 ordlyd:
»§ 6 a.
Beskæftigelsesministeren og  

 ligestillingsministeren udarbejder hvert tredje år en redegørelse for  

 indsatsen  

 for at opnå lige løn mellem mænd og kvinder.« Ved lov nr. 358 af 6. juni 2002 blev tidspunktet for  

 bestemmelsens ikrafttræden udskudt, således at beskæftigelsesministeren ville  

 fastsætte  

 det nærmere tidspunkt for, hvornår redegørelsen efter § 6 a skulle  

 udarbejdes  

 første gang.
Forslaget indebærer, at beskæftigelsesministerens og  

 ligestillingsministerens  

 redegørelse for indsatsen for at opnå lige løn mellem kvinder og mænd skal  

 udarbejdes første gang i 2009. Redegørelsen vil dels indeholde statistisk  

 materiale, der synliggør omfanget af uligeløn, dels nærmere redegøre for  

 allerede tagne initiativer på området og eventuelle forslag til nye  

 initiativer.
Bilag 1 Gældende  

 formulering Lovforslaget § 1.  

  

 Der må ikke på grund af køn finde  

 lønmæssig forskelsbehandling sted i strid med denne lov.
Dette gælder både  

 direkte forskelsbehandling og indirekte forskelsbehandling.
 1.  

  

 I  

  

 § 1  

  

 indsættes efter stk. 5 som  

  

 stk. 6  

  

 :
 Stk. 2.  

  

 Der foreligger indirekte forskelsbehandling,  

 når en bestemmelse, et kriterium eller en praksis, der tilsyneladende er  

 neutral, stiller et væsentligt større antal personer af det ene køn ringere,  

 medmindre denne bestemmelse, dette kriterium eller denne praksis er  

 hensigtsmæssig og nødvendig og kan begrundes i objektive ikke-kønsrelaterede  

 faktorer.
 Stk. 3.  

  

 Enhver arbejdsgiver skal yde kvinder og mænd  

 lige løn, herunder lige lønvilkår, for samme arbejde eller for arbejde, der  

 tillægges samme værdi.
 Stk. 4.  

  

 Bedømmelsen af arbejdets værdi skal ske ud  

 fra en helhedsvurdering af relevante kvalifikationer og andre relevante  

 faktorer.
 Stk. 5.  

  

 Loven finder ikke anvendelse i det omfang,  

 en tilsvarende pligt til at yde lige løn følger af en kollektiv overenskomst.
»  

 Stk. 6.  

  

 Bestemmelserne  

 i § 5 a finder ikke anvendelse, i det omfang en tilsvarende forpligtelse  

 følger af en kollektiv overenskomst.« 2.  


  

 § 5 a  

  

 affattes således:
§ 5 a.  

  

 Hvis der rejses krav herom, skal en  

 arbejdsgiver med 10 ansatte eller mere udarbejde en lønstatistik for hele  

 virksomheden opdelt på køn samt på andre kriterier, der er relevante for  

 aflønning af medarbejdere.
I lønstatistikken må der ikke vises lønoplysninger  

 for grupper på mindre end 5 personer.
»  

 § 5 a.  

  

 En arbejdsgiver med mindst 35 ansatte skal hvert år udarbejde en kønsopdelt  

 lønstatistik for grupper med mindst 10 personer af hvert køn opgjort efter  

 den 6-cifrede DISCO-kode til brug for høring og information af de ansatte om  

 lønforskelle mellem mænd og kvinder på virksomheden.
Dette gælder dog ikke  

 virksomheder i brancherne landbrug, gartneri, skovbrug og fiskeri.
Hvis den  

 kønsopdelte lønstatistik af hensyn til virksomhedens legitime interesser er  

 modtaget som fortrolig, må oplysningerne ikke videregives.
 Stk. 2.  

  

 Krav om  

 udarbejdelse af lønstatistik efter stk. 1 kan rejses af en medarbejder  

 på virksomheden, en lønmodtagerrepræsentant, et fagforbund med et eller flere  

 medlemmer på den pågældende virksomhed eller af Ligestillingsnævnet.
Stk. 2.  

  

 Den  

 kønsopdelte lønstatistik efter stk. 1 skal opgøres på medarbejdergrupper  

 med en detaljeringsgrad svarende til den 6-cifrede DISCO-kode.
Arbejdsgiveren  

 har i øvrigt pligt til at redegøre for statistikkens udformning og for det  

 anvendte lønbegreb.
 Stk. 3.  

  

 For en  

 arbejdsgiver, der er tilmeldt LetLøn, jf. lov om et indberetningssystem for  

 oplysning om løn m.v. (LetLøn), udarbejdes lønstatistikken af LetLøn på  

 grundlag af de dertil indberettede oplysninger.
 Stk. 3.  

  

 Virksomheder,  

 der indberetter til den årlige lønstatistik hos Danmarks Statistik, kan uden  

 beregning rekvirere en kønsopdelt lønstatistik efter stk. 1 fra Danmarks  

 Statistik.
 Stk. 4.  

  

 En  

 lønstatistik efter stk. 1 må alene benyttes til belysning af, om der  

 eventuelt finder lønmæssig forskelsbehandling sted i strid med denne lov.  

 Statistikken skal behandles fortroligt.
 Stk. 5.  

  

 Denne  

 bestemmelse finder ikke anvendelse, i det omfang en kollektiv overenskomst  

 giver rettigheder, der svarer til rettighederne i stk. 1.
Stk. 4.  

  

 Arbejdsgiverens  

 forpligtelse til at udarbejde en kønsopdelt lønstatistik efter stk. 1  

 bortfalder, hvis arbejdsgiveren indgår aftale med de ansatte på virksomheden  

 om  

 at udarbejde en redegørelse.
Redegørelsen skal både indeholde en beskrivelse  

 af vilkår, der har betydning for aflønning af mænd og kvinder på  

 virksomheden, og konkrete handlingsorienterede initiativer, der kan have et  

 forløb på op til 3 års varighed og den nærmere opfølgning herpå i  

 redegørelsens periode.
Redegørelsen skal omfatte alle virksomhedens  

 medarbejdere  

 og behandles i overensstemmelse med reglerne i § 4 i lov om information  

 og høring af lønmodtagere eller i reglerne i en kollektiv overenskomst, som  

 træder i stedet for lov om information og høring af lønmodtagere.  

 Redegørelsen  

 skal senest være udarbejdet inden udgangen af kalenderåret, hvor pligten til  

 at udarbejde kønsopdelt lønstatistik bestod.
 3.  


  

 § 6 b  

  

 affattes således:
 § 6 b.  

  

 Overtrædelse af § 5 a, stk. 1, 1. pkt., og § 5 a, stk. 4,  

 2. pkt., straffes med bøde, medmindre højere straf følger af anden  

 lovgivning.
 »  

 § 6 b.  

  

 Overtrædelse af § 5 a, stk. 1, 1. og 3. pkt. straffes med bøde,  

 medmindre  

 højere straf følger af anden lovgivning.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
