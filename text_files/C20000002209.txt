Cirkulære om regulering af boligbidrag for tjeneste- og  

 lejeboliger (Til samtlige ministerier mv.) 1.  

  

 På  

 grundlag af Danmarks Statistiks halvårlige huslejeundersøgelser kan den  

 gennemsnitlige stigning i huslejen fra 1998 til 1999 opgøres til 2,2 pct.
Under henvisning hertil skal man meddele, at boligbidrag for  

 statens tjeneste- og lejeboliger med virkning fra 1. juni 2000 forhøjes med  

 2,2  

 pct., jf.
Finansministeriets cirkulære nr. 32 af 16. marts 1989, § 32,  

 stk. 1, og § 38, stk. 2, (LP. nr. 30/89).
 Såvel for boliger, hvor boligbidraget er fastsat ved  

 vurdering, som for boliger, hvor bidraget fortsat måtte være fastsat på  

 grundlag af skemalejesystemet, forhøjes således det enkelte boligbidrag med  

 2,2  

 pct. i forhold til det hidtil gældende bidrag incl. tidligere reguleringer.  

 Undtaget fra denne forhøjelse er dog boligbidrag som omhandlet i § 32,  

 stk. 2, i ovennævnte cirkulære.
 2.  

  

 Opmærksomheden henledes på, at der senest inden 1. marts 2000 skal gives de  

 enkelte brugere af tjeneste- og lejeboliger meddelelse om reguleringen af  

 boligbidraget, såfremt det forhøjede bidrag kan få virkning fra 1. juni 2000,  

 jf. cirkulærets § 32, stk. 4.
 3.  

  

 Det  

 forudsættes, at der gennemføres tilsvarende regulering af boligbidrag for  

 statsunderstøttede institutioners tjeneste- og lejeboliger.
4.  

  

 I nogle  

 tilfælde er der i henhold til § 37, stk. 2, i ovennævnte cirkulære  

 tillagt tjenestemænd midlertidige, personlige, ikke-pensionsgivende tillæg  

 til  

 hel eller delvis dækning af forøgede boligudgifter som følge af nedlæggelse  

 af  

 de pågældendes tidligere tjenesteboliger.
Sådanne tillæg skal nedsættes med  

 den  

 procent, som boligbidragene for disse tjenesteboliger ifølge dette cirkulære  

 ville være blevet forhøjet med.
Denne nedsættelse gælder også fra 1. juni  

 2000  

 og skal ske for alle de personlige tillæg, for hvilke der i forbindelse med  

 tildelingen er taget forbehold om revision ved almindelige reguleringer af  

 tjenesteboligbidragene.
 5.  

  

 Cirkulæret træder i kraft 1. juni 2000. Samtidig ophæves Finansministeriets  

 cirkulære nr. 3 af 13. januar 1999 om boligbidrag for tjeneste- og  

 lejeboliger  

 (Fmst. nr. 001-99).
