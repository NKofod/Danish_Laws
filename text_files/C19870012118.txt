 I medfør af § 3, stk. 3, i Industriministeriets lovbekendtgørelse nr. 30  

 af 28. januar 1986 af lov om teknologisk service fastsættes følgende:
§ 1.  Teknologirådet består af indtil 12 medlemmer,  

 der beskikkes af industriministeren.
I Rådet skal erhvervsmæssig, teknologisk  

 og samfundsmæssig indsigt være repræsenteret.
Industriministeren udpeger en  

 formand blandt Rådets medlemmer.
Rådet vælger en næstformand.
En repræsentant  

 fra Industriministeriet tilforordnes Rådet og deltager i dettes møder.
Stk. 2.  Medlemmerne udnævnes for 3 år ad gangen og  

 afgår efter tur.
De kan genudnævnes een gang.
Hvis et medlem afgår inden  

 udløbet af sin funktionsperiode, kan udnævnelse dog ske for en kortere  

 periode, og genudnævnelse kan i sådanne tilfælde ske to gange.
 Stk. 3.  Ingen, som er fyldt 67 år, kan udnævnes eller  

 genudnævnes.
Stk. 4.  Bortset fra faste mødedage, som Rådet aftaler,  

 afholder Rådet møde, så ofte formanden finder anledning dertil; indkaldelse  

 må i så fald ske med et varsel på mindst 3 hverdage.
Møde afholdes endvidere,  

 såfremt der med mindst 14 dages varsel fremsættes begæring herom af et  

 medlem.
 Stk. 5.  Såfremt sager, der skal behandles af Rådet,  

 ikke er udsendt til medlemmerne senest 3 hverdage før det pågældende møde,  

 kan behandlingen kun finde sted, såfremt samtlige i mødet deltagende  

 medlemmer samtykker heri.
Stk. 6.  Rådet er beslutningsdygtigt, når mindst 6 af  

 medlemmerne er til stede.
Beslutning træffes ved almindelig stemmeflerhed.  

 Hvert medlem har een stemme.
I tilfælde, hvor stemmerne står lige, er  

 formandens stemme afgørende.
Når forholdene taler derfor, kan formanden  

 bestemme, at sager behandles ved skriftlig procedure.
Stk. 7.  Der føres en protokol over Rådets forhandlinger  

 og beslutninger.
I tilfælde af afstemning angives resultatet heraf.  

 Protokollen underskrives af formanden.
Stk. 8.  Er et medlem interesseret i eller knyttet til  

 en institution eller en virksomhed m.v., hvis forhold berøres af en sag, der  

 er til behandling, skal han, inden sagens behandling påbegyndes, over for  

 Rådet enten meddele, at han ikke kan deltage i sagens behandling, eller efter  

 omstændighederne redegøre for arten og omfanget af sin interesse i eller  

 tilknytning til vedkommende institution eller virksomhed m.v.
I denne  

 forbindelse er ethvert medlem pligtigt at besvare de spørgsmål, som stilles  

 ham af Rådet.
Stk. 9.  Rådet afgør endeligt, i hvilket omfang  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
 § 2.  Rådet fastlægger retningslinjer for anvendelsen  

 af de beløb, der bevilges på de årlige finanslove til løsning af Rådets  

 opgaver i overensstemmelse med lovens bestemmelser og de af  

 industriministeren fastsatte regler.
 Stk. 2.  Teknologistyrelsen træffer afgørelse i konkrete  

 bevillingssager i overensstemmelse med de af Rådet fastlagte retningslinjer.  

 Spørgsmål af principiel art eller vedrørende konkret bevilling af meget store  

 beløb forelægges af Teknologistyrelsen for Rådet.
 Stk. 3.  Rådets afgørelser efter stk. 1 og 2 kan ikke  

 indbringes for anden administrativ myndighed.
Stk. 4.  Rådet afgiver indstilling til  

 industriministeren om godkendelse i henhold til lovens § 5, stk. 3-7, af  

 institutioner, der ansøger herom.
Rådets indstilling, som skal være  

 begrundet, afgives på grundlag af en gennemgang af institutionens forhold.
 Stk. 5.  Rådets afgørelse om ikke at ville indstille en  

 institution til industriministerens godkendelse i medfør af lovens § 5, stk.  

 3-7, kan af den pågældende institution over for Rådet forlanges indbragt for  

 industriministeren.
 Stk. 6.  Rådet kan, såfremt særlige forhold taler  

 derfor, afgive indstilling til industriministeren om tilbagekaldelse af en  

 godkendelse i henhold til lovens § 5, stk. 5.
 Stk. 7.  Rådets indstilling til industriministeren i  

 henhold til stk. 4 eller stk. 5 skal være begrundet og skal, såfremt  

 indstillingen ikke er eenstemmig, indeholde udtalelser fra såvel flertal som  

 mindretal.
Stk. 8.  Spørgsmål af principiel betydning for Rådets  

 arbejde, som vedrører fortolkning af bestemmelserne i lov om teknologisk  

 service samt af de i henhold til lovens § 5, stk. 2, fastsatte regler, kan  

 forelægges industriministeren efter begæring af Rådets formand eller 3 af  

 Rådets medlemmer.
Vedrører et sådant principielt fortolkningsspørgsmål  

 bestemmelserne om ydelse af basistilskud og lån til godkendte institutter,  

 kan det af eet eller flere institutter, for hvilke spørgsmålet har direkte og  

 væsentlig betydning, kræves forelagt industriministeren.
Rådets henvendelser  

 til industriministeren om fortolkningsspørgsmål af principiel betydning skal  

 være ledsaget af Rådets indstilling eller udtalelser.
 § 3.  Med henblik på koordinering, planlægning og  

 prioritering på det teknologipolitiske område fastsætter Teknologirådet  

 retningslinjer for de råd og udvalg m.v., som er oprettet i henhold til  

 lovens § 8 eller i henhold til anden lovgivning, hvis administration er  

 henlagt til Teknologistyrelsen.
§ 4.  I det omfang, det vil være hensigtsmæssigt for  

 at sikre den fornødne bistand fra sagkyndige, som Rådet finder behov for at  

 inddrage i sit arbejde, kan Rådet indkalde særligt sagkyndige og nedsætte  

 udvalg og arbejdsgrupper til varetagelse af særlige opgaver.
I sådanne udvalg  

 og arbejdsgrupper kan andre end Rådets medlemmer indtræde.
 § 5.  Teknologistyrelsen er sekretariat for Rådet.  

 Industriministeriet kan overdrage sekretariatet varetagelsen af andre opgaver  

 af beslægtet karakter.
Stk. 2.  Direktøren for Teknologistyrelsen deltager i  

 Rådets møder uden stemmeret.
Teknologistyrelsens medarbejdere deltager i  

 Rådets møder i fornødent omfang.
Rådet afgør, hvem der i øvrigt kan deltage i  

 møderne.
 Stk. 3.  Rådet kan efter aftale med Industriministeriet  

 benytte konsulentbistand til løsning af opgaver - herunder også større  

 udredningsopgaver - som for en begrænset tid kræver en sådan bistand.
 § 6.  Vederlag til rådsmedlemmer og til medlemmer af  

 de i § 4 nævnte udvalg m.v. fastsættes af Industriministeriet efter  

 indstilling fra Rådet.
§ 7.  Rådet afgiver årligt til industriministeren  

 beretning om sin virksomhed i det foregående finansår.
Industriministeren kan  

 gøre institutioner og andre, som skønnes at have interesse deri, bekendt med  

 beretningen.
 § 8.  Rådets regnskab følger finansåret.
Stk. 2.  Midler til løsning af Rådets opgaver søges på  

 de årlige finanslove.
Det påhviler Rådet - efter anmodning - at indsende en  

 redegørelse til Industriministeriet for det forventede behov i de kommende  

 finansår.
 Stk. 3.  Rådets regnskab revideres og decideres efter de  

 om statens regnskabsvæsen gældende regler.
 § 9.  Denne forretningsorden træder i stedet for  

 forretningsorden for Teknologirådet af 24. september 1973.
