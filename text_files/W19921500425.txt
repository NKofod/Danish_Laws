En 18-årig mand blev opereret for overliggende lilletæer.
Forud for  

 operationen aftaltes det, at der alene skulle foretages nogle seneplastikker.  

 Imidlertid gennemførtes en Witzel-operation mod patientens vilje og uden  

 forudgående drøftelse med denne.
Tæerne måtte efterfølgende amputeres.
 Patientklagenævnet meddelte lægen og overlægen en beklagelse i h.t.
 lægelovens § 6, idet patienten ikke var blevet informeret forud for  

 operationen.
 5.1.4. Samtykke til-operationsmetode.
Efter gældende regler er fyldestgørende information forudsætningen for et  

 gyldigt samtykke til undersøgelser og behandling.
Informationen må efter  

 omstændighederne også indeholde orientering om operationsmetode.
Dette belyses af følgende sag, hvor en 18-årig mand var blevet opereret  

 for medfødte overliggende lilletæer.
Patientens mor, der havde samme lidelse,  

 havde tidligere fået foretaget en såkaldt Witzel-operation (fjernelse af  

 grundstykket af tåen) uden tilfredsstillende resultat.
 Patienten ønsker på denne baggrund ikke en Witzel-operation og det fremgår  

 af journalen forud for operationen, at der med denne begrundelse og efter  

 aftale med overlægen alene skal foretages nogle seneplastikker.
Umiddelbar inden operationen bliver den opererende 1. reservelæge  

 opmærksom på patientens forbehold.
Tilfældet konfereres herefter med  

 overlægen, som imidlertid finder, at forandringerne er så udtalte, at  

 seneoperationer ikke er mulig.
Herefter gennemføres Witzel-operation med det  

 resultat, at tæerne bliver løse og nærmest i vejen.
De amputeres senere af  

 overlægen.
 Patientklagenævnet er enig medSundhedsstyrelsen i, at  

 informationen til patienten forud for operationen var mangelfuld, da  

 beslutningen om at udføre Witzel-operationen blev truffet uden forudgående  

 drøftelse med patienten, som oven i købet udtrykkeligt havde frabedt sig  

 denne.
 Patientklagenævnet tilsluttede sig Sundhedsstyrelsens  

 udtalelse og meddelte både overlægen og den opererende 1. reservelæge en  

 beklagelse i henhold til lægelovens § 6. Både Patientklagenævnet og  

Sundhedsstyrelsen påtalte iøvrigt, at patienten ikke forud for  

 operationen var blevet orienteret om operationsmetoden.
