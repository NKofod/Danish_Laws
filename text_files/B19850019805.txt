 I medfør af § 5 i lov nr. 189 af 9. maj 1984 om margarine m.v. fastsættes  

 herved nedenstående bestemmelser for virksomheder, der tilvirker, importerer,  

 udfører og forhandler margarine, minarine, ermol samt visse andre fedtholdige  

 levnedsmidler engros.
Autorisation og godkendelse § 1.  Tilvirkning, udførsel og indførsel af margarine  

 m.v. jfr. § 1, stk. 1 i lov om margarine m.v. må kun foretages af  

 virksomheder, der er autoriseret hertil af statskontrollen med  

 mejeriprodukter og æg m.m. jfr. § 21. Ved autorisationen tildeles der hver  

 enkelt virksomhed et autorisationsnummer.
 Stk. 2.  Forhandling en gros af margarine m.v. må kun  

 foretages af virksomheder, der er anmeldt til statskontrollen, jfr. § 17.
 Stk. 3.  Ansøgning om autorisation til tilvirkning af  

 margarine m.v. skal være bilagt fornødne planer over bygninger samt fornødne  

 planer og specifikationer over anlæg til behandling af produkterne.  

 Statskontrollen med mejeriprodukter og æg m.m. kan kræve yderligere  

 oplysninger med henblik på vurdering af, hvorvidt og på hvilke vilkår  

 autorisationen kan meddeles.
 § 2.  Ejerskifte skal anmeldes overfor  

 statskontrollen.
 Stk. 2.  Statskontrollens skriftlige godkendelse kræves:
 § 3.  Der må ikke i eller i forbindelse med lokalerne  

 drives eller forefindes nogen virksomhed, der ikke er omfattet af lov om  

 margarine m.v., medmindre landbrugsministeriet i hvert enkelt tilfælde har  

 meddelt tilladelse dertil på eventuelle særlige betingelser.
§ 4.  Autorisation meddeles skriftligt med angivelse  

 af eventuelle særlige vilkår for autorisationen og med angivelse af frist for  

 vilkårenes opfyldelse.
Desuden anføres de produkter, som autorisationen  

 omfatter.
§ 5.  Virksomheder, der ved denne bekendtgørelses  

 ikrafttræden lovligt tilvirker margarine m.v., kan fortsætte denne  

 tilvirkning uanset, at autorisation ikke er givet.
Ansøgning om autorisation  

 af sådanne virksomheder skal være indsendt til statskontrollen senest et år  

 efter denne bekendtgørelses ikrafttræden.
A.
Virksomhedernes placering, omgivelser  

 m.m.
 § 6.  Tilvirkning af margarine m.v. må kun finde sted  

 i virksomheder, der er placeret således i forhold til omgivelserne, herunder  

 i forhold til andre virksomheder, at der ikke opstår ulemper i hygiejnisk  

 henseende.
Stk. 2.  Virksomheden skal være grundmuret eller for  

 elementbyggeris vedkommende være opstillet på fast sokkel.
Uden for samtlige  

 indgange til virksomhedens lokaler skal et passende areal være belagt med  

 asfalt, beton eller andet materiale, som forhindrer ansamling af  

 overfladevand, og som muliggør behørig rengøring af arealet.
B.
Virksomheders vandforsyning § 7.  Virksomheder, der tilvirker margarine m.v., må  

 kun anvende vand, der opfylder bestemmelserne i miljøministeriets  

 bekendtgørelse om vandkvalitet og tilsyn med vandforsyningsanlæg.
 Stk. 2.  Efterbehandling af vand i et ionbytningsanlæg  

 m.v. (i virksomheder der tilvirker margarine m.v.) må kun foretages efter  

 tilladelse fra statskontrollen.
C.
Virksomheders spildevandsafledning § 8.  Kloakledninger, der fører rengøringsspildevand,  

 skal være af glaserede rør eller andet egnet materiale.
Rensebrønde,  

 gennemløbsbrønde og fedtudskillere må ikke være placeret i tilvirknings- og  

 opbevaringslokaler, og de skal være placeret i en sådan afstand fra disse, at  

 deres placering ikke medfører lugtgener eller ulemper i sundhedsmæssig  

 henseende.
D.
Virksomheders indretning § 9.  Virksomheden skal være indrettet med de fornødne  

 tilvirknings- og opbevaringslokaler, herunder kølerum, særligt lokale eller  

 anden egnet plads for emballage, tilsætningsstoffer, rengøringsmateriel samt  

 for rengørings- og desinfektionsmidler.
Der skal herudover forefindes  

 nødvendig spiseplads, garderobe, m.m. for personalet (jfr. reglerne i  

 arbejderbeskyttelseslovgivningen).
 Stk. 2.  Til afvaskning af returemballage herunder  

 containere o. lign. skal der på et hensigtsmæssigt sted, eventuelt i et  

 særligt vaskerum, forefindes et hensigtsmæssigt vaskearrangement forsynet med  

 nødvendige afløbsindretninger.
 Stk. 3.  Virksomheden skal videre være indrettet med  

 sådanne ekspeditionsforhold, at produkterne uden ulemper i hygiejnisk  

 henseende kan bringes fra lagerrum til transportmiddel.
 Stk. 4.  Til brug for personalet skal forefindes et  

 tilstrækkeligt antal aflåselige toiletrum (toiletområder) med vandkloset og  

 håndvask.
Stk. 5.  Der må ikke være dørforbindelse fra  

 toiletområde og vaskerum (baderum) til tilvirkningslokaler,  

 opbevaringslokaler, ekspeditionslokaler eller andre lokaler, hvori  

 levnedsmidler og tilsætningsstoffer forefindes, medmindre toiletområdet  

 indeholder et særligt forrum, og dette forrum er adskilt fra den del af  

 toiletområdet, hvor kloset og evt. urinal er placeret, ved vægge og døre, der  

 slutter tæt til gulv (dørtrin), loft og vægge.
Døre fra toiletområdet skal  

 være selvlukkende.
 Stk. 6.  Affald fra virksomheden skal kunne opsamles,  

 opbevares og fjernes på en hygiejnisk hensigtsmæssig måde.
 Stk. 7.  Stationære anlæg til opvarmning, kraftmaskiner  

 eller kølekompressorer, der kan forurene luften, skal have plads i særskilte,  

 effektivt ventilerede rum.
 Stk. 8.  Lokalerne skal være sikret mod rotter og andre  

 skadedyr.
 Stk. 9.  Der må ikke være direkte dørforbindelse fra  

 virksomhedens lokaler til rum, der benyttes til beboelse.
A. lokalernes indretning § 10.  Virksomhedens lokaler skal have en sådan  

 størrelse, indretning og placering, at tilvirkningen, behandlingen - herunder  

 emballeringen - og opbevaringen af produkterne kan gennemføres på en  

 hygiejnisk tilfredsstillende måde og i overensstemmelse med de iøvrigt  

 gældende bestemmelser for produkters tilvirkning, behandling og opbevaring.  

 De skal være vel vedligeholdte og indrettet således, at der er mulighed for  

 at opretholde en god orden og renlighed.
Stk. 2.  Virksomhedens lokaler skal være hensigtsmæssigt  

 oplyst med kunstig belysning i overensstemmelse med den til enhver tid  

 fastsatte standard, for tiden Dansk Standard nr. 700 (Dansk  

 Standardiseringsråd). Den kunstige belysning skal være anbragt således, at  

 levnedsmidlerne ikke påvirkes skadeligt.
Passende anordninger skal forefindes  

 til beskyttelse af levnedsmidlerne mod direkte sollys.
Stk. 3.  Lokalerne skal - bortset fra køle- og fryserum  

 - være hensigtsmæssigt ventilerede.
Toiletområder skal være selvstændigt  

 ventileret og så vidt muligt direkte til det fri.
Vinduer, der åbnes, samt  

 aftræks- og ventilationsåbninger med direkte adgang til det fri skal være  

 sikret mod indtrængen af insekter og skadedyr.
Stk. 4.  I tilvirkningslokaler og i ekspeditionslokaler  

 (områder) eller i disses umiddelbare nærhed på let tilgængelige steder skal  

 der forefindes håndvaske.
En håndvask i toiletområdet kan kun godkendes i  

 denne forbindelse, når håndvasken er placeret i et særligt forrum i  

 toiletområdet.
Stk. 5.  Samtlige håndvaske i virksomheden skal være  

 forsynet med rindende varmt og koldt vand med forskriftmæssigt afløb til  

 kloak.
Håndvaske i virksomheder, der nyindrettes eller i væsentlig grad  

 ombygges, skal opsættes således, at vaskens bagside enten er mindst 5 cm fra  

 væg eller indmuret i væg.
Der skal ved samtlige håndvaske forefindes sæbe og  

 engangsaftørringsmidler, f.eks. papirhåndklæder.
I omklædnings- og toiletrum  

 skal forefindes iøjnefaldende opslag med påbud til personalet om at rengøre  

 arme og hænder omhyggeligt med sæbe, forinden arbejdet påbegyndes og efter  

 afbenyttelse af toilet.
Stk. 6.  Gulve skal være jævne og afvaskelige og af  

 materialer, som er tilpasset anvendelsen af lokalerne.
Gulve i toiletområdet  

 skal være af holdbart materiale, der er uigennemtrængeligt for fugtighed, og  

 skal normalt være forsynet med gulvafløb.
Ethvert gulvafløb skal være  

 forsynet med vandlås, der er udført i egnet materiale.
Det skal sikres, at  

 der i vandlåse er sådan gennemskylning, at der ikke i disse henstår  

 ildelugtende vand.
Stk. 7.  Vægge skal være tætte, og af materialer, som er  

 tilpasset anvendelsen af lokalerne.
Væggene skal være jævne og skal være  

 afvaskelige til passende højde.
 Stk. 8.  Lofter skal være tætte og af materialer, der er  

 tilpasset anvendelsen af lokalerne.
 Stk. 9.  Døre til det fri skal være selvlukkende.
 Stk. 10.  Opvarmningen af lokalerne må ikke foretages  

 ved varmekilder, der afgiver støv, lugt eller røg til lokalerne.
B.
Tilvirkningslokaler § 11.  De i denne § nævnte lokaler skal have en  

 størrelse på mindst 20 kvadratmeter og overalt en lofthøjde på mindst 2,5  

 meter.
Stk. 2.  Gulvene skal være tætte og af beton afdækket  

 med klinker eller af andet egnet materiale og være lagt med passende fald til  

 afløb.
Der må ikke forefindes fodpaneler og lignende af træ.
Stk. 3.  Væggene skal i en højde af mindst 1,7 m - for  

 virksomheder der nybygges, eller de dele af virksomheder, som væsentligt  

 ombygges, dog 2 m - være beklædt med glaserede fliser eller andet egnet  

 materiale.
Overgangen mellem gulv og vægge skal være tæt og være udført som  

 hulkel eller på anden for rengøring hensigtsmæssig måde.
Dog kan lette  

 skillevægge, fæstnet til gulv med ben af rustfrit materiale og med en højde  

 på mindst 15 cm, anvendes på steder, hvor sådan adskillelse er hygiejnisk  

 forsvarlig.
Overgang fra vægbeklædning til en pudset overvæg skal udføres  

 enten uden kantdannelse eller være malet med vandfast maling i en ca. 8 cm  

 bred stribe.
Overgangen fra vægflade til vægflade skal udføres på en for  

 rengøring hensigtsmæssig måde.
 Stk. 4.  Fuger mellem klinker, fliser og lignende skal  

 være udfyldt i niveau.
 Stk. 5.  Lofter skal være jævne og lette at rengøre.
 Stk. 6.  Vinduesplader skal i virksomheder, der  

 nybygges, eller i de dele af virksomheder, der væsentligt ombygges, have en  

 hældning på mindst 30 grader mod lokalet.
Stk. 7.  Døre skal være glatte og afvaskelige.
Dørtrin  

 af træ mellem tilvirkningslokaler og mellem tilvirkningslokaler og andre  

 lokaler må ikke forefindes.
 Stk. 8.  Lokalerne skal være forsynet med vandhaner i  

 fornødent antal.
C.
Opbevaringslokaler, herunder kølerum § 12.  Kølerum skal have en sådan kapacitet, at  

 gældende temparaturforskrifter for de opbevarede produkter kan overholdes, og  

 hensigtsmæssig oplagring iøvrigt kan sikres (kølede lagre og lignende).  

 Kølerum skal være forsynet med et let aflæseligt termometer med en  

 nøjagtighed på +/- 1 grad ved 5 grader C.
 Stk. 2.  Kølerumsdøre skal være fremstillet af egnet  

 materiale, der er let at renholde.
 Inventar, apparatur, redskaber m.m.
§ 13.  Inventar, redskaber, apparatur m.m. skal være  

 vel vedligeholdt og være af en sådan konstruktion og af et sådant materiale,  

 at en hensigtsmæssig behandling af produkterne muliggøres, og en let og  

 effektiv rengøring og desinfektion kan foretages.
Inventar m.m. må ikke -  

 bortset fra paller - være af træ.
Stk. 2.  Redskaber og apparatur, herunder beholdere  

 (tanke), samt rør, haner, fittings m.m. skal, for så vidt angår de flader,  

 der kommer i berøring med råvarerne og de deraf tilvirkede produkter, være af  

 rustfrit stål eller andet materiale, der er egnet til formålet.
Redskaber til  

 afmåling af farve, syrekultur og lignende skal være af materiale, der ikke  

 kan slås itu.
 Stk. 3.  Anbringes inventar og apparatur m.m. på gulvet,  

 skal det være let flytteligt eller være anbragt således at rengøring let kan  

 foretages.
Stk. 4.  Afvejningskar skal være således anbragt i  

 forhold til væg og gulv, at karrets indhold ikke udsættes for forurening og  

 således, at karrets kant er hævet mindst 20 cm over gulvet.
Beholdere (tanke)  

 skal være lukkede eller kunne overdækkes.
Beholdere (tanke) skal, medmindre  

 effektiv manuel rengøring kan gennemføres, være udstyret med mekanisk  

 anordning, der sikrer en effektiv rengøring og desinfektion.
 Stk. 5.  Opbevaringsbeholdere (tanke) til mælk skal være  

 således installeret og udstyret, at indholdet kan sikres en ensartet  

 temperatur overalt i beholderen.
Stk. 6.  Opbevaringsbeholdere (tanke) opstillet i det  

 fri skal være placeret således, at påfyldning, tømning og rengøring kan  

 foregå på en hygiejnisk forsvarlig måde og således, at eftersyn let lader sig  

 foretage.
Luftudligningsventiler(ventilationsventiler) på tankene skal være  

 beskyttet mod indtrængning af fremmedlegemer.
Stk. 7.  Ved varmeveksling i forbindelse med opvarmning  

 eller afkøling af produkter i kølekapper, varmevekslere o.lign. skal der  

 træffes tekniske foranstaltninger til at sikre, at der ikke kan ske  

 tilblanding af det varmebærende medium til produktet.
Som varmebærende medium  

 må anvendes damp, vand og isvand.
I apperatur, hvor sikringen sker ved  

 opretholdelse af en tilstrækkelig trykdifferens, må tillige anvendes  

 opløsninger af natriumklorid eller calciumklorid eventuelt, med tilsætning af  

 natriumkarbonat, trinartiumfosfat eller natriumhydroxid.
I hermetisk lukkede  

 kølesystemer, der har en direkte kontaktflade mod produktet, må endvidere  

 anvendes kølemidlerne ammoniak, R-12 og R-22 (ref.
ISO nr. 817 1974).  

 Statskontrollen kan tillade brug af andre varmebærende medier og eventuelt  

 brug af disse medier under andre forhold.
Stk. 8.  Trykluft, der anvendes direkte i forbindelse  

 med råvarer og færdigvarer skal være ren, tør og oliefri.
Trykluftens  

 dugpunkt skal være mindre end 2 C.
Der skal indskydes et effektivt  

 bakteriologisk filter med en porestørrelse på ikke over 0,5 mikrometer, og  

 rørsystemet efter dette filter skal være af rustfrit stål eller andet egnet  

 materiale og kunne rengøres og desinficeres.
 Stk. 9.  Ved anvendelse af automatisk virkende  

 behandlingsanlæg skal konstruktion og styring være indrettet således, at de  

 på effektiv måde sikrer mod uønskede, ukontrollerede sammenblandinger af  

 forskellige produkter og effektivt hindrer forurening af produkterne med  

 f.eks. rengøringsvæske.
 Renholdelse, vedligeholdelse m.m.
A.
Udenomsareal og lokaler § 14.  Gårdspladser, tilkørsels- og vaskepladser samt  

 øvrige udenomsarealer skal holdes rene, ryddelige og være vel vedligeholdte  

 samt i en sådan stand, at urenheder og uren luft ikke derfra kan tilføres  

 virksomhedens lokaler.
 Stk. 2.  Tilvirknings- og opbevaringslokaler skal holdes  

 ryddelige vel vedligeholdte, tilbørligt ventilerede og omhyggeligt rengjorte.
 Stk. 3.  I tilvirknings- og opbevaringslokaler må der  

 ikke foregå uvedkommende arbejde og færdsel og ikke findes uvedkommende  

 genstande eller varer.
Stk. 4.  Dyr må ikke have adgang til virksomhedens  

 lokaler.
Skadedyr skal bekæmpes.
Stk. 5.  Giftstoffer, f.eks. til skadedyrsbekæmpelse, må  

 kun modtages og forefindes i virksomheden i absolut tætte og robuste  

 originalemballager og skal holdes effektivt adskilt fra såvel rå- som  

 færdigprodukter.
Udlægning af gift for gnavere i foderdepoter må ikke  

 foretages i tilvirkningslokaler.
B.
Inventar, apparatur, redskaber m.m.
§ 15.  Alle ved tilvirkning og opbevaring m.m. af  

 virksomhedens produkter anvendte beholdere, tanke, tankvogne, redskaber,  

 maskiner, apparater, rørledninger, ventiler, spande, omrørere m.m. skal være  

 vel vedligeholdte og til stadighed holdes omhyggeligt rene.
Rengøringen skal  

 foretages så hyppigt, det er nødvendigt og skal normalt afsluttes med en  

 desinfektion.
Stk. 2.  Til rengøringen må kun anvendes egnede  

 rengøringsmidler.
Rengøringen skal følges af gennemskylning (afskylning) med  

 vand således, at rester af rengøringsmidler fjernes effektivt.
Emballagerne  

 for sådanne rengøringsmidler skal være forsynet med oplysning om  

 rengøringsmidlets bestanddele, brugsområde og brugskoncentration.  

 Statskontrollen kan forbyde anvendelsen af rengøringsmidler hvis anvendelse  

 af disse giver anledning til sundhedsmæssige betænkeligheder eller befrygtes  

 at forurene levnedsmidlerne.
 Stk. 3.  Desinfektionen skal foretages på en af følgende  

 måder:
Statskontrollen kan tillade brug af andre desinfektionsmetoder end de  

 under a) - d) nævnte.
Andre desinfektionsmidler end de under c) og d) angivne  

 eller de i medfør af dette stykke særligt tilladte må ikke forefindes i  

 virksomheden.
Stk. 4.  Desinfektion må først foretages efter  

 bortskylning af rengøringsmidlet.
For flader, der kommer i berøring med  

 produkter m.m. skal desinfektionsmidlet afskylles med vand efter en passende  

 virkningstid.
Stk. 5.  Desinfektion kan undlades, såfremt der i  

 forbindelse med rengøringen anvendes salpetersyre af en styrke på mindst 0,3  

 pct., og denne bortskylles eller effektivt afdryppes efter en passende  

 virkningstid Stk. 6.  Udføres rengøring og desinfektion ved  

 cirkulation, skal de anvendte påvirkningstider og -temperaturer samt  

 cirkulationshastigheder i alle dele af systemet være tilstrækkelige til at  

 sikre en fuldstændig rensning og effektiv desinfektion.
Haner, rør m.m., der  

 indgår i cirkulationssystemet, skal hyppigt adskilles og efterses.
Slidte og  

 defekte pakninger skal fornyes.
 Stk. 7.  Vogne, paller, hylder o. lign., der kommer i  

 berøring med virksomhedens produkter såvel i uemballeret som i emballeret  

 stand, skal være vel vedligeholdte og rene.
Stk. 8.  Såvel detail- som engrosemballage skal være  

 ren, fri for insekter og lignende uvedkommende bestanddele og forureninger og  

 velegnet til formålet.
Emballage skal såvel under transporten til  

 virksomheden som under opbevaringen på virksomheden holdes effektivt  

 beskyttet mod forurening, fugtighed og andet, der kan forringe produkternes  

 hygiejniske kvalitet.
 Stk. 9.  Køleaggregater skal afrimes efter behov.
Stk. 10.  Ventilationssystemer skal holdes rene.
Filtre  

 skal hyppigt udskiftes eller renses.
Opbevaring og en gros transport af  

 margarine § 16.  Produkterne må ikke anbringes direkte på  

 gulvet, men skal placeres på paller, tremmer, løse hylder og lignende.
Stk. 2.  Er der for produkter påbudt, anbefalet eller på  

 emballagen om disse angivet opbevaringstemperatur skal opbevaring og  

 transport af produkterne ske i overensstemmelse hermed.
Virksomheden skal  

 jævnligt føre kontrol med, at opbevaringstemperaturen overholdes.
 Stk. 3.  Transportmidler, der anvendes til transport af  

 margarine m.v. skal være hensigtsmæssigt indrettet til formålet.
Lokaler hos engrosforhandlere, importører  

 og eksportører af margarine § 17.  Margarine m.v. skal hos engrosforhandlere  

 opbevares på et til Statskontrollen anmeldt lager.
 Stk. 2.  Margarine m.v. skal hos importører og  

 eksportører opbevares i lagre, der er godkendt af Statskontrollen.
 Stk. 3.  Lagerlokaler, hvori der opbevares margarine  

 m.v. som er underkastet særlige temperaturforskrifter, skal være forsynet med  

 de nødvendige køleanlæg.
Stk. 4.  Lokalerne skal være forsynet med fornødent lys  

 og fornøden ventilation.
Gulvene skal være hele og uigennemtrængelige for  

 fugtighed.
Vægge og lofter i lagerlokaler skal være hele og skal, mindst til  

 en højde af 2 meter være afvaskelige.
 Stk. 5.  Lagerlokalerne skal holdes rene og være vel  

 vedligeholdte.
Stk. 6.  Der må ikke fra lagerlokalerne være direkte  

 forbindelse til toiletrum.
Håndvaske med sæbe eller hånddesinfektionsmiddel  

 og engangshåndklæder skal forefindes i toiletrummene, og der skal forefindes  

 opslag til personalet om, at det efter afbenyttelse af toilet skal vaske  

 hænder, forinden arbejdet i lagerlokalerne på ny påbegyndes.
 Stk. 7.  Personalets gang- og arbejdstøj må ikke  

 opbevares i lagerlokalerne.
 Stk. 8.  Ved af- og pålæsning af margarine m.v. f.eks.  

 fra containere, skal varen være effektivt beskyttet mod forurening,  

 fugtighed, sollys og temperaturændringer.
 Personalets hygiejne og sundhedstilstand  

 m.v.
 § 18.  Personer, der er beskæftiget i de af nærværende  

 bekendtgørelse omhandlede virksomheder, skal iagttage omhyggelig renlighed i  

 deres arbejde og have god personlig hygiejne.
Stk. 2.  Virksomheden skal sørge for, at de ansatte  

 personer får nødvendige anvisninger om, hvorledes de skal forholde sig i de  

 spørgsmål om personlig hygiejne og renlighed, der har betydning for arbejdets  

 forsvarlige udførelse.
Virksomheden skal foretage de foranstaltninger, som i  

 nævnte henseende er påkrævet under hensyn til arten af oplagringen eller  

 behandlingen af produkterne.
 Stk. 3.  De ved behandling af margarine m.v.  

 beskæftigede personer skal være iført en passende særlig arbejdsdragt, f.eks.  

 kittel, forklæde eller lignende af vaskbart stof samt være iført  

 hovedbeklædning af passende udformning samt efter arbejdets beskaffenhed  

 særlige benklæder af vaskbart stof.
Stk. 4.  Arbejdsdragten skal holdes ren.
Arbejdsdragt,  

 der anvendes i forbindelse med behandling af margarine m.v. skal forblive på  

 arbejdspladsen og må kun fjernes derfra for vask og reparation.
Personlige  

 effekter som klæder, tasker og lignende skal opbevares vel adskilt fra såvel  

 arbejdsdragt som fra levnedsmidler.
Stk. 5.  Personalet skal vaske hænder umiddelbart før  

 arbejdets begyndelse og efter hvert toiletbesøg samt så ofte, det iøvrigt af  

 hygiejniske grunde er nødvendigt.
Personer, som beskæftiges ved behandling af  

 margarine m.v. skal herudover i fornøden udstrækning vaske underarme.
Ved  

 vasken skal anvendes sæbe og varmt vand og om nødvendigt  

 håndesinfektionsmiddel.
 Stk. 6.  Tobaksrygning i tilvirknings- og  

 opbevaringslokaler er forbudt.
 § 19.  Personer, der lider af eller er bærere af  

 sådanne smitsomme sygdomme, hvis smitstof gennem levnedsmidler kan spredes  

 til andre personer, må ikke være beskæftiget ved tilvirkning eller behandling  

 af margarine m.v.
 Stk. 2.  Personer, der lider af væskende eller  

 inficerede sår, inficeret eksem eller ligenende, må ikke være beskæftiget ved  

 tilvirkning eller behandling af margarine m.v.
Stk. 3.  Personer, der omfattes af stk. 1 og 2, skal  

 meddele herom til den ansvarlige for virksomheden.
Det påhviler denne  

 ansvarlige at anmelde til statskontrollen, når det kommer til hans kendskab,  

 at der blandt hans personale forekommer sygdomme, der formodes at henhøre  

 under de i stk. 1 nævnte sygdomme, og statskontrollen skal meddele dette  

 videre til embedslægeinstitutionen.
 Stk. 4.  Såfremt statskontrollen eller en  

 embedslægeinstitution måtte få formodning om, at en person omfattet af stk. 1  

 er beskæftiget ved en virksomhed omfattet af nærværende bekendtgørelse, skal  

 man gensidigt underrette hinanden og statskontrollen skal nedlægge forbud,  

 som anført i stk. 1.
 § 20.  Personer, der har været udelukket fra  

 beskæftigelse på grund af smitsomme sygdomme, eller fordi de har været bærere  

 af smitstoffer for sådanne sygdomme (jfr. § 19 stk. 1), må ikke påny  

 beskæftiges ved behandling af margarine m.v. forinden statskontrollen - i  

 samråd med embedslægeinstitutionen - skriftligt har tilladt dette.
 Tilsynsmyndigheder m.m.
 § 21.  Statskontrollen med Mejeriprodukter og Æg m.m.  

 fører tilsyn med overholdelsen af bestemmelserne i denne bekendtgørelse.
Stk. 2.  Statskontrollen har mod behørig legitimation  

 adgang til ethvert sted, hvor margarine m.v. tilvirkes, behandles, oplagres  

 eller forhandles en gros samt til ethvert transportmiddel, der foretager en  

 dertil knyttet transport af margarine m.v.
Statskontrollen har ret til  

 vederlagsfrit på ethvert af disse steder at udtage prøver af råvarer,  

 halvfabrikata, færdigvarer, emballage, tilsætningsstoffer, bekæmpelsesmidler  

 samt desinfektions- og rengøringsmidler.
 Stk. 3.  Den, der er ansvarlig for forhold, som omfattes  

 af denne bekendtgørelse, skal efter anmodning fra statskontrollen give alle  

 oplysninger, herunder om økonomiske og regnskabsmæssige forhold, som har  

 betydning for tilsynets eller kontrollens gennemførelse.
 Stk. 4.  Statskontrollen er berettiget til - når  

 forholdene gør det påkrævet - at nedlægge forbud mod en virksomheds  

 fremstilling af margarine m.v. samt eventuelt at tilbagekalde en  

 autorisation.
 Stk. 5.  De autoriserede virksomheder skal afgive de i  

 stk. 2 nævnte prøver uden vederlag og skal på begæring emballere og forsende  

 prøver efter tilsynsmyndighedernes nærmere bestemmelser, ligesom de skal  

 afholde udgifterne ved forsendelsen.
 Stk. 6.  Enhver autoriseret eller godkendt virksomhed  

 skal være statskontrollen behjælpelig med prøveudtagning og undersøgelse af  

 margarine m.v.
 § 22.  Ved tilsyn med virksomhederne skal det sikres,  

 at forudsætningerne for autorisationens meddelelse stadig er til stede.
 Stk. 2.  Statskontrollen kan fastsætte nærmere  

 retningslinier for tilsynet med de autoriserede virksomheder.
Klage og dispensation § 23.  De af statskontrollen i medfør af denne  

 bekendtgørelse trufne afgørelser kan inden 4 uger påklages til  

 Landbrugsministeriet.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
§ 24.  Statskontrollen kan, når forholdene taler  

 derfor meddele dispensation fra bestemmelserne i nærværende bekendtgørelse.  

 Kapitel XI Straffebestemmelser § 25.  Overtrædelse af bestemmelserne i §§ 1-3, § 5,  

 stk. 1, §§ 6-18, § 19, stk. 1-3, § 20 og § 21, stk. 2-3 og stk. 5-6 straffes  

 med bøde.
 Ikrafttrædelsesbestemmelser.
