En medarbejder i en kommune klagede  

 over at hun var blevet tildelt en tjenstlig advarsel af kommunen.  

 Begrundelsen  

 for advarslen var at medarbejderen uden saglig grund havde indhentet  

 oplysninger  

 om kommunens arbejdsmarkedschef og dennes familie i et kommunalt register som  

 indeholdt fortrolige oplysninger til brug for ligningen af skatteborgerne i  

 kommunen.
Advarslen blev endvidere begrundet i at medarbejderen havde  

 videregivet anonymiserede oplysninger i en social sag til sin fagforening.
Ombudsmanden  

 udtalte at kommunen ikke kunne betragte  

 medarbejderens videregivelse af anonymiserede oplysninger fra en social sag  

 til sin fagforening som en tjenesteforseelse eller på anden måde kritisabelt.  

 Videregivelsen af oplysningerne kunne dermed heller ikke berettige kommunen  

 til at give en advarsel.  

 Ombudsmanden  

 havde derimod ikke grundlag for at kritisere at kommunen mente at  

 medarbejderen  

 handlede pligtstridigt ved at indhente oplysninger i registret om  

 arbejdsmarkedschefen  

 og dennes familie.
På den baggrund henstillede ombudsmanden til kommunen at  

 genoptage sagen med henblik på at overveje om det forhold at medarbejderen  

 søgte oplysninger om arbejdsmarkedschefen og dennes familie i registret, i  

 sig  

 selv var af en sådan grovhed at det kunne give anledning til at meddele  

 medarbejderen en advarsel.  

 Ombudsmanden  

 skrev samtidig til kommunen at den i forbindelse med sin genoptagelse af  

 sagen  

 burde være opmærksom på at en advarsel kan miste sin betydning ved at ligge  

 for  

 langt tilbage i tiden. (J.nr. 2001-2313-812).
Advarsel for videregivelse af anonymiserede oplysninger til  

 fagforening og indhentelse af oplysninger fra register Det fremgår af sagens akter at A blev ansat som kontorelev hos  

 X Kommune den 1. juli 1979. Den 1. juli 1981 blev hun ansat som assistent.  

 Den  

 1. juli 1991 blev hun oprykket til overassistent.
 Med virkning fra 1. september 1997 blev hun optaget på  

 socialformidleruddannelsen og fik i den forbindelse meddelt orlov med løn i  

 perioderne 1. september 1997 til 1. marts 1998 og 1. september 1998 til 1.  

 marts 1999. Den 3. juni 2000 fik A tildelt endnu tre måneders orlov med løn i  

 perioden 1. januar 2001 til 1. april 2001 med henblik på færdiggørelse af sin  

 uddannelse som socialformidler.
Den 6. august 2000 afleverede medarbejdere i  

 Arbejdsmarkedsafdelingen i X Kommune et brev til sikkerhedsgruppen for  

 medarbejdere uden for rådhuset ved (X) Kommunes Arbejdsmarkedsafdeling  

 vedrørende  

 det psykiske arbejdsmiljø i afdelingen.
Baggrunden herfor var at der gennem  

 længere tid havde været uro i afdelingen, bl.a. som følge af at  

 medarbejdergruppen  

 var utilfreds med ledelsesstilen hos dele af afdelingens ledergruppe,  

 herunder  

 bl.a. arbejdsmarkedschef B.
Som et eksempel på problematisk ledelsesstil var  

 det i brevet nævnt at ledelsen omgjorde afgørelser truffet af sagsbehandlerne  

 på baggrund af personlige klager.
Brevet var underskrevet af 45 medarbejdere  

 i  

 afdelingen, herunder A.
 Den 7. august 2000 modtog Personalechef i X Kommune, C, Forvaltningschef  

 ( ), Fagforbund Y og Fagforbund Z en kopi af brevet.
Den 29. august 2000 blev der afholdt et møde mellem X Kommune  

 og repræsentanter fra de 2 fagforeninger.
Fra Kommunens side deltog  

 personalechef C, Arbejdsmarkedschef B og Forvaltningschef ( ). Bl.a.  

 spørgsmålet om omgørelse af afgørelser blev drøftet på mødet.
Den 12. september 2000 fremkom Y og Z med en redegørelse til  

 kommunen hvori foreningerne gennemgik de forskellige klagepunkter fra  

 medarbejderne.
Af redegørelsen fremgår bl.a. følgende vedrørende omgørelse af  

 afgørelser:
På mødet fremkom (B) ved mødets afslutning med forskellige  

 udtalelser.
Vi noterede udtalelserne straks  en enkelt af udtalelserne  

 er  

 noteret i stikordsform.
 (B) udtalte bl.a.:
1. Jeg vil gerne se konkrete sager på omgjorte afgørelser.  

 Der har muligvis været et enkelt tilfælde i Integrationsafsnittet.
Ellers er  

 proceduren, at jeg henviser folk til at klage til socialudvalgsformanden i  

 træffetiden torsdag (citeret udfra stikordsnotater, men indholdet er som  

 gengivet.) (Z) og (Y) har efterfølgende undersøgt påstandene nærmere.
ad 1. I mindst 3 konkrete sager (ud over den (B) selv nævnte  

 på mødet) er afgørelser blevet omgjort af (B). (Y) og (Z) kender ikke  

 personnumre og navne, men vedlægger kopi af journalark (dog ikke af den sag  

 (B)  

 selv omtalte). Sagsbehandlers navn fremgår, og såfremt det ønskes kan  

 sagsbehandler  

 finde den konkrete sag.
Vi har ikke anstrengt os for at finde yderligere  

 sager. En af sagsbehandlerne der var nævnt, var A.
 I redegørelsen var det også nævnt at flere medarbejdere i  

 afdelingen, herunder også ledere, skulle have fået udført privat arbejde af  

 klienter.
 Den 20. september 2000 besvarede kommunen foreningernes  

 henvendelse af 12. september 2000. Spørgsmålet om fremsendelse af de  

 anonymiserede journalark blev ikke kommenteret.
 X Kommunes økonomiudvalg besluttede på et møde den 11. oktober  

 2000 at anmode Kommunernes Landsforenings Personalejuridiske kontor og  

 Kommunernes Revision om bistand til undersøgelse af forholdene i  

 arbejdsmarkedsafdelingen.
En af de problemstillinger som Kommunernes Landsforening blev  

 anmodet om at undersøge, var brugen af arbejdsmarkedsafdelingens biler:  

 Pressen bragte i oktober 2000 flere artikler hvori der blev rejst mistanke om  

 at arbejdsmarkedschef Bs søn i 1997 skulle have kørt i kommunens bil og  

 i  

 forbindelse hermed have været involveret i et uheld.
B havde hertil oplyst at  

 han på tidspunktet for ulykken var ejer af en bil af samme mærke og farve som  

 kommunens bil.
 Den 28. november 2000 bragte X Dagblad en artikel hvori det  

 blev anført at X Dagblad var i besiddelse af en udskrift fra kommunens  

 R  

 75-register hvoraf fremgik at B ikke i 1997 var registreret som ejer af  

 en bil  

 som svarede til kommunens bil.
I anledning af artiklen undersøgte kommunen via logninger på  

 edb-systemet hvem af kommunens medarbejdere der i perioden op til at artiklen  

 blev bragt, havde søgt oplysninger i registeret om B og dennes hustru og søn.  

 Logningen viste at to medarbejdere fra arbejdsmarkedsafdelingen havde  

 foretaget  

 sådanne søgninger.
En af disse medarbejdere var A.
Den 7. december 2000 udsendte kommunaldirektør ( ) og  

 personale- og organisationschef C en e-mail til alle ansatte i X Kommune  

 under overskriften Information  Brud på datahemmelighed.
I  

 e-mailen var  

 bl.a. anført følgende:
 Som det formentlig vil være dig bekendt via den elektroniske  

 eller trykte presse er der formodninger om brud på de regler, der gælder for  

 anvendelse af IT systemer, der indeholder personfølsomme oplysninger   

 senest  

 R75 indkomstregistret, som staten stiller til kommunens rådighed for  

 skatteligningen  

 og udbetaling af sociale ydelser.
(X) kommune har siden den 28/11 været opmærksom på situationen  

  og har i mellemtiden fra vore dataleverandører fremskaffet det  

 logningsmateriale,  

 som danner grundlag for den undersøgelse vi p.t. er i færd med.
Vi forventer  

 at  

 have afsluttet vores undersøgelser senest mandag  og vil herefter tage  

 en  

 samtale med de(n) berørte medarbejdere.
Vi vil på baggrund af samtalen tage  

 de  

 relevante skridt i sagen.
Vi betragter anvendelse af følsomme registres oplysninger til  

 andet formål end det tiltænkte med særdeles  

  

 stor alvor.
Det er et alvorligt brud på tilliden mellem  

 ansættelsesmyndigheden og medarbejderen  og det er et brud på den  

 tavshedspligt, som jf. straffeloven gælder alle, der virker i kommunal  

 ansættelse  

 eller hverv.
Det er et forhold, som er egnet til at skabe mistillid i  

 befolkningen til den samlede kommunale virksomhed.
Danmarks Radio (og TV) har (og vil) i dagens løb bringe  

 indslag om forholdene i (X)- by.
Vi kan kun beklage, at jeres arbejdsplads på  

 den måde udstilles  men sådan er virkeligheden altså.
Vi vil mane til besindighed.
Målet helliger ikke altid midlet.  

 Vi har een særlig interesse i hele denne sag  en interesse, som vi  

 deler med  

 offentligheden  at komme helt til bunds og få klarlagt sagens fakta i  

 et og  

 alt.
Det er det grundlag vi træffer vore beslutninger på  og det  

 grundlag,  

 som KLs konsulenter og KRs revisorer hjælper både os og  

 økonomiudvalget  

 med. I brev af 8. december 2000 blev A indkaldt til en samtale den  

 11. december 2000 med kommunens personale- og organisationschef, C.
Det blev  

 anbefalet at A mødte med en bisidder i form af tillidsrepræsentanten eller en  

 repræsentant for hendes organisation. Årsagen til indkaldelsen var angivet  

 som  

 de alvorlige brud på kommunens datasikkerhed som var blevet  

 konstateret.
Datatilsynet skrev i brev af 8. december 2000 til X Kommune at  

 tilsynet gennem dagspressen var blevet bekendt med at der verserede en sag i  

 kommunen hvor en medarbejder uberettiget havde trukket personoplysninger fra  

 kommunens systemer og angiveligt givet disse oplysninger videre til den  

 lokale  

 avis.
Datatilsynet anmodede i den anledning kommunen om at redegøre for de  

 nærmere omstændigheder i sagen.
 Af X Kommunes referatet af samtalen den 11. december 2000 med  

 A fremgår bl.a. følgende:
 (A) ( ) erkender at (B) og hustru ikke er en del af  

 klientellet. (A) har været inde på R75- registrene for de pågældende.  

 Baggrunden herfor var at det var i egen interesse at se i hvilket omfang  

 oplysningerne  

 om eksistensen af biler tilhørende (B) og hustru var korrekte eller ej.
 (A) tilkendegiver ikke at have udprintet oplysningerne fra  

 R75-registrene. (A) har intet kendskab til, hvordan pressen er kommet i  

 besiddelse  

 af R75-oplysningerne.
(A) erkender efter opfordring fra (Y) at have været inde på  

 registrene i sociale sags- ark for ( ). For så vidt angår ( ) erindrer (A)  

 ikke  

 at have været inde på sagen. (A) erkender, at sagsarkene er udprintet og  

 tilsendt  

 (Y) i ekstraheret form.
Ekstraheringen er foretaget af (A).
 (A) var ikke bekendt med, at det var forkert at udlevere  

 ekstraherede sagsark til (Y) . (A) kan bekræfte, at de ekstraherede sagsark  

 er  

 faxet til (Y) af (A).
 (A) er ikke bekendt med, hvordan oplysningerne i sagsarkene  

 er kommet til pressens kendskab.
(A) kunne ikke uden videre erindre, hvornår hun er mødt på  

 arbejdet den 28/11, men oplyser at hun normalt møder mellem kl. 8-  

 8.30. X Kommunes økonomiudvalg besluttede på et møde den 11.  

 december 2000 at anmode Politimesteren i X-by om en politimæssig  

 efterforskning  

 af to tilfælde som figurerede i R 75-systemets log for det relevante tidsrum  

 hvor logningen havde været undersøgt.
Den 12. december 2000 blev A med henvisning til beslutningen  

 om politimæssig undersøgelse fritaget for tjeneste med løn indtil videre.
I  

 brevet til A vedrørende tjenestefritagelsen skrev kommunen bl.a. følgende:
 Senest når (X) Kommune har modtaget resultatet af den  

 politimæssige efterforskning vil økonomiudvalget tage nærmere stilling til  

 spørgsmålet om mulige ansættelsesretlige sanktioner i sagens anledning,  

 herunder eventuel iværksættelse af partshøring i medfør af forvaltningslovens  

 bestemmelser.
(X) kommune forbeholder sig i øvrigt muligheden for  

 anvendelse af ansættelsesretlige sanktioner, herunder bortvisning, såfremt  

 efterfølgende undersøgelser måtte give grundlag herfor. X Kommune skrev den 13. december 2000 bl.a. således til  

 Politimesteren i X-by:
 Økonomiudvalget i (X) Kommune skal hermed anmode  

 Politimesteren i (X) Kommune om at indlede efterforskning af uretmæssig  

 indhentelse og videregivelse af private fortrolige oplysninger fra kommunens  

 R  

 75 register til (X) Dagblad.
 På baggrund af pressens omtale af sagen om arbejdsmarkedschef  

 (B)s private biler, har (X) kommune gennemgået R 75 systemets logning i  

 perioden 23. november 2000, kl. 00.00 til 28. november 2000, kl. 10.00.
 Gennemgangen viser, at 2 medarbejdere i denne periode har  

 udsøgt oplysninger om arbejdsmarkedschefen og dennes hustru i det centrale  

 formueregister.
(X) Kommune har gennemført tjenstlige samtaler med de  

 pågældende personer.
Kopi af mødereferater med relevante bilag vedlægges til  

 brug for efterforskningen.
 (X) Kommune kan oplyse, at administrationen har bestilt en  

 yderligere udskrift af R 75 systemets logninger for perioden 12. oktober 2000  

 og frem til 22. november 2000.
Denne udskrift vil blive fremsendt, så snart den foreligger. Den 14. december 2000 informerede personale- og  

 organisationschef C pr. e-mail chefen for kommunens skatte- og borgerservice,  

 ( ), om at han ved gennemgang af loggen for den udvidede periode tilbage til  

 11. oktober 2002 havde konstateret at 6 medarbejdere i skatte- og  

 borgerservice  

 havde anvendt R 75-systemet til at indhente oplysninger om B og i nogle  

 tilfælde dennes hustru.
Med baggrund i den artikel der var blevet bragt i X Dagblad  

 den 28. november 2000, var der fra kommunen opstillet nogle  

 relevanskriterier  

 med henblik på at konstatere hvilke medarbejdere der kunne være kilden til  

 artiklen i X Dagblad og dermed efter kommunens opfattelse kunne have brudt  

 deres tavshedspligt.
Bl.a. skulle medarbejderen have været inde at kigge på  

 alle årene 1997, 1998 og 1999, og der skulle være foretaget forespørgsler på  

 såvel  

 B som dennes hustru.
I e-mailen skrev C bl.a. følgende:
Jeg kan ved gennemgang af loggen konstatere, at i alt 6  

 medarbejdere har anvendt systemet R 75 i den nye periode.
Ingen af de 6  

 medarbejdere er dog omfattet af alle vore relevanskriterier  og kan  

 alene på  

 den baggrund næppe antages at være årsag til videregivelse af fortrolige  

   

 tavshedsbelagte  oplysninger.
 De 6 medarbejdere er ifgl. brugernavn alle ansatte i Skat  

 & Borgerservice.
 På trods at de pågældende ikke kan mistænkes for at have  

 begået ulovligheder vil det i medfør af forvaltningslovens § 32 være  

 uberettiget at søge oplysninger, som ikke er relevante for den pågældendes  

 arbejde.
 Idet det ikke kan afvises, at medarbejdere i S&B kan have  

 en arbejdsmæssig begrundelse i relation til forespørgslerne vil jeg derfor  

 bede dig i givet fald tage en samtale med de relevante medarbejdere.
Jeg finder, at samtalen bør have karakter af en mild påtale,  

 såfremt fremskaffelsen af oplysningerne ikke skønnes relevant for pågældendes  

 arbejdsfunktion. Skatte- og borgerservicechef ( ) meddelte den 14. december  

 2000 følgende til C:
Jeg har nu gennemført en samtale med fire af de seks  

 medarbejdere ( ) Jeg har påtalt det forkerte i at trække informationer, som  

 ikke er relevante for den pågældendes arbejde.
Medarbejderne har erkendt, at  

 de har været inde for at kigge  og at det er sket af ren og skær  

 nysgerrighed.
 Forinden jeg gennemførte de fire samtaler har jeg givet  

 tillidsrepræsentant ( ) en orientering om samtalernes indhold og omfang.
 Jeg har ligeledes udarbejdet et kort notat til de pågældende  

 medarbejderes personalemapper.
Med hensyn til de to sidste personer (afdelingsledere), der  

 fremtræder på logudtrækket, er deres interesse i informationerne betragtet  

 som  

 indhentet inden for deres tjenstlige opgaver.
Blandt andet af hensyn til  

 undersøgelse af, hvorvidt der ligningsmæssigt burde gribes ind, og om  

 pågældende  

 person er markeret i systemet som særligt ligningsinteressant. I anledning af en forespørgsel fra Fagforbund Y meddelte X  

 Kommune den 20. december 2000 til A at den tidligere meddelte orlov med løn i  

 perioden 1. januar til 31. marts 2001 til færdiggørelse af  

 socialformidleruddannelsen  

 fortsat var gældende.
Det blev dog understreget at de vilkår som i brev af  

 12.  

 december 2000 blev meddelt A i forbindelse med tjenestefritagelsen, fortsat  

 var gældende.
Den 21. december 2000 sendte X Kommune en redegørelse til  

 Datatilsynet vedrørende sagen.
Kommunen skrev bl.a. følgende:
 I den anledning kan oplyses, at kommunen den 28. november  

 2000, kl. ca. 9.00 telefonisk blev kontaktet af journalist ( ), (X) Dagblad.  

 Denne oplyste til 2 af hinanden uafhængige personer, at han netop fra en  

 kommunalt ansat havde modtaget en udskrift fra kommunens R 75 system.  

 Kommunen  

 kunne senere på dagen konstatere, at (X) Dagblad bragte informationer, som  

 efter det i artiklen oplyste hidrørte fra det centrale formueregister   

 R 75.
Umiddelbart efter journalistens henvendelse tog kommunen  

 initiativ til at få systemets logning for en relevant periode.
Den  

 efterfølgende  

 gennemgang af loggen for perioden 23.11.2000, kl. 00.00  28.11.2000,  

 kl. 10.00  

 viste 3 tilfælde  fordelt på 2 brugere  af forespørgsler på R 75,  

 som alle påkaldte  

 sig interesse for en nærmere undersøgelse.
 Det kan til orientering i øvrigt oplyses, at der p.t. verserer  

 en omfattende sag i relation til det psykiske arbejdsmiljø og mistanke om  

 misbrug af offentlige midler i arbejdsmarkedsafdelingen i (X) kommune.
På grundlag af logudskrifterne  og personalekontorets  

 opklarende samtale med de pågældende 2 medarbejdere, som begge er ansat i (X)  

 kommune  besluttede økonomiudvalget i mødet den 11. december 2000 at  

 anmode  

 Politimesteren i (X)-by om en efterforskning af sagen.
De 2 ansatte er indtil  

 videre tjenestefritaget med løn.
Kopi af henvendelse til Politimesteren af  

 13. december 2000 vedlægges som bilag.
(X) Kommune har yderligere den 14. december 2000 modtaget log  

 fra CSC Datacentralen, hvor logningen er udsøgt for en ekstra periode på ca.  

 6 uger  efter de samme opstillede udsøgningskriterier.
En gennemgang af  

 loggen viser, at ikke yderligere brugere opfylder alle relevanskriterier.
 Der vedlægges en kopi af de relevante artikler fra (X)  

 Dagblad.
Endelig kan det meddeles, at såvel (X) Dagblad som (X) kommune  

 efter det oplyste er blevet anmeldt til politiet for uretmæssig videregivelse  

 af personlige oplysninger. X Kommune sendte den 22. december 2000 yderligere oplysninger  

 om sagen til Politimesteren i X-by.
Af brevet fremgår bl.a. følgende:
 Til grund for (X) Kommunes anmodning om politimæssig  

 efterforskning af sagen ligger følgende faktum:
 ·  

  

 	  

 journalist ( ), (X) Dagblad, oplyste den  

 28. november 2000 Personalechef (C), at han af en kommunalt ansat havde fået  

 udskrifter  

 af kommunens system R 75, angående personlige oplysninger om  

 Arbejdsmarkedschef  

 (B) og dennes hustru.
 ·  

  

 	  

 (X) Kommune har via CSC Datacentralen modtaget  

 logninger på familien (B)s R 75 for perioden 12. oktober og frem til  

 28. november  

 2000. Af disse logninger fremgår, at alene 2 medarbejdere i denne periode har  

 udsøgt oplysninger fra familiens R 75, som tilsammen rummer de oplysninger  

 der  

 viderebringes i (X) Dagblads artikler den 28. november 2000.
 ·  

  

 	  

 Overassistent (A) har den 11. december 2000  

 erkendt, at hun har skaffet sig adgang til Arbejdsmarkedschef (B) og dennes  

 hustrus R 75 registeroplysninger. (A) oplyser, at dette ikke skete i  

 tjenstligt ærinde, men skete i egen interesse for at undersøge (B)s  

 private forhold.
 ·  

  

 	  

 Socialrådgiver ( ) har den 11. december  

 2000 afvist at have været inde på familiens R 75 register og har oplyst, at  

 hendes personlige kode har ligget i en papirkalender på hendes skrivebord.  

 Hun  

 oplyser, at hun ikke har udleveret sin personlige kode til andre.
 Det er (X) Kommunes opfattelse, at (A), i strid med  

 straffelovens § 155, misbruger sin stilling til at krænke  

 Arbejdsmarkedschefen  

 og dennes families private ret.
 Det er (X) Kommunes vurdering, at motivet til krænkelsen  

 blandt andet skal findes i (A)s ønske om at Arbejdsmarkedschefen  

 afskediges  

 fra sin stilling ved (X) Kommune. (A) har, sammen med flere andre  

 medarbejdere,  

 udtalt sig om dette i vedlagte skrivelse af 25. september 2000.
Det er (X) Kommunes opfattelse, at nogen, i strid med  

 straffelovens § 263, stk. 2, har brugt ( )s personlige password til at  

 skaffe  

 sig adgang til Arbejdsmarkedschefens families R 75 oplysninger, idet det kan  

 konstateres, at nogen faktisk har skaffet sig adgang til R 75 oplysningerne  

 ved brug af ( )s personlige kode.
Der henvises i denne forbindelse til  

 Karnovs  

 Lovsamling, 1998 bind 3, side 3794.
 Det er (X) Kommunes vurdering, at mindst én af de 2 personer  

 som opfylder kriterierne for at have kendskab til de oplysninger som  

 videregives i (X) Dagblads artikler den 28. november 2000, i strid med  

 straffelovens § 152, jf. forvaltningslovens § 27, må have videregivet  

 disse oplysninger til Journalist ( ).
Det er på ovennævnte grundlag, at (X) Kommune anmoder  

 Politimesteren i (X)-by om at indlede en politimæssig efterforskning af  

 sagen. Den 5. januar 2001 anmodede Y-klubben i X Kommune om at få en  

 skriftlig redegørelse for hvorfor de medarbejdere der havde indhentet  

 oplysninger fra R 75 vedrørende B og dennes familie, tilsyneladende var  

 blevet  

 behandlet forskelligt.
Kommunen skrev i den anledning bl.a. følgende til  

 Y-klubben den 18. januar 2001:
 (X) Kommune kan oplyse, at logninger fra edb-systemet har  

 vist, at der i perioden 12. oktober til 28. november 2000 er to medarbejderes  

 password i Arbejdsmarkedsafdelingen samt seks medarbejderes (heraf to  

 lederes)  

 password i Skat og Borgerservice, der har været benyttet til at søge  

 oplysninger  

 via R75 registret om (B).
 Det kan endvidere oplyses, at der herudover er én medarbejder  

 i Arbejdsmarkedsafdelingen, der via sit password har forsøgt at opnå adgang  

 til (B)s R 75, men hvor dette ikke lykkedes.
(X) Kommune har på grundlag af de foretagne logninger samt en  

 tjenstlig samtale fritaget to medarbejdere i Arbejdsmarkedsafdelingen for  

 tjeneste indtil videre med sædvanlig løn.
Samtidig er politiet anmodet om en  

 efterforskning, idet kommunen ønsker en afklaring af, hvorvidt der er sket  

 misbrug  

 af offentlig stilling og uretmæssig videregivelse af oplysninger til (X)  

 Dagblad.
(X) Kommune kan oplyse, at tjenestefritagelse ikke er en  

 ansættelsesretlig sanktion.
Der er endnu ikke truffet afgørelse om  

 ansættelsesretlige  

 sanktioner i forhold til disse medarbejdere.
For så vidt angår de fire medarbejdere i Skat og Borgerservice  

 har disse indtil videre fået en mundtlig påtale.
De to ledende medarbejdere i  

 Skat og Borgerservice, der har søgt oplysninger via R75, har ligeledes været  

 til en opklarende samtale med skattechefen.
 (X) Kommune skal oplyse, at for så vidt angår medarbejderne i  

 Arbejdsmarkedsafdelingen er disses password benyttet til at skaffe  

 oplysninger  

 om familien (B)s private forhold fra et antal skærmbilleder fra R 75,  

 hvoraf  

 oplysninger om (B)s bilpark er fremgået.
For så vidt angår medarbejderne i Skat- og Borgerservice viser  

 logningerne, at der alene er tale om, at disse har været inde på et enkelt  

 skærmbillede.
Fra dette skærmbillede fremgår ikke oplysninger om familien  

 (B)s  

 bilpark i et sådant omfang, at disse medarbejdere  via søgning i R75  

  kan  

 have fremskaffet og videregivet oplysninger herom til (X) Dagblad.
I relation til tjenestefritagelsen har (X) Kommune lagt vægt  

 på, at der  ved KL og Kommunernes Revision  pågår en undersøgelse  

 af  

 forholdene i Arbejdsmarkedsafdelingen. (X) Kommune finder det særligt  

 betænkeligt,  

 at medarbejdere i Arbejdsmarkedsafdelingen af egen drift søger uretmæssigt at  

 intervenere i undersøgelsen.
Disse omstændigheder kan ikke siges at være  

 gældende  

 for medarbejderne i Skat og Borgerservice.
 Hertil kommer, at medarbejderne i Arbejdsmarkedsafdelingen  

 ikke har nogen socialfaglig begrundelse for at søge oplysninger via  

 (B)s  

 R75. For medarbejderne i Skat og Borgerservice kan der derimod være en  

 skattefaglig  

 begrundelse for at søge oplysninger på (B).
Endelig kan det oplyses, at spørgsmålet om ansættelsesretlige  

 sanktioner i forhold til såvel de medarbejdere i Arbejdsmarkedsafdelingen som  

 de medarbejdere i Skat og Borgerservice, der har søgt oplysninger via R75 om  

 (B)s forhold vil indgå i Kommunernes Landsforenings afrapportering  

 vedrørende  

 den samlede undersøgelse i forholdene i Arbejdsmarkedsafdelingen. Den 30. januar 2001 afviste Politimesteren i X-by kommunens  

 anmeldelse med følgende begrundelse:
 En oplysning er ifølge straffelovens § 152, stk. 3 fortrolig,  

 når den ved lov eller anden gyldig bestemmelse er betegnet som sådan.
 Ifølge registerlovens § 4, stk. 2 skal der fastsættes  

 forskrifter for brugen af registret.
 Sådanne forskrifter er vedrørende R-75 registret fastsat den  

 19. juni 1997.
 Ifølge forskrifternes bilag 1 er bl.a. oplysninger om  

 bilhandeler fortrolige.
 Registerloven er imidlertid ophævet ved lov nr. 429/2000, der  

 trådte i kraft den 1. juli 2000.
Herved bortfaldt de forskrifter, der var udfærdiget i medfør  

 af loven.
Kun bekendtgørelse nr. 160/1979 blev udtrykkeligt opretholdt.
 Efter den 1. juli 2000 beror det således på lovens indhold, om  

 en registreret oplysning er fortrolig.
De oplysninger, der er fortrolige, er nævnt i lovens § 8, stk.  

 2. Oplysninger om bilhandeler er ikke nævnt.
Det kan således udledes, at  

 disse  

 ikke er fortrolige.
 Da straffelovens § 152 kun omhandler fortrolige oplysninger  

 er bestemmelsen ikke overtrådt, uanset om dette skulle vise sig muligt at  

 opklare,  

 hvem der har ladet (X) Dagblad tilgå oplysninger fra R-75 registret.
 En overtrædelse af straffelovens § 155 forudsætter, at der er  

 sket en krænkelse af materiel karakter.
 Dette fremgår af betænkning nr. 312 fra 1962 om ministerens  

 ansvar side 69-70, hvor der findes en nærmere redegørelse for forholdet  

 mellem  

 straffeloven §§ 155-57.
 Den krænkelse, som (B) har været udsat for, ved at nogen med  

 urette har søgt på ham i R-75 registeret, anser jeg ikke for at være af  

 materiel karakter.
 I øvrigt bemærkes at de strafbelagte bestemmelser i  

 persondataloven (lov nr. 429/ 2000) ikke ses at være overtrådt.
Endelig skal det oplyses, at den udskrift af kommunens R-75  

 register, som (X) Dagblad er i besiddelse af, og som jeg har haft lejlighed  

 til ved selvsyn at gøre mig bekendt med, er udprintet den 24. november  

 2000. Den 31. januar 2001 meddelte X Kommune til A at  

 tjenestefritagelsen som konsekvens af politimesterens afvisning af kommunens  

 anmeldelse  

 var ophævet.
Det blev samtidig oplyst at hun ville blive indkaldt til en  

 samtale med sin leder vedrørende forholdet.
Den 28. februar 2001 blev der afholdt møde i kommunens  

 økonomiudvalg.
Inden mødet havde medlemmerne af udvalget modtaget  

 anbefalinger  

 i konkrete personalesager fra Kommunernes Landsforenings personalejuridiske  

 kontor i forbindelse med den undersøgelse af det psykiske arbejdsmiljø i  

 arbejdsmarkedsafdelingen som foreningen forestod.
Vedrørende A havde  

 Kommunernes  

 Landsforening bl.a. anført følgende:
 På denne baggrund ophævede (X) Kommune den 31. januar 2001  

 den tjenestefritagelse, som var begrundet i den politimæssige undersøgelse.
 (X) Kommune tog i denne forbindelse ikke fornyet forbehold for  

 at iværksætte ansættelsesretlige sanktioner, men oplyser i skrivelse af 31.  

 januar 2001:
 Du vil senere blive  

 indkaldt til samtale med din leder vedrørende forholdet.
 Under interview med medarbejdere i Arbejdsmarkedsafdelingen  

 er der fremkommet udtalelser fra medarbejderne om, at personalechef (C) under  

 et personalemøde skulle være fremkommet med udtalelser, som af medarbejderne  

 kunne tolkes således, at han havde opfordret dem til at udlevere konkrete  

 personsager til Fagforbund (Y) i (X)-by.
 På den baggrund har konsulenterne forespurgt ( )  der var  

 medarbejdernes bisidder på møderne  om personalechefen har udtalt sig  

 på den  

 angivne måde.
I interview af 21 december 2000 oplyser ( ): ( ) oplyste, at  

 (C) på et møde, hvori deltog både ( ) og (A), havde bedt om navnene på de  

 ledere,  

 hvis børn var blevet uretmæssigt begunstiget.
På spørgsmålet om, hvorvidt  

 (C)s udtalelse kunne opfattes som et samtykke til udlevering af navnene  

 til  

 Fagforbund (Y), eller direkte opfordring til (A) om at udlevere navnene til  

 (Y), svarede ( ) bestemt nej til begge spørgsmål. Det retlige grundlag a) R-75 Straffelovens § 155:
 På baggrund af den politimæssige undersøgelse må det lægges  

 til grund at (A)s indhentelse af oplysninger om arbejdsmarkedschefen og  

 dennes hustrus private biler i R 75 ikke udgør et strafbart misbrug af  

 stillingen i relation til straffelovens § 155.
 Af Forvaltningslovens § 32 fremgår:
 Den, der virker indenfor den offentlige forvaltning, må ikke  

 i den forbindelse skaffe sig fortrolige oplysninger, som ikke er af betydning  

 for udførelsen af den pågældendes opgave.
 b) Videregivelse af social personsag.
Forvaltningslovens § 27, jfr.
Straffelovens § 152 og 152 c-f:
 (A) er i kraft af sin stilling ved (X) Kommunes  

 Arbejdsmarkedsafdeling underlagt en tavshedspligt i henhold til  

 forvaltningslovens  

 § 27, jf. straffelovens § 152 og §§ 152 c-f.
 Oplysninger vedrørende klienters sociale forhold er omfattet  

 af reglerne om tavshedspligt, og en offentlig ansat må således ikke  

 videregive  

 disse oplysninger, jf. forvaltningslovens § 27, jf. straffelovens § 152 og  

 §§ 152 c-f.
 Såfremt der er tale om videregivelse af oplysninger om  

 klienters sociale forhold i en form, hvor dokumenterne er anonymiserede med  

 hensyn til navn og cpr.nr., er der som udgangspunkt ikke tale om et strafbart  

 brud på tavshedspligten i henhold til forvaltningslovens § 27, jf.  

 straffeloven § 152 og §§ 152 c-f, men videregivelsen vil under hensyn  

 til  

 stillingens karakter og sagens omstændigheder  herunder videregivelsens  

 saglige/usaglige formål  kunne være en tilsidesættelse af de pligter,  

 der  

 følger af ansættelsen.
 Interne regler i (X) Kommune:
Alle medarbejdere ved (X) Kommune  også (A)  er særligt  

 indskærpet tavshedspligten via (X) kommunes personalehåndbog.
Af  

 personalehåndbogen fremgår endvidere, at medarbejderen i tvivlstilfælde skal  

 konferere med sin chef, inden der gives oplysninger ud af huset.
 Imod sædvane indeholder (A)s ansættelsesbrev ikke en  

 tavshedspligtserklæring.
Vurdering Uanset om indhentelsen af private oplysninger i R 75  

 angiveligt ikke kan anses som strafbart misbrug af stillingen, er  

 indhentelsen  

 sket i strid med forvaltningslovens § 32, idet (A), udover oplysninger  

 om  

 biler  også er registreret med logninger på familiens øvrige dele af R  

 75-registret, hvoraf fremgår klare fortrolige oplysninger.
 Ingen af de oplysninger som (A) har indhentet, kan siges at  

 være indhentet for at understøtte noget sagligt formål.
 Udlevering af personoplysninger til Fagforbund (Y) skal  

 retligt sidestilles med udlevering af personoplysninger til andre private  

 borgere og virksomheder, hvorfor udlevering af selv ikke tavshedsbelagte  

 oplysninger i den konkrete sag, vil kræve borgerens forudgående accept.
Uanset at ( )s sociale personsag er ekstraheret i  

 forbindelse med udleveringen til (Y) afd. (X)-by er udleveringen af  

 personsagen  

 en tjenesteforseelse alene på et forvaltningsretligt grundlag.
Der er tillige  

 tale om en klar tilsidesættelse af de reglementariske foreskrifter i  

 kommunens  

 personalehåndbog.
 Henset til at (A) bestrider en betroet stilling, hvor hun har  

 adgang til borgeres private og fortrolige oplysninger og er vant til at omgås  

 sådanne oplysninger med fortrolighed, og henset til ( )s udtalelser i  

 interviewet af 21. december hvoraf fremgår, at (A) næppe kunne være i en  

 vildfarelse om, hvorvidt hun var blevet opfordret af personalechefen til at  

 udlevere personsagen til (Y), er det konsulenternes vurdering, at (A)s  

 handlinger,  

 både i relation til R-75 oplysninger og videregivelse af den sociale  

 personsag,  

 udgør en klar tjenesteforseelse, som vil kunne begrunde en opsigelse med  

 almindeligt overenskomstmæssigt varsel.
Endelig spiller det en rolle for vurderingen af (A)s  

 forhold, at hun må antages at have en interesse i at få arbejdsmarkedschefen  

 afskediget  en interesse som hun selv har udtalt skriftligt såvel  

 internt som  

 offentligt.
Dette understreger efter konsulenternes opfattelse handlingens  

 særlige usaglige karakter.
 Det kan ikke lægges til grund, at (A) kan have været i en  

 vildfarelse om, at hun har været opfordret af personalechef (C) til at  

 udlevere  

 materialet til (Y) afd. (X)-by.
Anbefaling Konsulenterne anbefaler, at Økonomiudvalget træffer beslutning  

 om, hvorvidt der skal indledes sag om afskedigelse af (A) med  

 overenskomstmæssigt  

 varsel. Økonomiudvalget besluttede ud fra en samlet vurdering af de  

 omstændigheder der måtte antages at ligge til grund for As handling, og  

 den  

 tilspidsede situation i arbejdsmarkedsafdelingen alene at være sindet at  

 tildele A en skriftlig advarsel.
 Den 19. marts 2001 skrev X Kommune bl.a. således til A:
 Uanset at Økonomiudvalget lægger til grund, at du ikke har  

 begået strafbar videregivelse af fortrolige oplysninger eller har udøvet  

 strafbar misbrug af din stilling, er det Økonomiudvalgets opfattelse, at du  

 med  

 dine handlinger:
·  

  

 	  

 har handlet i strid med forvaltningslovens  

 § 32, ·  

  

 	  

 har handlet i strid med (X) Kommunes interne  

 regler i Personalehåndbogen om udlevering af oplysninger ud af forvaltningen, ·  

  

 	  

 har misligholdt dit ansættelsesforhold især  

 henset til den betroede stilling du bestrider ved (X) Kommune, hvor du har  

 adgang  

 til borgeres private og fortrolige oplysninger.
 Økonomiudvalget ønsker at præcisere, at du med dine handlinger  

  efter Økonomiudvalgets opfattelse  har misligholdt dit  

 ansættelsesforhold  

 i et sådant omfang, at der er grundlag for at bringe ansættelsesforholdet til  

 ophør med almindeligt overenskomstmæssigt varsel.
 På trods af dette  og med henvisning til Økonomiudvalgets  

 generelle beslutning om grundlaget for vurdering af tjenesteforseelser i  

 relation til sagen i Arbejdsmarkedsafdelingen  er Økonomiudvalget  

 sindet:
·  



  

 	  

 indskærpe at du har tavshedspligt i stillingen, ·  



  

 	  

 meddele dig en advarsel for dine handlinger, ·  



  

 	  

 indskærpe overfor dig at Økonomiudvalget ved gentagelse  

 forbeholder sig enhver ansættelsesretlig sanktion, herunder en eventuel  

 bortvisning ·  



  

 	  

 meddele dig, at fremtidige tvivlsspørgsmål om indhentelse og  

 udlevering af oplysninger skal afklares med din umiddelbare foresatte,  

 således som det er foreskrevet i Personalehåndbogen.
 Den påtænkte advarsel vil blive meddelt med hjemmel i den  

 almindelige ledelsesret, som tilkommer en offentlig arbejdsgiver.
Såfremt du ønsker at afgive udtalelse inden der træffes  

 endelig beslutning i sagen, skal din udtalelse være (X) Kommune i hænde inden  

 den 30. marts  

 2001. Fristen for at afgive bemærkninger blev efterfølgende efter  

 aftale mellem kommunen og Fagforbund Y udsat til den 13. april 2001.
 I brev af 3. april 2001 fremkom Y med bemærkninger til den  

 påtænkte advarsel til A og til en anden medarbejder i  

 arbejdsmarkedsafdelingen.  

 Y skrev bl.a. følgende:
Vedr.  

 udlevering af journalark til Fagforbund (Y) afd. (X)-by 1. De pgl. journalark var ekstraherede, så det ikke var muligt  

 at identificere, hvem journalarkene omhandlede.
Efter (Y)s opfattelse,  

 er der  

 intet til hinder for at udlevere journalark, såfremt de i tilstrækkelig grad  

 er  

 anonymiserede, idet der i så tilfælde ikke længere er noget behov for  

 tavshedspligt  

 af hensyn til enkeltpersoners private forhold.
Der er heller ikke andre  

 forhold, der skulle kunne begrunde pålæggelse af tavshedspligt.
Det er  

 således  

 (Y) afd. (X)-bys opfattelse, at oplysninger ikke er fortrolige, når de er  

 anonymiserede.
2. Behovet for at udlevere journalarkene opstod på baggrund af  

 urigtige oplysninger fra kommunens egen ledelse, idet den tidligere  

 arbejdsmarkedschef  

 på et møde med (Y) og (Z) hævdede, at han aldrig (bortset fra et enkelt  

 tilfælde vedr. en flygtning) havde ændret i sagsbehandlernes afgørelser.
Han  

 nævnte konkret, at han gerne ville se eksempler på omgjorte afgørelser.
3. Tidspunktet for at iværksætte en ansættelsesretlig  

 sanktion må være forpasset.
Udleveringen af journalark til (Y) skete ultimo  

 august 2000, og (X) Kommune har haft kendskab til forholdet siden 13.  

 september 2000, idet de ekstraherede journalark var vedlagt (Y) og (Z)s  

 brev  

 til (X) Kommune af 12. september 2000. Medlemmerne har således indrettet sig  

 på, at handlingen ikke ville blive sanktionerede.
4. I mødereferatet vedr. ( ) fra 11. december 2000 angående  

 spørgsmålet er anført, at ( ) er bekendt med, at det ikke er legalt at  

 udlevere  

 sagsark uden fornøden ekstrahering.
Dette indikerer, at også kommunen har  

 været af den opfattelse, at det var legalt at udlevere MED fornøden  

 ekstrahering.  

 I modsat fald burde høring vedr. advarsel allerede have været påbegyndt  

 umiddelbart herefter, selv om tidspunktet for sanktioner også på dette  

 tidspunkt efter (Y)s opfattelse var forpasset.
 5. Det anføres, at der er handlet i strid med Kommunens  

 interne regler i Personalehåndbogen. (Y) går ud fra, at det i den forbindelse  

 ikke har været (X) Kommunes hensigt i Personalehåndbogen at lægge andre  

 regler  

 for tavshedspligt end der fremgår af lovgivningen.
 6. Det har ikke på noget tidspunkt været de to medarbejderes  

 hensigt at videregive fortrolige oplysninger, og de to medarbejdere har  

 handlet i god tro om, at udlevering af oplysningerne i ekstraheret form var  

 helt legalt.
7. Journaloplysningerne er, efter hvad (Y) har fået oplyst,  

 med (X) Kommunes accept også videregivet til KLs konsulenter  endda i  

 uanonymiseret  

 form.
KLs konsulenter er efter (Y)s opfattelse arbejdsgivers  

 repræsentant på  

 samme måde som (Y) og (Z) er lønmodtagernes.
Der er ingen forskel på, hvilke  

 regler om tavshedspligt henholdsvis KLs og (Y)s ansatte  

 lovgivningsmæssigt er  

 omfattet af, og der burde derfor ikke være forskel på, hvad der kan  

 viderebringes til de to organisationer.
 8. Det er endelig (Y)s opfattelse, at Forvaltningslovens §  

 27, stk. 2 (ifald kommunen stadig måtte være uenig i, at anonymiserede  

 oplysninger ikke er fortrolige) legaliserer videregivelse af de anonymiserede  

 oplysninger, idet hensynet til medarbejdernes arbejdsvelfærd vejer tungere  

 end hensynet til borgeren bag den anonymiserede oplysning.
Forvaltningslovens § 32 1. Efter forvaltningslovens § 32 er det ikke tilladt, at  

 indhente andre  

  

 fortrolige  

  

 oplysninger,  

 end der er behov for.
Fortrolige er de oplysninger, som via lov eller anden  

 gyldig bestemmelse er blevet gjort fortrolige.
Politimesteren har tidligere  

 redegjort for, at han ikke finder, at oplysninger om ejerskab af biler er  

 fortrolige.
Efter (Y)s opfattelse er der således ikke grundlag for  

 sanktion  

 for at handle i strid med forvaltningslovens § 32.
2. Tidspunktet for at iværksætte en ansættelsesretlig  

 sanktion må være forpasset.
Forholdet har i sit fulde omfang været kendt af  

 (X) Kommune i lang tid, og i hvert fald siden 11. december 2000, hvor (A)  

 overfor (X) Kommune erkendte at have kigget i R 75. De øvrige medarbejdere  

 der  

 havde kigget i R 75, har således også for længst fået en påtale.
3. Subsidiært er det (Y)s påstand, at (A) i forbindelse med  

 dette forhold maksimalt kan tildeles en mild mundtlig påtale i lighed med den  

 sanktion andre ansatte ved (X) Kommune er blevet tildelt for tilsvarende  

 forhold.
Borgmester ( ) udtalte således også til (X) Dagblad d. 1. februar  

 2001, at kommunen ikke ville foretage sig yderligere ud over en evt. påtale.
Sammenfattende er det således (Y)s opfattelse, at der ikke  

 er grundlag for de påtænkte advarsler, og vi anmoder derfor (X) Kommune om at  

 revurdere beslutningsgrundlaget. Den 2. maj 2001 meddelte X Kommune A en advarsel.
Kommunen  

 skrev bl.a. følgende:
 (X) Kommunes Økonomiudvalg meddelte den 19. marts 2001, at  

 Økonomiudvalget  

 var sindet:
 At  

  

 indskærpe at du har tavshedspligt i stillingen.
 At  

  

 meddele  

 dig en advarsel for dine handlinger.
 At  

  

 indskærpe overfor dig, at  

 Økonomiudvalget ved en gentagelse forbeholder sig enhver ansættelsesretlig  

 sanktion, herunder eventuel bortvisning.
 At  

  

 meddele  

 dig, at fremtidige tvivlsspørgsmål om indhentelse og udlevering af  

 oplysninger  

 skal afklares med din umiddelbare foresatte, således som det er foreskrevet i  

 personalehåndbogen.
 Ovenstående var begrundet i, at du har erkendt, at du har  

 været inde i R 75 systemet for at undersøge arbejdsmarkedschef (B)s og  

 hustruens private forhold i relation til ejerskab af private biler, samt at  

 du  

 på opfordring af (Y) afd. (X)-by har udleveret ekstraheret eksemplar af den  

 sociale personsag angående ( ) til (Y) afd. (X)-by.
 Økonomiudvalget oplyste tillige, at det var Økonomiudvalgets  

 foreløbige vurdering, at dine handlinger kunne begrunde en egentlig opsigelse  

 med overenskomstmæssig varsel.
 På baggrund af Økonomiudvalgets behandling, kan  

 Økonomiudvalget meddele dig, at man fastholder advarslen og de indskærpelser,  

 som fremgår af (X) Kommunes skrivelse af 19. marts 2001 og med de i  

 skrivelsen  

 anførte grunde og hovedhensyn for afgørelsen.
 (Y) afd. (X)-bys skrivelse af 3. april giver således ikke  

 Økonomiudvalget anledning til at ændre sin foreløbige opfattelse.
 Advarslen og indskærpelserne meddeles dig med hjemmel i den  

 almindelige ledelsesret, som tilkommer en offentlig arbejdsgiver.
 I relation til (Y) afd. (X)-bys udtalelse skal Økonomiudvalget  

 oplyse:
 At  

  

 Økonomiudvalget ikke lægger til grund, at du har begået strafbar  

 videregivelse  

 af fortrolige oplysninger eller har udøvet strafbar misbrug af din stilling.
 At  

  

 tidspunktet for meddelelsen af advarslen ikke anses for at være forpasset.
At  

  

 Kommunernes Landsforenings konsulenter har tavshedspligt i henhold til  

 straffelovens  

 §  

 152 a, samt  

 er blevet indskærpet tavshedspligt i medfør af forvaltningslovens § 27, stk.  

 3. Den 8. maj 2001 sendte X Kommune en uddybende redegørelse  

 vedrørende evt. misbrug af R 75 til Datatilsynet.
Den 28. juni 2001 udtalte  

 Datatilsynet  

 bl.a. følgende i sagen:
 Lov nr. 429 af 31. maj 2000 om behandling af  

 personoplysninger (persondataloven) indeholder i kapitel 11 regler om  

 behandlingssikkerhed.
 Ifølge lovens § 41, stk. 1, må personer, virksomheder m.v.,  

 der udfører arbejde under den dataansvarlige eller databehandleren, og som  

 får adgang til oplysninger, kun behandle disse efter instruks fra den  

 dataansvarlige,  

 medmindre andet følger af lov eller bestemmelser fastsat i henhold til lov.
 Den dataansvarlige skal ifølge lovens § 41, stk. 3, træffe de  

 fornødne tekniske og organisatoriske sikkerhedsforanstaltninger mod, at  

 oplysninger hændeligt eller ulovligt tilintetgøres, fortabes eller forringes,  

 samt mod at de kommer til uvedkommendes kendskab, misbruges eller i øvrigt  

 behandles i strid med loven.
 For behandlinger, som foretages for den offentlige forvaltning  

 helt eller delvist ved hjælp af elektronisk databehandling, har  

 Justitsministeren  

 i bekendtgørelse nr. 528 af 15. juni 2000 fastsat nærmere regler om de i  

 lovens  

 § 41, stk. 3, anførte sikkerhedsforanstaltninger.
 Ifølge sikkerhedsbekendtgørelsens § 12 skal der træffes  

 foranstaltninger for at sikre, at kun autoriserede brugere kan få adgang, og  

 at  

 disse kun kan få adgang til de personoplysninger og anvendelser, som de er  

 autoriserede til.
Datatilsynet finder, at det var udtryk for utilstrækkelige  

 sikkerhedsforanstaltninger og ikke i overensstemmelse med  

 sikkerhedsbekendtgørelsens  

 § 12, at en medarbejder opbevarede sin brugerkode og sit password i en  

 kalender  

 på kontoret.
Datatilsynet har imidlertid noteret sig, at denne opbevaring  

 også  

 var i strid med kommunens retningslinier, og at det således ikke er en  

 accepteret  

 fremgangsmåde i kommunen.
Datatilsynet må endvidere lægge til grund, at flere  

 medarbejdere i (X) Kommune har misbrugt deres adgang til kommunens R 75  

 register ved at have søgt oplysninger om en navngiven person uden at have en  

 tjenstlig begrundelse herfor.
Tilsynet må ligeledes lægge til grund, at der  

 uberettiget er videregivet oplysninger fra registeret til (X) Dagblad.
Efter tilsynets opfattelse er der tale om alvorlige  

 overtrædelser af persondatalovens regler om sikkerhedsforanstaltninger.
Det  

 er efter  

 Datatilsynets opfattelse ikke acceptabelt, at medarbejdere  uden  

 tjenstlig begrundelse  

  foretager opslag i kommunens R 75 register.
Det er heller ikke  

 acceptabelt,  

 hvis oplysningerne uberettiget videregives til uvedkommende.
I det omfang et  

 sådant misbrug af stillingen kan afdækkes, bør det efter tilsynets opfattelse  

 imødegås med følelige disciplinære foranstaltninger.
 Datatilsynet har taget til efterretning, at (X) Kommune har  

 truffet en række foranstaltninger i anledning af de konstaterede hændelser,  

 idet kommunen har indgivet politianmeldelse og iværksat ansættelsesretlige  

 sanktioner over for de involverede medarbejdere.
 Datatilsynet har i øvrigt noteret sig, at kommunen har  

 indskærpet over for samtlige ansatte, at uretmæssig brug af personoplysninger  

 betragtes som en alvorlig tjenesteforseelse, som kan føre til bortvisning.
Datatilsynet finder herefter ikke anledning til at foretage  

 sig yderligere i sagen. Den 6. juli 2001 klagede Advokat D til mig på vegne af A og en  

 anden medarbejder fra kommunen, ( ), der ligeledes havde fået en advarsel for  

 at udlevere anonymiserede oplysninger fra sociale sager til Fagforbund Y.
D  

 anførte at det efter hendes opfattelse var tvivlsomt om hendes klienter  

 overhovedet  

 havde udvist sådanne forsømmelser at det kunne begrunde de meddelte  

 tjenstlige  

 advarsler.
Hertil kom det meget lange tidsforløb mellem de påståede  

 tjenstlige forseelser blev konstateret og de senere advarsler blev meddelt.  

 Hun  

 henviste til argumentationen i Ys brev af 3. april 2001 til kommunen.
 Den 19. september 2001 klagede advokat D til mig i en sag  

 vedrørende endnu en medarbejder i X Kommune, ( ), som havde fået en advarsel  

 for at have udleveret anonymiserede oplysninger i sociale sager til  

 Fagforbund  

 Z.
Den 2. januar 2002 anmodede jeg X Kommune om en udtalelse i  

 anledning af klagerne og om udlån af sagernes akter.
Jeg bad kommunen om at  

 redegøre nærmere for om A, ( ) og ( ) havde overtrådt de regler om  

 tavshedspligt der fremgår af forvaltningslovens § 27, stk. 1. Jeg bad  

 endvidere  

 kommunen om i udtalelsen at redegøre for de regler i personalehåndbogen som  

 ansås for tilsidesat, og i den forbindelse redegøre for om bestemmelsen i  

 forvaltningslovens § 27, stk. 2, var tilsidesat.
 Den 12. april 2002 modtog jeg kommunens udtalelse i sagerne  

 af 11. april 2002. For så vidt angår A, fremgår der bl.a. følgende af  

 udtalelsen:
1.  

 Sagsfremstilling I perioden september 2000  marts 2001 har der været en massiv  

 lokal pressedækning af forholdene i Arbejdsmarkedsafdelingen.
Pressen har i  

 forløbet  

 fået interne/fortrolige oplysninger om sagen af ukendte personer.
Den lokale dagspresse omtalte i en artikel den 20. september  

 2001 Fagforbund (Y) og Fagforbund (Z)s skrivelse af 12. september 2001.  

 Den  

 10. oktober 2001 omtaltes ligeledes to sager, hvor arbejdsmarkedschef (B)  

 skulle have omgjort sagsbehandlernes afgørelser.
Af avisartiklen fremgår, at  

 der er tale om sociale sager vedrørende døtrene til to  i artiklen  

   

 navngivne ansatte chefer i (X) Kommune.
 I skrivelse af 19. december 2001 fra advokat ( ) [v/advokat  

 (D); min tilføjelse] anføres det, at (B) på mødet den 29. august 2000 mellem  

 (X) Kommune, (Y) og (Z) har udtalt, at han gerne ville se eksempler på  

 konkrete  

 sager med omgjorte afgørelser.
(X) Kommune kan bekræfte, at mødet fandt sted, og at den  

 nævnte problemstilling blev drøftet.
Kommunen skal imidlertid tilkendegive,  

 at  

 Kommunen ikke på mødet har udtalt sig på en måde, hvorefter (Y) og (Z) kunne  

 være af den opfattelse, at medarbejderne kunne videregive oplysninger til  

 organisationerne,  

 eller at organisationerne kunne rette henvendelse til medarbejderne med  

 henblik  

 herpå.
Kommunen har derimod tilkendegivet, at man ville undersøge forholdet  

 nærmere.
2. Det retlige grundlag Videregivelse af  

 oplysninger fra sociale personsager Forvaltningslovens § 27,  

 jfr.
Straffelovens § 152 og 152 c-f:
Den der virker eller har virket inden for den offentlige  

 forvaltning er underlagt en tavshedspligt i henhold til Forvaltningslovens §  

 27, jf.
Straffelovens § 152 og §§ 152 c-f.
 Såfremt offentligheden kan få aktindsigt i en sag, der  

 forefindes i den offentlige forvaltning vil den offentligt ansatte normalt  

 også på eget initiativ kunne røbe en oplysning uden at tilsidesætte reglerne  

 om  

 tavshedspligt.
 Det afgørende i sagen er herefter, i hvilket omfang der er  

 aktindsigt for offentligheden i sociale personsager.
 Dette spørgsmål er reguleret i offentlighedslovens § 12, stk.  

 1 første punkt hvoraf fremgår:
Retten til aktindsigt omfatter ikke oplysninger om 1)  

 enkeltpersoners private, herunder økonomiske forhold   Af bemærkningerne til John Vogters kommenterede udgave af  

 offentlighedsloven, DJØFs forlag 1998 side 214 fremgår:
Er der tale om familieretlige eller sociale sager, vil  

 bestemmelsen dog i praksis føre til, at almenheden er afskåret fra aktindsigt  

 i  

 sådanne sager.
Der er ingen pligt til at give aktindsigt i anonymiseret  

 form. Videre fremgår det af samme kilde på side 216, at det i  

 tvivlstilfælde vil være god forvaltningsskik at høre borgeren inden der  

 træffes afgørelse om at meddele aktindsigt i sager omfattet af § 12, stk. 1  

 pkt. 1.
 Det ligger således klart, at offentligheden ikke umiddelbart  

 har krav på aktindsigt i sociale sager.
 Såfremt der er tale om videregivelse af oplysninger om  

 klienters sociale forhold i en form, hvor dokumenterne er anonymiserede med  

 hensyn til navn og cpr.nr., er der således som udgangspunkt ikke tale om  

 strafbart  

 brud på tavshedspligten i henhold til forvaltningslovens § 27, jf.  

 straffeloven  

 § 152 og §§ 152 c-f, men videregivelsen vil under hensyn til stillingens  

 karakter og sagens omstændigheder  herunder videregivelsens  

 saglige/usaglige  

 formål  kunne være en tilsidesættelse af de pligter, der følger af  

 ansættelsen.
 Interne regler i (X)  

 Kommune:
Alle medarbejdere ved (X) Kommune er særligt indskærpet  

 tavshedspligten via (X) Kommunes personalehåndbog.
Af personalehåndbogen  

 fremgår følgende:
Tavshedspligt Som medarbejder ved (X) Kommune  

 har du tavshedspligt.
Ved ansættelsen underskrives en tavshedserklæring.  

 Tavshedspligten gælder forhold, du bliver bekendt med under arbejdet.
Det  

 drejer sig om forhold, der ifølge sagens natur kræver hemmeligholdelse, og  

 forhold, du får besked om at hemmeligholde.
 Normalt er det hensyn til (X) kommunes interesser og hensyn  

 til borgeres privatliv, der betinger hemmeligholdelse.
 I praksis skal du, hvis du giver oplysninger ud af huset  

 handle i forståelse med din chef.
 Papirer af enhver art med fortrolige oplysninger og lignende  

 skal rives itu, før de kommes i papirkurven, eller de sendes til makulering.
 Yderligere oplysninger:
·  

  

 	  

 Borgerlig straffelovs § 152 ·  

  

 	  

 Forvaltningsloven med justitsministeriets  

 vejledning. Forvaltningslovens § 27,  

 stk. 2 Det fremgår af forvaltningslovens § 27, stk. 2, at der inden  

 for det offentlige kun kan pålægges tavshedspligt med hensyn til en  

 oplysning,  

 når det er nødvendigt at hemmeligholde den for at varetage væsentlige hensyn  

 til bestemte offentlige eller private interesser som nævnt i § 27, stk. 1.
Reglerne i personalehåndbogen pålægger ikke medarbejderne en  

 tavshedspligt ud over, hvad der gælder efter Forvaltningslovens § 27 samt  

 Straffeloven § 152 ff.
De interne regler præciserer, hvorledes medarbejderne  

 skal forholde sig, hvis der opstår tvivl om udlevering af dokumenter til  

 offentligheden.  

 Det er (X) Kommunes opfattelse, at de interne retningslinier således ikke er  

 udtryk for en tilsidesættelse af Forvaltningslovens § 27, stk. 2.
 Imod sædvane indeholder (A)s ansættelsesbrev ikke en  

 tavshedspligtserklæring.
3. Retlig vurdering 3.1. (A) På baggrund af den politimæssige  

 undersøgelse må det lægges til grund, at (A)s indhentelse af  

 oplysninger om  

 arbejdsmarkedschefen og dennes hustrus private biler i R 75 ikke udgør et  

 strafbart misbrug af stillingen i relation til straffelovens § 155.
Grænsen for en offentligt ansats tjenesteforseelse afgrænses  

 imidlertid ikke ved direkte ulovlig adfærd.
Den ansættelsesretlige vurdering  

 af en medarbejders adfærd og muligheden for at udtale kritik af medarbejderen  

 på et ansættelsesretligt grundlag er således videre end den strafferetlige  

 bedømmelse.
 Det fremgår ligeledes af Datatilsynets udtalelse af 28. juni  

 2001, jf. ovenstående, at det ikke er acceptabelt, at en offentlig ansat  

  uden  

 tjenstlig begrundelse  foretager opslag i Kommunens R-75 register.
Det er (X) Kommunes opfattelse, at indhentelsen er sket i  

 strid med forvaltningslovens § 32, idet (A), udover oplysninger om biler  

   

 også er registreret med logninger på familiens øvrige dele af R 75-registret,  

 hvoraf fremgår klare fortrolige oplysninger.
Der er således tale om  

 oplysninger om skatteforhold, renteindtægter, indestående i pengeinstitut,  

 investeringsforeninger o.l.
 Ingen af de oplysninger som (A) har indhentet, kan siges at  

 være indhentet for at understøtte noget sagligt formål.
 Udlevering af personoplysninger til Fagforbund (Y) skal  

 sidestilles med udlevering af personoplysninger til andre private borgere og  

 virksomheder, hvorfor udlevering af selv ikke tavshedsbelagte oplysninger i  

 den  

 konkrete sag i henhold til god forvaltningsskik formentlig vil kræve  

 borgerens  

 forudgående accept, jf. ovenstående.
Det kan ikke lægges til grund at (Y) afd. (X)-by har begæret  

 aktindsigt i de 2 sociale sager.
Såfremt (A) alligevel måtte have forstået  

 (Y)s henvendelse som en begæring om aktindsigt, burde denne begæring  

 have affødt  

 en sagsbehandling af spørgsmålet om, hvorvidt aktindsigt lovligt kunne  

 meddeles.
Sådanne tvivlsspørgsmåls løsning er beskrevet såvel i den ovenfor  

 citerede litteratur, som i (X) Kommunes Personalehåndbog.
Hertil kommer, at  

 det  

 ligger uden for de pågældende ansattes opgave at tage stilling til sådanne  

 begæringer om aktindsigt.
Uanset at ( )s sociale personsag er ekstraheret i  

 forbindelse med udleveringen til (Y) afd. (X)-by er udleveringen af  

 personsagen  

 en tjenesteforseelse alene på et offentligretligt grundlag, jf. det ovenfor  

 anførte.
Der er tillige tale om en klar tilsidesættelse af de reglementariske  

 forskrifter i kommunens personalehåndbog.
Det forhold at den konkrete videregivelse af oplysninger ikke  

 kan karakteriseres som en strafbar forseelse i henhold til straffelovens §  

 152  

 og §§ 152 c-  

 152 f, jf.  

 forvaltningslovens § 27 medfører imidlertid ikke, at Kommunen er afskåret fra  

 på et ansættelsesretligt grundlag at vurdere medarbejderens adfærd.
Grænsen  

 for uacceptabel tjenstlig adfærd er ikke ensbetydende med, at der skal  

 foreligge  

 et strafbart forhold.
I sager hvor det drejer sig om videregivelse af  

 oplysninger  

 fra sociale personsager, påhviler det den offentligt ansatte at udvise en  

 særlig agtpågivenhed.
 (X) Kommune kan konstatere, at det forhold at personsagerne  

 føres ud af kommunen medfører, at offentligheden via pressen får kendskab til  

 sagerne og de involverede personer.
 Henset til at (A) bestrider en betroet stilling, hvor hun har  

 adgang til borgernes private og fortrolige oplysninger og er vant til at  

 omgås  

 sådanne oplysninger med fortrolighed, og henset til ( )s udtalelser i  

 interviewet  

 af 21. december 2000 hvoraf fremgår, at (A) næppe kunne være i en vildfarelse  

 om, hvorvidt hun var blevet opfordret af personalechefen til at udlevere  

 personsagen til (Y), er det (X) Kommunes vurdering, at (A)s handlinger,  

 både i  

 relation til R-75 oplysninger og videregivelse i den sociale personsag, udgør  

 en klar tjenesteforseelse, som vil kunne begrunde en opsigelse med  

 almindeligt  

 overenskomstmæssigt varsel.
 Økonomiudvalget besluttede på mødet den 28. februar 2001, at  

 ud fra et proportionalitetshensyn samt en samlet vurdering af de  

 omstændigheder der  den tilspidsede situation i  

 Arbejdsmarkedsafdelingen  

 taget i betragtning  måtte antages at ligge til grund for  

 medarbejderens  

 handling, var man imidlertid sindet alene at tildele medarbejderen en  

 skriftlig advarsel, idet udvalget samtidig tilkendegav, at såfremt en  

 gentagelse fandt sted forbeholdt man sig enhver ansættelsesretlig sanktion,  

 herunder  

 en eventuel bortvisning.
Endelig spillede det en rolle for Økonomiudvalgets vurdering  

 af (A)s forhold, at hun må antages at have haft en interesse i at få  

 arbejdsmarkedschefen  

 afskediget  en interesse som hun selv har udtalt skriftligt såvel  

 internt  

 som offentligt.
Dette understreger efter (X) Kommunes opfattelse handlingens  

 særlige usaglige karakter.
Afsluttende bemærkninger Økonomiudvalget skal ligeledes udtale, at uanset at (A), ( )  

 og ( ) ikke har videregivet tavshedsbelagte oplysninger, som kan forfølges på  

 et strafferetligt grundlag, har de udleveret oplysninger, som er undtaget fra  

 aktindsigt jfr. offentlighedslovens § 12, stk. 1. punkt 1.
 Dette er sket uden nogen form for sagsbehandling af  

 spørgsmålet og i strid med skriftlig instruks i (X) Kommunes  

 Personalehåndbog.
 Det er således økonomiudvalgets opfattelse, at (A)s, ( )s  

 og ( )s udlevering af oplysninger er en tjenesteforseelse såvel på det  

 ovenfor anførte grundlag som på grundlag af (X) Kommunes interne instruks i  

 Personalehåndbogen.
Det er endvidere økonomiudvalgets opfattelse, at tildeling af  

 en advarsel til en overenskomstansat beror på et frit skøn for  

 arbejdsgiveren,  

 så længe der alene lægges saglige kriterier til grund.
Udgangspunktet er  

 herefter, at dette skøn ikke kan tilsidesættes af domstolene. Advokat D fremkom i brev af 12. juni 2002 bl.a. med følgende  

 bemærkninger til X Kommunes udtalelse:
 Udleveringen af journalmateriale til henholdsvis (Y) og (Z)  

 skete for alle tre klageres vedkommende på baggrund af (B)s udtalelser  

 på  

 mødet den 29. august 2000 mellem (X) Kommune, (Y) og (Z).
 Det er korrekt, at spørgsmålet om omgjorte afgørelser  

 ligeledes blev berørt på personalemødet den 5. oktober 2000 med (C). De tre  

 klagere havde imidlertid allerede på dette tidspunkt overgivet  

 journalmaterialet  

 til deres organisationer, og hverken (A) eller ( ) opfattede (B)s  

 udtalelser  

 på personalemødet som en opfordring til at udlevere navnene på de pågældende  

 ledere til Fagforbund (Y). Heller ikke ( ) opfattede (C)s udtalelser  

 som  

 tilladelse til at udlevere navne til Fagforbund (Z).
 Hverken (Y) eller (Z) har på noget tidspunkt modtaget navne  

 på de konkrete personer, men alene haft anonymiserede oplysninger, der  

 dokumenterede,  

 at der var tale om omgjorte afgørelser.
I forhold til mødet den 29. august 2000 er både ( ) fra (Z) og  

 ( ) af den opfattelse, at de blev opfordret af (B) til at komme med eksempler  

 på omgjorte afgørelser.
Dette fremgår da også direkte af organisationernes  

 skrivelse af 12. september 2000, og (X) Kommune har på intet tidligere  

 tidspunkt  

 bestridt, at denne opfattelse var korrekt.
 Ingen af de tre klagere har på noget tidspunkt opfattet  

 udleveringen af de anonymiserede journalark som et spørgsmål om aktindsigt.
De tre klagere, (Z) og (Y) har ikke været i tvivl om, at  

 oplysningerne ikke kunne videregives fra klagerne til deres respektive  

 organisationer  

 i uanonymiseret form.
Personerne bag de udleverede journalark og dokumenter  

 forblev således anonyme i forhold til (Z) og (Y) indtil (X) Kommune anførte  

 navnene i de meddelte tjenstlige advarsler.
Ad (A) (A) blev 1. juli 1981 ansat i bistandsafdelingen som sekretær  

 og blev omkring 1993 forfremmet til sagsbehandler.
Pr. 1. september 1995 blev  

 (A) overflyttet til den daværende beskæftigelsesafdeling.
 Det er korrekt, at (A) har været inde i de af kommunen anførte  

 oplysninger om (B) og dennes familie i R75. (A) var imidlertid udelukkende  

 interesseret i oplysninger om familiens ejerforhold til biler, hvorfor hun  

 hurtigt bladrede forbi de øvrige oplysninger.
Det må fremgå af lockningstidspunkterne, hvor længe (A) var på  

 hver enkelt side, og jeg skal derfor anmode (X) Kommune om at fremkomme med  

 oplysninger herom.
Endvidere skal jeg anmode kommunen om at bekræfte, at (A)  

 ikke har udprintet nogle af de pågældende oplysninger fra R75.
 (A) erindrer ikke, at hun skriftligt såvel internt som  

 offentligt har tilkendegivet, at hun ønskede (B) afskediget.
Juridiske bemærkninger Ad indhentning af  

 oplysninger fra R75 Det kan ikke klart afvises, at (A)s søgning i R75 isoleret  

 set var i strid med forvaltningslovens § 32.
 Sagens konkrete omstændigheder gør imidlertid, at det efter  

 min opfattelse ikke var berettiget at meddele (A) en tjenstlig advarsel på  

 baggrund heraf.
 Allerede den 8. december 2000 var (X) Kommune bekendt med, at  

 (A) havde søgt oplysninger om (B) og dennes familie i R75. Den 12. december  

 2000 fritog kommunen (A) for tjeneste og tog samtidig forbehold for mulige  

 ansættelsesretlige sanktioner i anledning af forseelsen, når den  

 politimæssige  

 efterforskning var afsluttet.
 Den 31. januar 2001 ophævede kommunen imidlertid  

 tjenestefritagelsen uden bemærkninger om fortsat mulighed for  

 ansættelsesretlige  

 sanktioner efter at politimesteren i (X) havde udtalt, at der ikke var udvist  

 noget strafbart forhold fra (A)s side.
 Forholdene omkring den tjenstlige advarsel blev først  

 efterfølgende rejst ved sindetskrivelse af 19. december 2001 [skal være 19.  

 marts 2001; min rettelse], mere end 3 ½ måned efter at kommunen havde fået  

 kendskab  

 til (A)s dispositioner.
 Det er på baggrund heraf min opfattelse, at (X) Kommune ved  

 passivitet har fortabt sin ret til at påtale forholdet.
 Den almindelige grundsætning om, at der skal reklameres over  

 en misligholdelse gælder også indenfor ansættelsesretten.
H.G.
Carlsen anfører eksempelvis herom i Dansk  

 Funktionærret, 6. udg., side 268, at Hensynet til funktionæren kræver, at reklamationen  

 fremkommer hurtigt, og at han kan indrette sig på, at en handlemåde, der ikke  

 straks påtales, ej heller kan medføre alvorlige konsekvenser for ham,   Hertil kommer yderligere at (X) Kommune har anerkendt, at  

 yderligere 8 medarbejdere har søgt i R75 i ikke-tjenstligt medfør, uden at  

 dette har medført ansættelsesretlige sanktioner i form af tjenstlige  

 advarsler,  

 som for (A)s vedkommende.
Som offentlig myndighed er (X) Kommune naturligvis underlagt  

 den forvaltningsretlige lighedsgrundsætning.
Det er efter min opfattelse i  

 strid med denne lighedsgrundsætning at pålægge en borger en byrde i form af  

 en advarsel, men ikke en anden hvis forhold er sammenlignelige.
Ad videregivelse af  

 oplysninger fra sociale personsager Som det fremgår af sagen, har alle tre klagere erkendt at  

 have udleveret anonymiserede journalark og personoplysninger til (Y) og (Z)  

 på  

 opfordring fra de to organisationer.
Baggrunden herfor var efter både (Y)s og (Z)s opfattelse, at  

 (B) på mødet den 29. august 2000 direkte opfordrede til, at konkrete  

 eksempler  

 på omgjorte afgørelser blev forelagt ham.
Ifølge medarbejdergruppen var der  

 således flere eksempler på, at (B) havde omgjort personalets afgørelser,  

 hvilket  

 (B) imidlertid  med en enkelt undtagelse  afviste.
(Y) og (Z) henviste i skrivelsen af 12. september 2000  

 udtrykkeligt til, at (B) havde udtalt sig som anført.
Kommunen har på intet  

 tidligere tidspunkt i sagen taget afstand herfra.
Det må derfor lægges det til grund, at (B) selv direkte  

 opfordrede (Y) og (Z) til at fremkomme med konkrete eksempler på omgjorte  

 afgørelser.
Allerede på baggrund heraf har der ikke været nogen  

 misligholdelse  

 fra klagernes side, der kunne begrunde de meddelte advarsler.
 Selv om dette ikke lægges til grund, er det fortsat min  

 vurdering, at de tre klagere ikke ved udleveringen af anonymiserede  

 journalark  

 og personoplysninger har udvist nogen misligholdelse, der kunne begrunde de  

 meddelte tjenstlige advarsler.
Carl Aage Nørgaard og Jens Garde anfører i Forvaltningsret  

 sagsbehandling, 4. udg., side 227 om videregivelse af fortrolige  

 oplysninger,  

 at Anonymiserede  

 oplysninger kan også videregives.
Selv om oplysningerne er anonymiserede er det klart, at en  

 videregivelse kan være en misligholdelse, eksempelvis såfremt der er tale om  

 illoyalitet i forhold til arbejdsgiveren.
Dette er der dog ikke tale om i  

 denne sag, idet oplysningerne alene er videregivet til (Y) og (Z) og således  

 ikke til eksempelvis dagspressen.
 En lønmodtager må være berettiget til at fortælle sin faglige  

 organisation om fortrolige forhold, såfremt dette sker til berettiget  

 varetagelse af den pågældendes interesser.
Drejer det sig om ikke-tavshedsbelagte oplysninger må det  

 ligeledes antages, at en lønmodtager kan videregive disse til sin  

 organisation  

 i forbindelse med en konkret sag, uden der er tale om misligholdelse.
Dette  

 synes  

 utvivlsomt i nærværende sag, at der var tale om ikke-tavshedsbelagte  

 oplysninger,  

 da de pågældende journalark var anonymiserede.
 Selv om det lægges til grund, at klagerne ved videregivelsen  

 af de anonymiserede journalark og personoplysninger gjorde sig skyldige i en  

 tjenesteforseelse,  

 har (X) Kommune efter min opfattelse fortabt retten til at påtale dette ved  

 passivitet.
 Kommunen blev således allerede ved skrivelsen af 12.  

 september 2000 bekendt med, at (Y) og (Z) var kommet i besiddelse af de  

 anonymiserede  

 journalark overgivet af (A) og ( ).
 Det var imidlertid først umiddelbart før sindetskrivelserne i  

 marts 2001, at (X) Kommune tilkendegav, at videregivelsen af oplysningerne  

 fra (A) og ( )s side blev betragtet som misligholdelse.
Som følge af tidsforløbet i sagen har (X) Kommune efter min  

 vurdering i hvert fald i marts 2001 endeligt fortabt retten til at påberåbe  

 sig videregivelsen af oplysninger som en misligholdelse i forhold til  

 klagerne,  

 idet kommunen allerede i september 2000 havde kendskab til forholdene. Jeg sendte advokat Ds brev til X Kommune der den 26.  

 september 2002 bl.a. kom med følgende bemærkninger:
Det er (X) Kommunes opfattelse, at også videregivelse af  

 anonymiserede sociale sager er kritisabelt.
Medarbejderne råder ikke over  

 sagerne og kan ikke selvstændigt træffe beslutning om videregivelse af  

 oplysninger til private, jf. personalehåndbogen.
(X) Kommune kan ikke bekræfte, at Kommunen på mødet den 29. august  

 2002 har udtalt sig på en måde, hvorefter ( ) og ( ) kunne være af den  

 opfattelse, at medarbejderne kunne videregive oplysninger til  

 organisationerne,  

 eller at organisationerne kunne rette henvendelse til medarbejderne med  

 henblik  

 herpå.
Sådanne oplysninger kan naturligvis alene udveksles mellem medarbejder  

 og arbejdsgiver.
 Det er Kommunens opfattelse, at organisationsrepræsentanterne  

 har vildledt medarbejderne, ved at meddele dem, at de kunne sende sagerne til  

 organisationerne.
(A) Det er (X) Kommunes opfattelse, at det ikke er afgørende, hvor  

 længe (A) har søgt på hver side.
Der er tale om en krænkelse af  

 forvaltningslovens  

 § 32, idet hun uden saglig grund har skaffet sig adgang til personlige  

 fortrolige oplysninger om (B) og dennes familie.
 (X) Kommune kan ikke dokumentere, at (A) har printet  

 oplysninger fra R75.
(A) står som medunderskriver af skrivelsen af 12. september  

 2000 bag den kritik, der blev fremført af ledelsen.
Skrivelsen er af  

 medarbejderne ligeledes fremsendt til dagspressen.
Under de efterfølgende  

 afholdte personalemøder lod medarbejderne repræsentanterne fra ledelsen  

 forstå, at medarbejderne ikke så anden udvej end, at ledelsen for  

 Arbejdsmarkedsafdelingen blev fjernet.
Juridiske bemærkninger Indhentning af  

 oplysninger fra R 75 (X) Kommune skal oplyse, at økonomiudvalget traf beslutning  

 om iværksættelse af tjenstlige sanktioner overfor medarbejderne i  

 Arbejdsmarkedsafdelingen i forbindelse med afslutningen af undersøgelsen af  

 forholdene  

 i Arbejdsmarkedsafdelingen.
Først på dette tidspunkt havde Økonomiudvalget  

 det  

 samlede overblik over forholdene og dermed det nødvendige  

 beslutningsgrundlag.
 Det har været vigtigt for (X) Kommunes økonomiudvalg at  

 overholde alle ansættelsesretlige og forvaltningsretlige regler, herunder den  

 forvaltningsretlige lighedsgrundsætning.
 (X) Kommune har ikke på noget tidspunkt tilkendegivet overfor  

 (A), at ophævelsen af tjenestefritagelsen samtidig betød, at der ikke ville  

 blive iværksat ansættelsesretlige sanktioner.
 Det er herefter Kommunens opfattelse, at der ikke foreligger  

 passivitet, og at Kommunen som en del af ledelsesretten kan beslutte at  

 meddele (A) en advarsel.
 (X) Kommune kan oplyse, at yderligere  

  

 6  

  

 personer ansat i skatteforvaltningen har foretaget søgning i R75  

 registret på (B) (men ikke på dennes familie). 2 af disse medarbejdere har  

 som  

 en del af deres ansvarsområde pligt til  ex officio  at undersøge  

 grundlag  

 for, om der kan være anledning til nærmere at undersøge forhold af  

 skattemæssig  

 interesse, hvorefter de pågældende ikke blot havde fuld legal interesse i,  

 men  

 direkte pligt til at foretage søgningen, som i relation til den offentlige  

 omtale i øvrigt må anses for rimelig/proportional.
For så vidt angår 4 øvrige medarbejdere i skatteforvaltningen  

 har disse foretaget enkeltopslag af blandet skattefaglig interesse og  

 nysgerrighed. (X) Kommunes skatte- og borgerservicechef har ved samtale med  

 medarbejderne indskærpet vigtigheden af, at spillereglerne for anvendelse af  

 systemet overholdes.
Dette forhold er indskærpet i et notat, som ligger i  

 medarbejdernes personalemappe.
 Det er (X) Kommunes opfattelse, at søgningen i R75 foretaget  

 af medarbejderne i Arbejdsmarkedsafdelingen er mere kritisabel, idet disse  

 ikke har haft nogen saglig eller faglig interesse i at søge disse  

 oplysninger.  

 Hertil kommer, at det må anses for et skærpende element, at medarbejderne i  

 Arbejdsmarkedsafdelingen  

 på tidspunktet for søgningen var involveret i sagen om dårligt psykisk  

 arbejdsmiljø  

 og den omfattende kritik af ledelsen i Arbejdsmarkedsafdelingen, herunder  

 arbejdsmarkedschef (B).
 Det er således Kommunens opfattelse, at anvendelsen af  

 forskellige sanktioner i forhold til de pågældende medarbejdere i henholdsvis  

 skatteafdelingen og arbejdsmarkedsafdelingen har været sagligt begrundet.
Videregivelse af  

 oplysninger fra sociale personsager (X) Kommune skal oplyse, at Kommunen på intet tidspunkt har  

 anerkendt, at repræsentanter for Kommunen på mødet den 29. august 2000 har  

 udtalt sig således, at eksempler på omgjorte afgørelser fra medarbejderne  

 kunne afleveres til ledelsen gennem (Y) og (Z).
 Advokat ( ) [v/advokat (D); min tilføjelse] henviser i sin skrivelse  

 til et citat fra Carl Aage Nørgaard og Jens Gades  

 Forvaltningsret/Sagsbehandling,  

 4. udgave DJØFs forlag 1995 side 227, hvoraf fremgår , at  

  

 Anonymiserede oplysninger kan også videregives.
 Det er relevant at citere følgende fra bogens kapitel VII, C,  

 b  afsnittet Hvilke oplysninger er undergivet  

 tavshedspligt?:
I den forbindelse indgår reglerne om tavshedspligt og  

 reglerne om aktindsigt efter offentlighedsloven i et vist samspil.  

 Tavshedsreglerne  

 drejer sig primært om, hvad en offentligt ansat m.fl. på eget initiativ  

 udadtil  

 kan røbe af faktiske oplysninger.
Aktindsigtsreglerne drejer sig derimod om  

 udlevering af dokumenter og oplysninger, hvor en borger eller andre henvender  

 sig med en begæring herom.
På trods af denne forskel må det antages, at hvis  

 en oplysning skulle udleveres efter offentlighedsloven, hvis der udefra blev  

 anmodet herom, vil den offentligt ansatte normalt også på eget initiativ  

 kunne  

 røbe den uden at tilsidesætte reglerne om tavshedspligt.
 Tavshedspligten gælder ikke, hvis der foreligger samtykke til  

 videregivelse fra den, hvis interesser beskyttes af tavshedsreglerne.  

 Eksempelvis kan Den Sociale Ankestyrelse videregive følsomme  

 personoplysninger  

 til en praktiserende læge, hvis den, oplysningerne angår, samtykker.
Hvor den pågældende selv har offentliggjort følsomme  

 oplysninger, f.eks. i et avisinterview, er de næppe heller længere undergivet  

 tavshedspligt.
Anonymiserede oplysninger kan også videregives. Afsnittet behandler spørgsmålet om, hvornår en offentligt  

 ansat bryder sin tavshedspligt ved på eget initiativ at røbe tavshedsbelagte  

 oplysninger, som er omfattet af Forvaltningslovens § 27 og strafbelagt, jfr.  

 Straffelovens § 152.
 Netop det forhold at oplysningerne er ekstraheret gør, at  

 videregivelsen ikke kan anses for strafbar på et strafferetligt grundlag.
 Det citerede afsnit behandler herudover problemstillingen med  

 videregivelse  på den offentligt ansattes eget initiativ  af  

 oplysninger,  

 som efter offentlighedslovens bestemmelser ville skulle meddeles som  

 aktindsigt,  

 såfremt der blev begæret aktindsigt i sagen.
 Såfremt offentligheden kunne få aktindsigt i de 2 sociale  

 personsager, ville den offentligt ansatte normalt også på eget initiativ  

 kunne  

 røbe en oplysning uden at tilsidesætte reglerne om tavshedspligt.
 Det afgørende er herefter i hvilket omfang der er offentlig  

 aktindsigt i sociale personsager.
 Dette spørgsmål er reguleret i offentlighedslovens § 12, stk.  

 1, første punkt, hvoraf fremgår:
Retten til aktindsigt omfatter ikke oplysninger om  

 enkeltpersoners privat, herunder økonomiske, forhold   Af bemærkningerne i John Vogters kommenterede udgave af  

 offentlighedsloven, DJØFs forlag 1998 side 214 fremgår:
Er der tale om familieretlige eller sociale sager, vil  

 bestemmelsen dog i praksis føre til, at almenheden er afskåret fra aktindsigt  

 i  

 sådanne sager.
Der er ingen pligt til at give aktindsigt i anonymiseret  

 form. Videre fremgår det af samme kilde på side 216, at det i  

 tvivlstilfælde vil være god forvaltningsskik at høre borgeren inden der  

 træffes afgørelse om at meddele aktindsigt i sager omfattet af § 12, stk. 1.  

 pkt. 1.
 Det ligger således klart, at offentligheden ikke har krav på  

 aktindsigt i sociale sager, heller ikke i anonymiseret form.
Det kan ikke lægges til grund, at (Y) eller (Z) har begæret  

 aktindsigt i de sociale sager.
Såfremt de konkrete ansatte alligevel måtte  

 have  

 forstået (Y)s og (Z)s henvendelser som en begæring om aktindsigt,  

 burde denne  

 begæring havde affødt en sagsbehandling af spørgsmålet om, hvorvidt  

 aktindsigt  

 lovligt kunne meddeles.
Sådanne tvivlsspørgsmåls løsning er beskrevet såvel i  

 den ovenfor citerede litteratur, som i (X) Kommunes Personalehåndbog, jf.  

 bilag til tidligere fremsendte skrivelse af 11. april 2002. Hertil kommer, at  

 det ligger udenfor de pågældende ansattes opgave at tage stilling til sådanne  

 begæringer om aktindsigt.
 Det er herefter Kommunens opfattelse, at uanset at  

 medarbejderne ikke har videregivet tavshedsbelagte oplysninger, som kan  

 forfølges på et strafferetligt grundlag, har de udleveret oplysninger, som er  

 undtaget fra aktindsigt, jfr. offentlighedslovens § 12, stk. 1. punkt 1.
 Dette er sket uden nogen form for sagsbehandling af  

 spørgsmålet og i strid med skriftlig instruks i (X) Kommunes  

 Personalehåndbog.
Udleveringen er således efter (X) Kommunes opfattelse en  

 tjenesteforseelse, idet udleveringen er sket i strid med (X) Kommunes interne  

 instruks i Personalehåndbogen.
Udleveringen er herudover sket i strid med  

 reglerne  

 i såvel forvaltningsloven som offentlighedsloven, ligesom udleveringen er i  

 strid med god forvaltningsskik, hvilket udgør et selvstændigt grundlag for  

 ansættelsesretlig kritik. I brev af 29. oktober 2002 fastholdt advokat D at det var  

 hendes opfattelse at X Kommune i sagen havde et alvorligt  

 passivitetsproblem,  

 og at kommunen på baggrund heraf havde fortabt retten til at meddele A en  

 advarsel.
Ombudsmandens udtalelse Som faktisk grundlag for at tildele (A) advarslen henviste (X) Kommune  

 dels til at (A) havde udleveret journalark i en social sag i anonymiseret  

 form til Fagforbund (Y), dels til at hun havde indhentet oplysninger  

 vedrørende (B) og dennes familie i R 75-registret.
Det var kommunens  

 opfattelse at disse handlinger udgjorde en tjenesteforseelse.
En tjenesteforseelse antages med udgangspunkt i tjenestemandslovens § 10 at  

 foreligge i tilfælde hvor en ansat ikke samvittighedsfuldt overholder de  

 regler der gælder for hans stilling, eller ikke  såvel i som uden for  

 tjenesten  viser sig værdig til den agtelse og tillid som stillingen  

 kræver.
Hvis der foreligger et pligtstridigt forhold, antages det normalt kun  

 at burde give anledning til tjenstlige reaktioner hvis det er af en vis  

 grovhed.
Se Kaj Larsen mfl., Forvaltningsret, 2. udgave (2002), s. 246, med  

 henvisning til forhørslederens beretning og indstilling i den tjenstlige  

 undersøgelse af Tamilsagen, s. 50.
 Efter Deres opfattelse er det tvivlsomt om der er  

 tilstrækkeligt retligt grundlag for tildeling af advarslen, ligesom De mener  

 at kommunen som følge af passivitet under alle omstændigheder har fortabt  

 retten til at tildele advarslen.
(A) har erkendt at hun har udleveret journalarkene til  

 Fagforbund (Y), og at hun har indhentet oplysninger om (B) og dennes familie  

 i  

 R 75-registret, jf. bl.a. referatet af den tjenstlige samtale den 11.  

 december  

 2000. Hun har imidlertid afvist at have videregivet oplysningerne fra  

 journalarkene  

 og oplysningerne vedrørende (B) til pressen.
Dette er også lagt til grund i  

 forbindelse med tildelingen af advarslen.
Min undersøgelse i sagen angår således spørgsmålet om hvorvidt  

 (A)s handlinger lovligt kan anses for tjenesteforseelser eller på anden  

 vis  

 kritisable.
Jeg har kun for så vidt angår forholdet vedrørende indhentelse af  

 oplysninger fra R 75-registret, fundet anledning til at tage stilling til  

 spørgsmålet om hvorvidt retten til at tildele advarslen måtte være fortabt  

 pga. passivitet, jf. nærmere nedenfor.
1. Videregivelse af anonymiserede oplysninger fra social sag  

 til  

  

 Fagforbund (Y) a)  

 Tavshedspligt For offentligt ansatte findes almindelige bestemmelser om  

 tavshedspligt i straffelovens § 152ff og forvaltningslovens § 27.  

 Bestemmelserne i straffelovens § 152, stk. 1 og 3, og i forvaltningslovens §  

 27, stk. 1, nr. 6, og stk. 2, har følgende ordlyd:
   

  

 § 152.  

  

 Den, som  

 virker eller har virket i offentlig tjeneste eller hverv, og som uberettiget  

 videregiver eller udnytter fortrolige oplysninger, hvortil den pågældende i  

 den forbindelse har fået kendskab, straffes med bøde eller fængsel indtil 6  

 måneder.
Stk. 3.  

  

 En  

 oplysning er fortrolig, når den ved lov eller anden gyldig bestemmelse er  

 betegnet som sådan, eller når det i øvrigt er nødvendigt at hemmeligholde den  

 for at varetage væsentlige hensyn til offentlige eller private  

 interesser.   

  

 § 27.  

  

 Den, der  

 virker inden for den offentlige forvaltning, har tavshedspligt, jfr.  

 borgerlig  

 straffelov § 152 og §§ 152 c   

 152 f, når en  

 oplysning ved lov eller anden gyldig bestemmelse er betegnet som fortrolig,  

 eller når det i øvrigt er nødvendigt at hemmeligholde den for at varetage  

 væsentlige  

 hensyn til offentlige eller private interesser, herunder navnlig til:
enkeltpersoners  

 eller private selskabers eller foreningers interesse i at beskytte  

 oplysninger  

 om deres personlige eller interne, herunder økonomiske, forhold, eller Stk. 2.  

  

 Inden  

 for den offentlige forvaltning kan der kun pålægges tavshedspligt med hensyn  

 til en oplysning, når det er nødvendigt at hemmeligholde den for at varetage  

 væsentlige hensyn til bestemte offentlige eller private interesser som nævnt  

 i  

 stk.  

 1. Det er en forudsætning for anvendelsen af bestemmelsen i  

 forvaltningslovens § 27, stk. 1, nr. 6, at oplysningen angår bestemte  

 personer.  

 Videregivelse af oplysninger om f.eks. rent private forhold vil derfor ikke  

 indebære et brud på tavshedspligten hvis videregivelsen sker i helt  

 anonymiseret  

 form.
Se bl.a.
John Vogter, Forvaltningsloven med kommentarer, 3. udgave  

 (1999), s. 497 og 498, og Jens Garde mfl., Forvaltningsret, Sagsbehandling,  

 5.  

 udgave (2001), s. 263.
 Der er i sagen enighed om at de oplysninger som (A) videregav  

 til Fagforbund (Y), var effektivt anonymiserede, og at videregivelsen af  

 oplysningerne dermed ikke udgjorde en krænkelse af tavshedspligten.
Grundlaget for at betragte udleveringen af oplysningerne fra  

 den sociale sag som en tjenesteforseelse var således heller ikke at der var  

 tale om en tavshedspligtskrænkelse.
Det fremgår af (X) Kommunes  

 sindetskrivelse  

 af 19. marts 2001 og advarslen af 2. maj 2001 at advarslen blev givet som  

 følge af at (A) ved udleveringen af oplysningerne i de sociale sager efter  

 kommunens opfattelse havde handlet i strid med de interne regler i  

 Personalehåndbogen.  

 Af udtalelserne til mig fremgår desuden at advarslen var begrundet i at (A)  

   

 selv om hun ikke havde krænket sin tavshedspligt  havde udleveret  

 oplysninger  

 som der ikke kunne gives aktindsigt i.
b) Interne regler i personalehåndbogen   

 lydighedsforpligtelse Det følger af forvaltningslovens § 27, stk. 2, som citeret  

 ovenfor, at tavshedspålæg alene gyldigt kan gives hvis det er nødvendigt at  

 hemmeligholde et dokument eller en oplysning for at varetage væsentlige  

 hensyn  

 til bestemte offentlige eller private interesser.
Bestemmelsen indebærer  

 således alene en adgang til ved tjenestebefaling af specificere hvilke  

 oplysninger  

 eller dokumenter der  allerede efter § 27, stk. 1  er  

 undergivet  

 tavshedspligt.
 Reglen i (X) Kommunes Personalehåndbog om at sagsbehandlerne  

 hvis de giver oplysninger ud af huset, i praksis skal handle i  

 forståelse med  

 deres chef, skal ifølge kommunen forstås sådan at reglen blot præciserer  

 hvorledes medarbejderne skal forholde sig hvis der opstår tvivl om udlevering  

 af dokumenter til offentligheden, jf. (X) Kommunes udtalelse til mig af 11.  

 april 2002. Efter kommunens opfattelse er reglen dermed ikke i strid med  

 forvaltningslovens § 27, stk. 2.
De oplysninger som (A) videregav til Fagforbund (Y), var  

 utvivlsomt ikke omfattet af tavshedspligten.
Det er på den baggrund min  

 opfattelse at (A) ikke har forbrudt sig mod kommunens interne regler.
c) Aktindsigtsreglernes betydning Reglerne om aktindsigt har betydning for tavshedspligten på  

 den måde at det forhold at en oplysning ikke kan nægtes udleveret hvis der  

 begæres aktindsigt i medfør af offentlighedsloven, i almindelighed vil  

 medføre  

 at en oplysning ikke er fortrolig.
Se bl.a.
John Vogter, Forvaltningsloven  

 med kommentarer, 3. udgave (1999), s. 502, og Jens Garde, Forvaltningsret,  

 Sagsbehandling, 5. udgave (2001), s. 263.
 Omvendt er den omstændighed at en oplysning falder ind under  

 en af offentlighedslovens undtagelsesbestemmelser, ikke ensbetydende med at  

 det også vil være i strid med tavshedspligtsbestemmelserne at videregive dem.  

 Dette er tydeliggjort i lovens § 4, stk. 1, 2. pkt., ifølge hvilket en  

 forvaltningsmyndighed kan give aktindsigt i videre omfang end loven tilsiger  

 medmindre andet følger af regler om tavshedspligt mv..  

 Lovfæstelsen af  

 meroffentlighedsprincippet medfører at myndighederne har pligt til i hvert  

 fald  

 på begæring at overveje meroffentlighed, jf. bl.a.  

 Jon Andersen  

 mfl.,  

 Forvaltningsret, 2. udgave (2002), s. 392.
 (X) Kommune kunne således fuldt berettiget have meddelt  

 enhver meroffentlighed i de oplysninger som (A) videregav til Fagforbund (Y),  

 idet disse ikke var omfattet af tavshedspligtsreglerne.
På den baggrund kan jeg ikke være enig i kommunens udtalelse  

 om at der var tale om udlevering af oplysninger der var undtaget fra  

 aktindsigt.
Netop det forhold at oplysningerne var effektivt anonymiserede,  

 betød som nævnt at kommunen fuldt ud var berettiget til efter  

 offentlighedslovens  

 § 4, stk. 1, 2. pkt., at meddele enhver aktindsigt i dem.
 Herefter kan udlevering af oplysningerne ikke anses for  

 retsstridig, hverken i forhold til de interne regler i kommunens  

 personalehåndbog eller i forhold til bestemmelserne i offentlighedsloven.
 At en udlevering af oplysningerne heller ikke på andet  

 grundlag kan anses for retsstridig, støttes af følgende forhold:
 En offentligt ansat har med henblik på at varetage sine  

 interesser i forbindelse med ansættelsesforholdet, uanset om den pågældende  

 ikke aktuelt er part i en sag om personaleretlige sanktioner, ret til at lade  

 sig bistå af andre, f.eks. sin fagforening, jf. herved det almindelige  

 forvaltningsretlige  

 princip om ret til at lade sig bistå eller repræsentere af andre som er  

 udtrykt  

 i forvaltningslovens § 8 for så vidt angår afgørelsessager.
 Det følger af funktionærlovens § 10, stk. 1 (lovbekendtgørelse  

 nr. 691 af 20. august 2002), at en funktionær har ret til at give oplysninger  

 til sin organisation om egne løn- og arbejdsvilkår.
 Endvidere følger det af artikel 11 i den europæiske  

 menneskerettighedskonvention at enhver har ret til foreningsfrihed, herunder  

 at oprette og slutte sig til fagforeninger for at beskytte sine interesser.
Endelig kan nævnes praksis vedrørende offentligt ansattes  

 ytringsfrihed hvorefter der kræves særligt tungtvejende grunde for at  

 anerkende begrænsninger heri, og at disse grunde normalt kun vil foreligge i  

 forhold til centralt placerede medarbejdere.
Se bl.a.
Kaj Larsen mfl.,  

 Forvaltningsret, 2. udgave (2002), s. 180, hvor der findes en oversigt over  

 praksis vedrørende offentligt ansattes ytringsfrihed.
På denne baggrund er det samlet set min opfattelse at (A)s  

 videregivelse af de anonymiserede oplysninger fra sociale sager til  

 Fagforbund  

 (Y) ikke kunne anses for en tjenesteforseelse eller på anden måde kunne  

 betragtes som kritisabel.
Videregivelsen af oplysningerne til (Y) kunne  

 dermed heller ikke berettige kommunen til at meddele hende en advarsel.
 Jeg har således ikke anledning til at tage stilling til om  

 retten til at tildele (A) en advarsel var fortabt som følge af passivitet.
2. Indhentelse af oplysninger fra  

  

 R 75-registret 1)  

 Overtrædelse af § 32 i forvaltningsloven Det fremgår af sagen, herunder de nu ophævede  

 registerforskrifter, at R 75-registret er en samkøring af statslige skatte-  

 og  

 indtægtsregistre og fælleskommunale registre der indeholder forskellige  

 oplysninger der kan være af betydning for ligningen af skatteborgerne i en  

 kommune.
Ud over oplysninger om hvilke biler en person er ejer af, indeholder  

 registret bl.a. oplysninger om skatteforhold, renteindtægter og -udgifter,  

 finansielle kontrakter og finansielle aktiver i udlandet,  

 investeringsforeninger,  

 ejendomsoplysninger, faglige kontingenter og a-kasse-bidrag mv.
Opslag på registret sker via en personlig adgangskode.
Der  

 kan foretages opslag i registret på forskellige på forhånd fastlagte  

 skærmbilleder.
(A) havde adgang til at bruge registret i forbindelse med sit  

 arbejde i arbejdsmarkedsafdelingen.
Hun kunne således via sin personlige  

 adgangskode  

 trække oplysninger om klienterne i registret til brug for behandlingen af  

 sagerne.
(A) har erkendt at hun har været inde i registret for se på  

 oplysninger vedrørende (B) og dennes hustru.
Hun har ligeledes erkendt at der  

 ikke var nogen faglig begrundelse for disse opslag i registeret.
Det er  

 ubestridt  

 at (A) var registreret med logninger ikke kun på R 75-registrets oplysninger  

 om biler, men også til øvrige dele af registret.
I Deres udtalelse til mig af  

 12. juni 2002 har De imidlertid oplyst at (A) kun var interesseret i  

 oplysningerne om familien (B)s ejerskab af biler, og at hun derfor  

 hurtigt  

 bladrede forbi de øvrige oplysninger.
 Forvaltningslovens § 32 har følgende ordlyd:
  

  

 § 32.  

  

 Den, der  

 virker inden for den offentlige forvaltning, må ikke i den forbindelse skaffe  

 sig fortrolige oplysninger, som ikke er af betydning for udførelsen af den  

 pågældendes  

 opgaver. Persondatalovens § 5, stk. 2 og 3, har følgende ordlyd:
   

  

 § 5.
Stk. 2.  

  

 Indsamling  

 af oplysninger skal ske til udtrykkeligt angivne og saglige formål, og senere  

 behandling må ikke være uforenelig med disse formål.
Senere behandling af  

 oplysninger, der alene sker i historisk, statistisk eller videnskabeligt  

 øjemed, anses ikke for uforeneligt med de formål, hvortil oplysningerne er  

 indsamlet.
Stk. 3.  

  

 Oplysninger,  

 som behandles, skal være relevante og tilstrækkelige og ikke omfatte mere,  

 end  

 hvad der kræves til opfyldelse af de formål, hvortil oplysningerne indsamles,  

 og de formål, hvortil oplysningerne senere behandles. Bestemmelserne medfører at de offentligt ansatte ikke i  

 unødigt omfang må skaffe sig (fortrolige) oplysninger om borgerne.
Det gælder  

 såvel indhentelse af oplysninger fra andre myndigheder som fremskaffelse af  

 oplysninger der er i myndighedens egen besiddelse, jf. bl.a.  

 Justitsministeriets  

 vejledning om forvaltningsloven, pkt. 192.
Det er min opfattelse at oplysninger om hvilke biler en person  

 ejer eller har ejet, normalt ikke kan anses som fortrolige oplysninger.
Jeg  

 har i den forbindelse lagt vægt på at oplysninger om ejerskab af biler i et  

 vist omfang er offentligt tilgængelige, f.eks. via bilbogen eller  

 Centralregistret  

 for Motorkøretøjer, og på at der som udgangspunkt ikke foreligger sådanne  

 hensyn som gør at det er nødvendigt at hemmeligholde oplysningerne.
Imidlertid har (A) ved sit opslag i R 75, ud over oplysninger  

 vedrørende ejerskab til biler, skaffet sig adgang til andre oplysninger  

 vedrørende (B) og dennes hustru  oplysninger som utvivlsomt er  

 fortrolige.
Det  

 gælder bl.a. oplysninger vedrørende skatteforhold mv.
 Jeg er enig i at (A) herved har handlet i strid med  

 bestemmelsen i forvaltningslovens § 32. Det min opfattelse at (A) desuden har  

 handlet i strid med bestemmelsen i persondatalovens § 5, stk. 2. Jeg mener  

 ikke at det i den forbindelse er afgørende hvor længe (A) har været inde på  

 de  

 skærmbilleder som indeholdt fortrolige oplysninger.
 Jeg har ikke bemærkninger til at (X) Kommune mente at (A) som  

 følge heraf havde handlet pligtstridigt.
2) Lighedsgrundsætningen De har anført at (X) Kommune har handlet i strid med  

 lighedsgrundsætningen idet i alt 8 medarbejdere i kommunen har søgt i R  

 75-registret vedrørende (B) og dennes familie, og idet reaktionerne over for  

 disse medarbejdere ikke har været ens.
De 6 af de 8 medarbejdere var  

 medarbejdere  

 i skatte- og borgerservice, heraf 2 ledende medarbejdere, mens de to sidste  

 arbejdede i Arbejdsmarkedsafdelingen.
Jeg bemærker hertil at min undersøgelse af sagen ikke  

 omfatter de øvrige medarbejdere i (X) Kommune som har søgt i R 75-registret  

 vedrørende (B). Jeg har ikke fundet tilstrækkeligt grundlag for at indlede en  

 nærmere undersøgelse af de øvrige medarbejderes forhold.
Desuden er det min  

 opfattelse at (A), selv om en undersøgelse måtte vise at de øvrige  

 medarbejdere (uberettiget) havde fået en anden og mildere behandling, normalt  

 ikke ville kunne støtte ret herpå med henblik på at få annulleret advarslen.  

 Se bl.a.
Bent Christensen, Forvaltningsret, Opgaver, Hjemmel, Organisation,  

 2.  

 udgave (1997), s.  

 187f.
På denne baggrund foretager jeg mig ikke mere vedrørende det  

 De har anført om lighedsgrundsætningen.
Jeg henviser til ombudsmandslovens §  

 16, stk. 1 (lov nr. 473 af 12. juni 1996).
3) Passivitet (X) Kommune blev senest den 11. december 2000 under den  

 tjenstlige samtale med (A) bekendt med at hun havde indhentet oplysningerne  

 fra  

 registret.
Fra dette tidspunkt og til sindetskrivelsen blev udsendt, gik der  

 ca. 3 ½ måned.
Imidlertid reagerede kommunen efter samtalen den 11. december  

 2000 med det samme ved at fritage hende for tjeneste mens den politimæssige  

 efterforskning stod på.
I den forbindelse tog kommunen forbehold for  

 iværksættelse af mulige ansættelsesretlige sanktioner.
Der ville blive taget  

 stilling hertil senest når kommunen havde modtaget resultatet af den  

 politimæssige efterforskning.
 Efter at politimesteren i (X)-by den 30. januar 2001 havde  

 afvist kommunens anmeldelse, ophævede kommunen den 31. januar 2001  

 tjenestefritagelsen og oplyste samtidig til (A) at hun ville blive indkaldt  

 til  

 en samtale med sin leder vedrørende forholdet.
Kommunen afventede herefter resultatet af Kommunernes  

 Landsforenings rapport.
Da denne forelå, traf økonomiudvalget beslutning om  

 at være sindet at give hende en advarsel.
Sindetskrivelsen blev udsendt ca.  

 tre  

 uger efter det økonomiudvalgsmøde hvor beslutningen var blevet taget.
Det er min opfattelse at det kan give anledning til  

 betænkelighed at der gik i alt 3½ måned fra (X) Kommune blev opmærksom på  

 forholdet, og til kommunen meddelte at den agtede at tildele en advarsel  

 herfor.
Under hensyn til at kommunen i forbindelse med tjenestefritagelsen  

 tog  

 forbehold om eventuelle ansættelsesretlige sanktioner, og at kommunen, da  

 tjenestefritagelsen blev ophævet, også tog forbehold i form af meddelelsen om  

 at hun ville blive indkaldt til en samtale med sin leder, har jeg imidlertid  

 ikke grundlag for at tilsidesætte kommunens opfattelse hvorefter retten til  

 at  

 meddele (A) advarslen ikke var fortabt som følge af passivitet.
Konklusion Jeg mener ikke at (X) Kommune kunne betragte (A)s  

 videgivelse af anonymiserede oplysninger fra en social sag til Fagforbund (Y)  

 som en tjenesteforseelse eller på anden måde kritisabel.
Videregivelsen af  

 oplysningerne til Fagforbund (Y) kunne dermed heller ikke berettige kommunen  

 til at meddele hende en advarsel.
 Jeg har gjort (X) Kommune bekendt med min opfattelse.
Jeg har derimod ikke grundlag for at kritisere at (X) Kommune  

 mente at (A) som følge af at hun indhentede oplysninger i R 75-registret om  

 (B) og dennes familie, havde handlet pligtstridigt.
Jeg har heller ikke  

 grundlag  

 for at kritisere kommunens opfattelse hvorefter retten til at meddele hende  

 en  

 advarsel ikke var fortabt som følge af passivitet.
Hvis et pligtstridigt forhold skal kunne give anledning til  

 tjenstlige reaktioner, skal det være af en vis grovhed, jf. ovenfor.
Den  

 advarsel som kommunen meddelte (A) den 2. maj 2001, var begrundet både i det  

 forhold at (A) havde videregivet anonymiserede oplysninger fra sociale sager  

 til Fagforbund (Y), og i at hun havde søgt oplysninger vedrørende (B) og  

 dennes  

 familie i R 75-registret.
Jeg mener som nævnt ikke at en advarsel kunne  

 begrundes  

 i at (A) videregav de pågældende oplysninger til Fagforbund (Y).
Jeg har på den baggrund henstillet til (X) Kommune at  

 genoptage sagen med henblik på at overveje om det forhold at (A) søgte  

 oplysninger om (B) og dennes familie i R 75-registret, i sig selv var af en  

 sådan grovhed at det kunne give anledning til at meddele hende en advarsel.  

 Jeg har samtidig skrevet til kommunen at den i forbindelse med genoptagelsen  

 af  

 sagen bør være opmærksom på at en advarsel kan miste sin betydning ved at  

 ligge  

 for langt tilbage i tiden, jf. bl.a.
Ole Hasselbalch, Ansættelsesretten, 3.  

 udgave (2002), s. 619, og Lars Svenning Andersen, Funktionærret, 2. udgave  

 (1998), s. 581.
