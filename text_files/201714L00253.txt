Betænkning afgivet af Energi-, Forsynings- og Klimaudvalget den 23. november 2017 Betænkning over Forslag til lov om ændring af lov om elforsyning, lov om fremme af vedvarende energi, lov om naturgasforsyning, lov om Energinet.dk og lov om varmeforsyning (Betaling for myndighedsbehandling og justering af bestemmelser om tilsyn med Energinet.dk) [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 2. november 2017. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 29. juni 2017 dette udkast til udvalget, jf.
EFK (folketingsåret 2016-17) alm. del  bilag 299. Den 4. oktober 2017 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til energi-, forsynings- og klimaministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Enhedslistens, Alternativets, Radikale Venstres og Socialisk Folkepartis medlemmer af udvalget støtter lovforslaget, da det overordnet set er et mindre lovforslag, der flytter rundt på noget myndighedsbehandling og nogle gebyrer.
EL, ALT, RV og SF så dog gerne, at loven indeholdt en bemyndigelse til at fastsætte regler om gebyrer for oliebranchen.
EL, ALT, RV og SF mener, at olieselskabernes energispareindsats ikke alene skal bero på en frivillig aftale, men at det skal være som i el-, gas- og fjernvarmebranchen, hvor energispareindsatsen reguleres ved lov.
EL, ALT, RV og SF mener, at olieselskabernes frivillige bidrag til energispareindsatsen er langt lavere, end de burde være, hvis olieselskaberne var forpligtet på lige fod med resten af energibranchen.
Som en del af aftalen om afskaffelse af PSO-ordningen fremgik det, at energi-, forsynings- og klimaministeren ville indlede drøftelser med oliesektoren om, at den fra 2018 skulle tage sin del af forpligtelsen.
Der foreligger nu en redegørelse fra Energistyrelsen (af 9. november 2017), som belyser en række tekniske forhold i forbindelse med en eventuel øget energispareforpligtelse for oliebranchen.
EL, ALT, RV og SF ser derfor frem til, at ministeren fremlægger forslag til, hvordan der skabes lovhjemmel til at pålægge olieselskaber samt leverandører og forbrugere af olie en energispareforpligtelse.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af energi-, forsynings- og klimaministeren, tiltrådt af udvalget:
 1) I den under nr. 4 foreslåede § 51 b affattes stk. 2 således:
»Stk. 2. Det samlede beløb efter stk. 1 fastsættes til 4,5 mio. kr.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019.« [Beløb fastsættes i lov om elforsyning og ikke på finansloven] 2) I det under nr. 4 foreslåede § 51 c, stk. 2, udgår 1. pkt., og i stedet indsættes:
»Det samlede beløb efter stk. 1 fastsættes til 0,9 mio. kr., som opkræves hos netvirksomhederne.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019.« [Beløb fastsættes i lov om elforsyning og ikke på finansloven] 3) I det under nr. 6 foreslåede § 78, stk. 12, udgår 2. pkt., og i stedet indsættes:
»Det samlede beløb efter stk. 11 fastsættes til 0,2 mio. kr.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019.« [Beløb fastsættes i lov om elforsyning og ikke på finansloven] Til § 3 4) I den under nr. 7 foreslåede § 30 a affattes stk. 3 således:
»Stk. 3. Beløb, som opkræves efter stk. 1, fastsættes til 0,7 mio. kr., og beløb, som opkræves efter stk. 2, fastsættes til 0,09 mio. kr.
Beløbene reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019.« [Beløb fastsættes i lov om naturgasforsyning og ikke på finansloven] 5) I det under nr. 8 foreslåede § 44, stk. 2, udgår 2. pkt., og i stedet indsættes:
»Det samlede beløb fastsættes til 0,2 mio. kr.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019.« [Beløb fastsættes i lov om naturgasforsyning og ikke på finansloven] Til § 5 6) I det under nr. 1 foreslåede § 23 c, stk. 2, udgår 2. og 3. pkt., og i stedet indsættes:
»Det samlede beløb fastsættes til 0,2 mio. kr.
Beløbet reguleres en gang årligt pr. 1. juli med den sats for det generelle pris- og lønindeks, der er fastsat af Finansministeriet.
Energi-, forsynings- og klimaministeren offentliggør reguleringer hvert år, første gang pr. 1. juli 2019. Betalingen opkræves i forhold til mængden af terajoule varme leveret ab værk korrigeret for graddage.« [Beløb fastsættes i lov om varmeforsyning og ikke på finansloven] Bemærkninger Til nr. 1-6 Ændringsforslagene er en konsekvens af beretning nr. 6 afgivet af Finansudvalget den 7. april 2011 om Finansudvalgets arbejdsform m.v., hvoraf det særlig fremgår, at hjemmel til opkrævning af og fastsættelse af størrelsen af gebyrer m.v., hvor der er tale om ordninger af permanent karakter, bør fastsættes ved lov eller administrativ forskrift med hjemmel i lov og ikke på finansloven.
 Med ændringsforslag nr. 1 foreslås det, at det beløb, Energinet efter bestemmelsen skal betale til energi-, forsynings- og klimaministeren til dækning af omkostninger til tilsyn, fastsættes i lov om elforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om elforsyning.
 Med ændringsforslag nr. 2 foreslås det, at det beløb, netvirksomhederne efter bestemmelsen skal betale til energi-, forsynings- og klimaministeren, fastsættes i lov om elforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om elforsyning.
 Med ændringsforslag nr. 3 foreslås det, at det beløb, netvirksomhederne og elhandelsvirksomhederne efter bestemmelsen skal betale til Energitilsynet, fastsættes i lov om elforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om elforsyning.
 Med ændringsforslag nr. 4 foreslås det, at de beløb, som henholdsvis transmissions- og distributionsselskaberne, herunder Energinet og dettes helejede datterselskaber, skal betale, fastsættes i lov om naturgasforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om naturgasforsyning.
 Med ændringsforslag nr. 5 foreslås det, at det beløb, som distributionsselskaberne og handelsselskaberne skal betale til Energitilsynet, fastsættes i lov om naturgasforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om naturgasforsyning.
Med ændringsforslag nr. 6 foreslås det, at det beløb, varmeselskaberne efter bestemmelsen skal betale til Energitilsynet, fastsættes i lov om varmeforsyning og ikke på finansloven. Ændring af beløbsstørrelse ud over den årlige regulering efter det generelle pris- og lønindeks vil herefter skulle ske ved ændring af lov om varmeforsyning.
Endvidere foreslås en sproglig præcisering af »TJ varme«.
Mikkel Dencker (DF) fmd.
Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Marianne Bredal (V) Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Bjarne Laustsen (S) Per Husted (S) Malte Larsen (S) Kirsten Brosbøl (S) Claus Larsen-Jensen (S) Karin Gaardsted (S) nfmd.
Søren Egge Rasmussen (EL) Maria Reumert Gjerding (EL) Rasmus Nordqvist (ALT) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
