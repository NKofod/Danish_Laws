 I henhold til § 39A i ministeriet for skatter og afgifters bekendtgørelse  

 nr. 363 af 1. juli 1976 af lov om vurdering af landets faste ejendomme,  

 fastsættes efter drøftelse med Kommunernes Landsforening følgende  

 retningslinier for kommunernes bistand af kontormæssig art til  

 vurderingsrådene:
I.
Vurderingsformandens kontormæssige funktion udøves af  

 vurderingssekretariatet, der varetages af kommunens  

 ejendomsskatteadministration.
 Vurderingsrådene i kommunen afholder de fornødne møder i sekretariatets  

 lokaler eller i tilknytning hertil (udvalgsværelse eller lign.) således at  

 sekretariatets materiale er til rådighed ved møderne, der i  

 vurderingsperioden også finder sted udenfor sædvanlig kontortid.
 Vurderingsrådets aktuelle arbejdsmateriale f.eks. vurderingsskemaer,  

 basiskort, grundværdiarbejdskort, vejlister o.l. opbevares i  

 vurderingssekretariatet i overensstemmelse med statsskattedirektoratets  

 anvisninger.
 Vurderingskredsens historiske materiale herunder materiale fra tiden før  

 15. alm. vurdering arkiveres i fornødent omfang sammen med  

 ejendomsskattekontorets arkiv.
II.
Den kontormæssige bistand til vurderingsformanden omfatter efter  

 statsskattedirektoratets generelle tilrettelæggelse af  

 vurderingsadministrationen for tiden nedennævnte funktioner:
 1. Registrering af ind- og udgående post,  

 maskinskrivning af vurderingsformandens skrivelser og formularer til ejere og  

 myndigheder samt arkivering af korrespondance.
 2. Ekspedition af personlige og telefoniske  

 henvendelser om vurderingsarbejdet inden for sædvanlig kontortid og  

 besvarelse i det omfang, det er aftalt med vurderingsformanden, af  

 forespørgsler om almindeligt forekommende vurderingsspørgsmål.
3. Fremskaffelse og registrering af oplysning om  

 ejendommens faktiske og retlige forhold og ajourføring af det for udskrivning  

 af vurderingsskemaer nødvendige grundmateriale, herunder materiale til  

 afgørelse af ejendommens eventuelle optagelse til årsvurdering.
Dette arbejde  

 omfatter såvel samarbejdet med kommunens egen indkomstskatteforvaltning og  

 tekniske forvaltning som forbindelsen til stats- og amtsmyndigheder (vej-,  

 tinglysnings-, ekspropriations- og regionsplanmyndigheder osv.).
 4. Udsendelse til ejerne af vurderingsskemaer i det  

 omfang, central udsendelse ikke finder sted, og kontrol med ejernes  

 tilbagesendelse af vurderingsskemaerne, herunder rykning for ikke rettidigt  

 tilbagesendte skemaer, samt tilståelse af udsættelse i overensstemmelse med  

 vurderingsformandens anvisninger.
 5. Talmæssige beregninger til brug ved vurderingen,  

 f.eks. kontrol af sammentælling af lejeindtægter, optælling af beboelses- og  

 forretningsleje, efterregning af normalmeterberegninger, udregning af  

 grundværdier og fordelinger af ansatte værdier, fritagelser og lempelser  

 efter principangivelse af vurderingsformanden.
6. Udarbejdelse af forslag til vurdering af  

 ukomplicerede ejendomme på grundlag af udskrift af ejendomsregistret,  

 salgsstatistik, normtal m.v. efter nærmere aftale med vurderingsrådene.
Dette  

 arbejde vil kunne omfatte enfamiliehuse, sommerhuse, ubebyggede grunde,  

 ejerlejligheder, rækkehuskvarterer, små udlejningsejendomme m.v.
 7. I forbindelse med sekretariatets konvertering af de  

 foretagne ansættelser til EDB bistår sekretariatet vurderingsformanden med at  

 sikre en ensartet vurdering i samtlige distrikter ved - efter  

 vurderingsformandens anvisninger - at foretage en sandsynlighedskontrol af  

 ansættelserne, og herunder sikre at alle relevante ansættelser og fordelinger  

 er foretaget.
 8. Klargøring af vurderingsfortegnelser og registering  

 af efterfølgende ændringer og tilføjelser, herunder indberetning af ændringer  

 af vurderingsrådenes ansættelser og fordelinger af ansatte værdier efter  

 skyldrådets revision af disse.
 I det omfang fortegnelser på papir er afløst af mikrofichebilleder af  

 kommunens stamkort, har sekretariatet ansvaret for, at ændringer af  

 ansættelserne meddeles den pågældende EDB-central samt ansvaret for den  

 efterfølgende kontrol af de ajourførte fichebilleder.
 9. Udstedelse af vurderingsattester.
 Skattedepartementet, den 14. januar  

 1977.
Hans P.
Gøtrik.
 /Mogens Winther.
