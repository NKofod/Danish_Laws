 Ved kgl. resolution af 1. maj 1950 har Danmark ratificeret  

 omstående, under 27. marts 1950 i London undertegnede overenskomst mellem  

 Danmark og Det forenede Kongerige Storbritannien og Nordirland til undgåelse  

 af dobbeltbeskatning og forhindring af beskatningsunddragelse, forsåvidt  

 angår indkomstskat:
Regeringen i kongeriget Danmark og regeringen i Det forenede Kongerige  

 Storbritannien og Nordirland, der ønsker at afslutte en overenskomst til undgåelse af dobbeltbeskatning  

 og forhindring af beskatningsunddragelse, for så vidt angår indkomstskat, har i dette øjemed til deres befuldmægtigede udnævnt:
 Regeringen i kongeriget Danmark:
Lensgreve Eduard Reventlow, kongelig dansk ambassadør i London; Regeringen i Det forenede Kongerige Storbritannien og Nordirland:
The Right Honourable Ernest Bevin, M.P., første statssekretær for  

 udenrigsanliggender; som efter at have fremlagt deres respektive fuldmagter, der blev fundet i  

 god og behørig form, er blevet enige om følgende bestemmelser:
Artikel I 1. De skatter, som er genstand for nærværende  

 overenskomst, er:
 2. Nærværende overenskomst skal også finde anvendelse  

 på alle andre skatter af væsentlig samme art, der pålægges i Danmark eller  

 Det forenede Kongerige efter underskriften af nærværende overenskomst.
Artikel II 1. For så vidt ikke andet fremgår af sammenhængen,  

 skal i nærværende overenskomst:
 2. I tilfælde, hvor en indkomst, i henhold til denne  

 overenskomst er fritaget for beskatning i et af statsområderne, såfremt den  

 (hvad enten hertil er knyttet andre betingelser eller ej) er skattepligtig i  

 det andet statsområde, og sådan indkomst kun er skattepligtig i dette andet  

 statsområde for så vidt angår det beløb, som er overført til eller modtaget i  

 dette andet statsområde, skal den fritagelse, der måtte blive indrømmet i  

 henhold til nærværende overenskomst i førstnævnte statsområde, kun gælde det  

 således overførte eller modtagne beløb.
 3. Ved anvendelsen af bestemmelserne i nærværende  

 overenskomst af en af de høje kontraherende parter skal ethvert udtryk, som  

 ikke på anden vis er defineret og medmindre andet følger af sammenhængen,  

 tillægges den betydning, som det har i henhold til de indenfor den pågældende  

 parts statsområde gældende love om de skatter, som omhandles i nærværende  

 overenskomst.
Artikel III 1. Et i Det forenede Kongerige hjemmehørende  

 foretagendes fortjeneste ved industri eller handel skal ikke underkastes  

 dansk beskatning, medmindre foretagendet driver næring eller forretning i  

 Danmark gennem et der beliggende fast driftssted.
Såfremt det driver sådan  

 næring eller forretning, kan fortjenesten beskattes i Danmark, men dog kun  

 for så vidt angår den del deraf, som kan henføres til dette faste driftssted.
2. Et dansk foretagendes fortjeneste ved industri  

 eller handel skal ikke underkastes skat i Det forenede Kongerige, medmindre  

 foretagendet driver næring eller forretning i Det forenede Kongerige gennem  

 et der beliggende fast driftssted.
Såfremt det driver sådan næring eller  

 forretning, kan fortjenesten beskattes i Det forenede Kongerige, men dog kun  

 forsåvidt angår den del deraf, som kan henføres til dette faste driftssted.
 3. I tilfælde, hvor et foretagende i et af  

 statsområderne driver næring eller forretning i det andet statsområde gennem  

 et der beliggende fast driftssted, skal der til dette faste driftssted  

 henføres den fortjeneste ved industri eller handel, som det pågældende  

 foretagende kunne forventes at ville have opnået i det andet statsområde,  

 såfremt det havde været et uafhængigt foretagende, der udøvede den samme  

 eller lignende virksomhed under samme eller tilsvarende vilkår, og som under  

 frie forhold afsluttede forretninger med det foretagende, hvis faste  

 driftssted det udgør.
 4. I tilfælde, hvor der tilflyder et foretagende i et  

 af statsområderne fortjeneste i henhold til kontrakter, afsluttede i dette  

 statsområde, vedrørende salg af varer, der af leveringshensyn, men ikke i  

 udstillingsøjemed, er oplagret i det andet statsområde, skal sådan  

 fortjeneste ikke betragtes som hidrørende fra et det nævnte foretagende  

 tilhørende fast driftssted i det andet statsområde, uanset om købstilbudene  

 er indhentet af en agent i dette andet statsområde og af ham tilstillet  

 foretagendet til akcept.
 5. Ingen del af nogen fortjeneste, som måtte tilflyde  

 et foretagende i et af statsområderne, skal betragtes som hidrørende fra et  

 fast driftssted i det andet statsområde, blot fordi foretagendet har  

 foretaget varekøb inden for dette andet statsområde.
Artikel IV I tilfælde, hvor:
 og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel V 1. Så længe ikke-udloddet fortjeneste, indvundet af  

 foretagender, der er hjemmehørende i Det forenede Kongerige, effektivt  

 beskattes med den i Det forenede Kongerige gældende profits tax efter en  

 lavere sats end sådanne foretagenders udloddede fortjeneste, skal et i  

 Danmark hjemmehørende selskabs fortjeneste ved industri og handel kun kunne  

 pålignes profits tax efter denne lavere sats.
 2. Hvor et i Danmark hjemmehørende selskab direkte  

 eller indirekte behersker mindst 50 pct. af samtlige stemmer i et i Det  

 forenede Kongerige hjemmehørende selskab, skal udlodninger fra det  

 sidstnævnte selskab til det førstnævnte selskab lades ude af betragtning ved  

 beregningen af den i Det forenede Kongerige gældende profits tax, som  

 effektivt pålignes det sidstnævnte selskab efter den for beskatningen af  

 udloddet udbytte gældende skattesats.
 3. Såfremt et i Det forenede Kongerige hjemmehørende  

 selskabs fortjeneste ved industri og handel måtte blive undergivet dansk  

 beskatning under en form, der, hvor det drejer sig om i Danmark hjemmehørende  

 selskaber, beskatter indkomst, der ikke udloddes eller skal kunne udloddes,  

 efter en lavere skattesats end indkomst, som udloddes eller skal kunne  

 udloddes, skal den nævnte fortjeneste ved industri og handel kun pålignes  

 dansk skat efter den lavere skattesats.
 4. Hvor et i Det forenede Kongerige hjemmehørende  

 selskab ejer mindst 50 pct. af hele den ordinære aktiekapital i et i Danmark  

 hjemmehørende selskab, skal den del af indkomsten, der udloddes af det  

 sidstnævnte selskab til det førstnævnte selskab, lades ude af betragtning ved  

 beskatningen af det sidstnævnte selskab efter en højere skattesats, gældende  

 for indkomst, der udloddes eller skal kunne udloddes, og dette skal i  

 særdeleshed gælde ved beskatningen af det sidstnævnte selskab med den form  

 for overordentlig selskabsskat, som benævnes udbytterate.
Artikel VI 1. Uanset bestemmelserne i artikel III, IV og V skal  

 fortjeneste, som en i et af statsområderne bosat eller hjemmehørende person  

 indvinder ved udøvelsen af skibs- eller luftfartsvirksomhed, være fritaget  

 for beskatning i det andet statsområde.
 2. Overenskomsten af 18. december 1924 mellem Det  

 forenede Kongerige og Danmark om gensidig fritagelse i visse tilfælde for  

 indkomstskat af fortjeneste, hidrørende fra rederivirksomhed, skal ikke gælde  

 for noget år eller nogen periode, for hvilken nærværende overenskomst gælder.
Artikel VII 1.-(a) Aktieudbytte, der af et i Det forenede Kongerige hjemmehørende  

 selskab udbetales til en i Danmark bosiddende eller hjemmehørende person, som  

 er skattepligtig heraf i Danmark, og som ikke driver næring eller forretning  

 i Det forenede Kongerige gennem et der beliggende fast driftssted, skal være  

 fritaget for tillægsskat i Det forenede Kongerige.
 2. Hvor et selskab, som har hjemsted i et af  

 statsområderne, oppebærer fortjeneste eller indkomst fra kilder indenfor det  

 andet statsområde, skal der ikke i dette andet statsområde kunne pålægges  

 nogen form for skat på aktieudbytte, der udbetales af selskabet til personer,  

 som ikke er bosiddende eller hjemmehørende i dette andet statsområde, og ej  

 heller skal selskabets ikke udloddede indkomst kunne undergives nogen skat i  

 dette andet statsområde i form af skat på ikke udloddet indtægt, hvad enten  

 dette aktieudbytte eller den ikke udloddede indtægt helt eller delvis udgør  

 fortjeneste eller indkomst, oppebåret fra ovennævnte kilder.
Artikel VIII 1. Enhver rente eller afgift, der hidrører fra kilder  

 indenfor et af statsområderne, og som oppebæres af en i det andet statsområde  

 bosiddende eller hjemmehørende person, der er skattepligtig i dette andet  

 statsområde af sådan rente eller afgift, og som ikke driver næring eller  

 forretning i førstnævnte statsområde gennem et der beliggende fast  

 driftssted, skal være fritaget for skat i førstnævnte statsområde; sådan  

 fritagelse indrømmes dog ikke med hensyn til rente, der udbetales af et  

 selskab, som har hjemsted i det ene statsområde, til et selskab, der har  

 hjemsted i det andet statsområde, når sidstnævnte selskab enten direkte eller  

 indirekte behersker mere end 50 pct. af samtlige stemmer i det førstnævnte  

 selskab.
 2. I denne artikel skal:
 3. Såfremt en rente eller afgift overstiger et  

 rimeligt og fornuftigt vederlag for den gæld eller de rettigheder, for hvilke  

 den erlægges, skal den i nærværende artikel fastsatte fritagelse kun omfatte  

 den del af renten eller afgiften, som modsvarer et sådant rimeligt og  

 fornuftigt vederlag.
 4. Enhver vederlagssum, der opnås af en i det ene  

 statsområde bosiddende eller hjemmehørende person ved salg af  

 patentrettigheder til en i det andet statsområde bosiddende eller  

 hjemmehørende person, skal, såfremt sælgeren ikke driver næring eller  

 forretning i sidstnævnte statsområde gennem et der beliggende fast  

 driftssted, være fritaget for beskatning i sidstnævnte statsområde.
Artikel IX Enhver art af indkomst af fast ejendom i et af statsområderne (med  

 undtagelse af renter af pantebreve med sikkerhed i fast ejendom) skal være  

 underkastet beskatning efter lovgivningen i dette statsområde.
Er sådan  

 indkomst også underkastet beskatning i det andet statsområde, skal fradrag  

 for skat, pålignet i førstnævnte statsområde, indrømmes i den skat, der  

 pålignes denne indkomst i det andet statsområde, i overensstemmelse med  

 bestemmelserne i artikel XVII.
Artikel X En person, som er bosat eller hjemmehørende i et af statsområderne, og som  

 ikke driver næring eller forretning i det andet statsområde gennem et der  

 beliggende fast driftssted, skal være fritaget for enhver skat i dette andet  

 statsområde af fortjeneste ved salg, overdragelse eller bytte af  

 formuegenstande.
Artikel XI 1. Vederlag, herunder pensioner, udbetalt af en af de  

 høje kontraherende stater eller af fonds, oprettet af en af disse, til en  

 person for varetagelsen af hverv i denne stats tjeneste, skal være fritaget  

 for beskatning i den anden høje kontraherende parts statsområde, medmindre  

 den pågældende er statsborger i denne anden stat uden tillige at være  

 statsborger i førstnævnte stat.
 2. Bestemmelserne i denne artikel gælder ikke for  

 betaling for tjenesteydelser i forbindelse med næring eller forretning, der  

 drives erhvervsmæssigt af en af de høje kontraherende parter.
Artikel XII 1. En person, der er bosiddende i Det forenede  

 Kongerige, skal være fritaget for dansk skat af fortjeneste ved eller  

 vederlag for personlige (herunder faglige) tjenester, udøvet i Danmark  

 indenfor det til grund for ansættelsen liggende indkomstår, såfremt:
 2. En person, der er bosiddende i Danmark, skal være  

 fritaget for skat i Det forenede Kongerige af fortjeneste ved eller vederlag  

 for personlige (herunder faglige) tjenester, udøvet i Det forenede Kongerige  

 i løbet af et skatteår, såfremt:
 3. Bestemmelserne i denne artikel skal ikke gælde  

 fortjeneste eller vederlag oppebåret af offentligt optrædende, f.eks.  

 teater-, films- eller radiokunstnere, musikere samt professionelle  

 sportsfolk.
Artikel XIII 1. Enhver pension (bortset fra de i artikel XI, stk.  

 1, omhandlede) og enhver livrente, som hidrører fra kilder i Danmark og  

 oppebæres af en i Det forenede Kongerige bosiddende person, der beskattes  

 heraf i Det forenede Kongerige, skal være fritaget for dansk skat.
 2. Enhver pension (bortset fra de i Artikel XI, stk.  

 1, omhandlede) og enhver livrente, som hidrører fra kilder i Det forenede  

 kongerige og oppebæres af en i Danmark bosiddende person, der beskattes heraf  

 i Danmark, skal være fritaget for skat i Det forenede Kongerige.
 3. Udtrykket "livrente" betyder en fastsat  

 sum, der er periodisk betalbar til fastsatte tidspunkter, være sig for  

 livstid, for et bestemt tidsrum eller for et tidsrum, der lader sig bestemme,  

 i henhold til en forpligtelse til at præstere disse udbetalinger mod rimeligt  

 og fuldt vederlag i penge eller penges værdi.
Artikel XIV En professor eller lærer fra det ene statsområde, der modtager vederlag  

 for undervisning ved et universitet, kollegium, skole eller anden  

 undervisningsanstalt i det andet statsområde under en midlertidig  

 opholdsperiode af ikke over to år, skal være fritaget for at svare skat, i  

 dette andet statsområde af sådant vederlag.
Artikel XV En studerende eller en lærling fra et af statsområderne, som udelukkende i  

 studie- eller uddannelsesøjemed opholder sig i det andet statsområde, skal  

 være fritaget for at svare skat i dette andet statsområde af beløb, som den  

 pågældende måtte modtage fra personer i førstnævnte statsområde til  

 underhold, undervisning eller oplæring.
Artikel XVI 1. Fysiske personer, som er bosiddende i Danmark, skal  

 være berettiget til de samme personlige begunstigelser, lempelser og  

 nedsættelser med hensyn til indkomstskatten i Det forenede Kongerige som  

 britiske statsborgere, der ikke er bosat i Det forenede Kongerige.
 2. Fysiske personer, som er bosiddende i Det forenede  

 Kongerige, skal være berettiget til de samme personlige begunstigelser og  

 lempelser med hensyn til dansk skat som danske statsborgere, der ikke er  

 bosat i Danmark.
Artikel XVII 1. De høje kontraherende parters love skal vedblivende  

 være bestemmende med hensyn til beskatningen af indkomst, der erhverves i de  

 respektive statsområder, undtagen hvor det modsatte udtrykkeligt er bestemt i  

 denne overenskomst.
I tilfælde, hvor indkomst er undergivet beskatning i  

 begge statsområder, skal lempelse af dobbeltbeskatningen indrømmes efter  

 følgende bestemmelser:
2. I overensstemmelse med bestemmelserne i Det  

 forenede Kongeriges lovgivning om indrømmelse af fradrag i Det forenede  

 Kongeriges skat af skat, der er pålignet i et statsområde udenfor Det  

 forenede Kongerige, skal dansk skat, som ved direkte påligning eller ved  

 indeholdelse opkræves af indkomst fra kilder i Danmark, tillades fradraget i  

 den i Det forenede Kongerige pålignede skat af denne indkomst.
I tilfælde,  

 hvor sådan indkomst består i ordinært aktieudbytte, der udbetales af et  

 selskab med hjemsted i Danmark, skal der ved ovennævnte fradrag tages hensyn  

 (foruden til enhver dansk skat af selve aktieudbyttet) til den danske skat,  

 som selskabet skal svare af dets fortjeneste; og hvor det drejer sig om  

 udbytte, der udbetales af participerende præferenceaktier, og som omfatter  

 såvel en fast rente, hvortil aktierne berettiger, som en derudover gående  

 participering i selskabets fortjeneste, skal den danske skat, der i et sådant  

 tilfælde pålignes selskabet, ligeledes tages i betragtning i det omfang,  

 aktieudbyttet overstiger den faste rente.
3. Skat, der i Det forenede Kongerige opkræves af  

 indkomst fra kilder i Det forenede Kongerige, det være sig ved direkte  

 påligning eller ved indeholdelse, skal tillades fradraget i den danske skat  

 af denne indkomst.
Fradragsbeløbet skal dog ikke kunne overstige den del af  

 den samlede danske skat, der efter forholdet mellem den nævnte i Det forenede  

 Kongerige beskattede del af indkomsten og hele den i Danmark beskattede  

 indkomst falder på førstnævnte del af indkomsten.
I dette stykke - og kun i  

 dette - omfatter udtrykket "dansk skat" også den danske  

 fælleskommunale indkomstskat.
 4. I tilfælde, hvor en person i henseende til  

 beskatningen i Det forenede Kongerige betragtes som bosiddende eller  

 hjemmehørende i Det forenede Kongerige og tillige i henseende til  

 beskatningen i Danmark betragtes som bosiddende eller hjemmehørende i  

 Danmark, skal bestemmelserne i nærværende artikels stk. 2 komme til  

 anvendelse på indkomst, som den pågældende oppebærer fra kilder i Danmark, og  

 bestemmelserne i nærværende artikels stk. 3 skal komme til anvendelse på  

 indkomst, som den pågældende oppebærer fra kilder i Det forenede Kongerige.  

 Oppebærer en sådan person indkomst fra kilder udenfor såvel Det forenede  

 Kongerige som Danmark, kan en sådan indkomst beskattes i begge statsområderne  

 (i overensstemmelse med den i disse gældende lovgivning og overenskomster,  

 som måtte bestå mellem nogen af de høje kontraherende parter og det  

 statsområde, hvorfra indkomsten hidrører). I overensstemmelse med nærværende  

 artikels stk. 2, skal der i skat, der er pålignet sådan indkomst i Det  

 forenede Kongerige, indrømmes fradrag af en så stor del af Det forenede  

 Kongeriges skat eller af den danske skat heraf, alt efter hvilket af disse  

 skattebeløb der er det laveste, som svarer til forholdet mellem en sådan  

 persons indkomst fra kilder i Det forenede Kongerige og den samlede indkomst  

 fra kilder i Det forenede Kongerige og fra kilder i Danmark; og i  

 overensstemmelse med nærværende artikels stk. 3 skal der i skat, pålignet  

 sådan indkomst i Danmark, indrømmes fradrag af en så stor del af Det forenede  

 Kongeriges skat eller af den danske skat heraf, alt efter hvilket af disse  

 skattebeløb der er det laveste, som svarer til forholdet mellem en sådan  

 persons indkomst fra kilder i Danmark og den samlede indkomst fra kilder i  

 Det forenede Kongerige og fra kilder i Danmark.
 5. Ved anvendelsen af denne artikel skal fortjeneste  

 ved eller vederlag for personlige (herunder faglige) tjenesteydelser, der er  

 præsteret i et af statsområderne, betragtes som indkomst fra kilder i dette  

 statsområde, og tjenesteydelser, præsteret af en person, hvis tjeneste helt  

 eller hovedsagelig udføres i skibe eller flyvemaskiner, med hvilke en i et af  

 statsområderne bosiddende eller hjemmehørende person driver  

 erhvervsvirksomhed, skal betragtes som udøvet i dette statsområde.
Artikel XVIII 1. De høje kontraherende parters kompetente  

 skattemyndigheder skal udveksle sådanne oplysninger (forudsat at disse står  

 til deres rådighed i henhold til deres respektive skattelovgivninger og i  

 forbindelse med den normale administration), som er nødvendige for  

 gennemførelsen af bestemmelserne i nærværende overenskomst eller for at  

 forhindre skattesvig eller for praktiseringen af bestemmelser, der tager  

 sigte på at forhindre omgåelser af skattepligten, alt for så vidt angår de  

 skatter, som omhandles i nærværende overenskomst.
Alle oplysninger, der  

 således udveksles, skal behandles som hemmelige og må ikke meddeles til andre  

 personer end de, der er beskæftiget med påligningen og opkrævningen af de  

 skatter, der omhandles i nærværende overenskomst.
Ingen oplysninger af den  

 nævnte art må udveksles, som ville røbe nogen kommerciel, forretningsmæssig,  

 industriel eller faglig hemmelighed eller fremstillingsmetode.
 2. Udtrykket "kompetente skattemyndigheder",  

 således som anvendt i denne artikel, betyder for Det forenede Kongeriges  

 vedkommende the Commissioners of Inland Revenue, eller disses befuldmægtigede  

 stedfortræder, for Danmarks vedkommende generaldirektøren for skattevæsenet  

 eller dennes befuldmægtigede stedfortræder, for områder, hvortil nærværende  

 overenskomst måtte blive udvidet i henhold til artikel XX, det pågældende  

 områdes kompetente myndighed, som administrerer de skatter, der omhandles i  

 nærværende overenskomst.
Artikel XIX 1. Statsborgere i en af de høje kontraherende stater  

 skal ikke indenfor den anden høje kontraherende parts statsområde kunne  

 underkastes nogen skat eller dermed forbundne krav, som er anderledes, højere  

 eller mere byrdefulde end den skat og dermed forbundne krav, som sidstnævnte  

 parts statsborgere er eller måtte blive underkastet.
 2. Foretagender, hjemmehørende i et af statsområderne,  

 skal hvad enten de drives af et selskab, en sammenslutning eller af fysiske  

 personer, alene eller i et interessentskab, ikke i det andet statsområde med  

 hensyn til fortjeneste eller kapital, der kan henføres til deres faste  

 driftssted i dette andet statsområde, kunne underkastes en beskatning, som er  

 anderledes, højere eller mere byrdefuld end den beskatning, som foretagender  

 drevet på samme måde, i dette andet statsområde er eller måtte blive  

 underkastet med hensyn til tilsvarende fortjeneste eller kapital.
 3. Indkomst, fortjeneste og kapital henhørende til et  

 i det ene statsområde hjemmehørende foretagende, hvis kapital helt eller  

 delvis ejes eller kontrolleres direkte eller indirekte af en eller flere  

 personer, der er bosiddende eller hjemmehørende i det andet statsområde, skal  

 ikke i det førstnævnte område kunne underkastes nogen beskatning, som er  

 anderledes, højere eller mere byrdefuld end den beskatning, som andre  

 foretagender i førstnævnte område er eller måtte blive underkastet med hensyn  

 til tilsvarende indkomst, fortjeneste og kapital.
 4. Intet af det i denne artikels stk. 1 og 2 anførte  

 skal kunne fortolkes som forpligtende en af de høje kontraherende parter til  

 at tilstå den anden høje kontraherende parts statsborgere, som ikke er  

 bosiddende i førstnævnte parts statsområde, samme personlige skattemæssige  

 begunstigelser, lempelser og nedsættelser som dem, der tilstås vedkommende  

 høje kontraherende parts egne statsborgere.
 5. I denne artikel betyder udtrykket  

 "statsborgere":
 6. I denne artikel betyder udtrykket  

 "beskatning" skatter af enhver art og beskrivelse, der pålægges af  

 en hvilken som helst myndighed.
Artikel XX 1. Nærværende overenskomst kan enten i sin helhed  

 eller med modifikationer udvides til ethvert til en af de høje kontraherende  

 parter hørende område, for hvilket denne artikel gælder, og som pålægger  

 skatter af i alt væsentligt samme karakter som de skatter, der omhandles i  

 denne overenskomst, og enhver udvidelse af denne skal have gyldighed fra den  

 dag og med de ændringer og vilkår (herunder ophørsvilkår), som måtte blive  

 nærmere fastsat og aftalt mellem de høje kontraherende parter i noter, der  

 med dette formål skal udveksles.
 2. Nærværende overenskomsts ophør i forhold til  

 Danmark eller Det forenede Kongerige i henhold til artikel XXII skal,  

 medmindre andet udtrykkeligt er aftalt mellem begge de høje kontraherende  

 parter, medføre ophøret af nærværende overenskomsts anvendelse på ethvert  

 område, hvortil overenskomsten i henhold til denne artikel måtte være  

 udvidet.
 3. De områder, for hvilke denne artikel gælder, er:
Artikel XXI 1. Nærværende overenskomst skal ratificeres og  

 ratifikationsdokumenterne udveksles i London snarest muligt.
 2. Ved udvekslingen af ratifikationerne skal  

 nærværende overenskomst træde i kraft:
for så vidt angår indkomstskat fra og med det skatteår, der begynder den  

 6. april 1949; for så vidt angår sur-tax fra og med det skatteår, der begynder den 6.  

 april 1948; og for så vidt angår profits tax for følgende indtægter:
 for så vidt angår dansk skat fra og med det skatteår, der begynder den 1.  

 april 1949.
Artikel XXII Nærværende overenskomst skal forblive i kraft for ubestemt tid, men hver  

 af de høje kontraherende parter kan senest den 30. juni i et kalenderår, og  

 tidligst i året 1953, ad diplomatisk vej give den anden høje kontraherende  

 part skriftligt ophørsvarsel, i hvilket tilfælde nærværende overenskomsts  

 gyldighed skal ophøre:
 for så vidt angår indkomstskat fra og med det skatteår, der begynder den  

 6. april i det kalenderår, der følger umiddelbart efter det år, hvori  

 meddelsen gives; for så vidt angår sur-tax fra og med det skatteår, der  

 begynder den 6. april i det kalenderår, hvori meddelelsen gives; og for så  

 vidt angår profits tax for følgende indtægter:
 for så vidt angår dansk skat fra og med det skatteår, der begynder den 1.  

 april i det kalenderår, der følger umiddelbart efter det år, i hvilket  

 meddelsen er givet.
 Til bekræftelse heraf har de ovennævnte befuldmægtigede underskrevet  

 nærværende overenskomst og forsynet den med deres segl.
 Udfærdiget i London i 2 eksemplarer i det danske og det engelske sprog,  

 således at begge tekster skal have lige gyldighed, den syvogtyvende marts,  

 nitten hundrede halvtreds.
(sign.) E.
Reventlow./(sign.) Ernest Bevin.
 Hvilket herved bringes til almindelig kundskab med tilføjende, at  

 ratifikationsdokumenterne under 7. juli 1950 er blevet udvekslet i London,  

 hvorefter overenskomsten samtidig er trådt i kraft.
 Udenrigsministeriet, den 13. juli 1950.
 G u s t a v R a s m u s s e n.
