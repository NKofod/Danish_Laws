Tillægsbetænkning afgivet af  

 Arbejdsmarkedsudvalget den 29. maj 2002 Tillægsbetænkning over Forslag til lov om ændring af lov om  

 gennemførelse af deltidsdirektivet [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 1 ændringsforslag til lovforslaget af  

 beskæftigelsesministeren.
2. Udvalgsarbejdet Lovforslaget blev fremsat den 20. februar 2002 og var til  

 1. behandling den 28. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 8. maj 2002. Den 15. maj 2002 afgav udvalget  

 tilføjelse til betænkning.
Lovforslaget var til 2. behandling  

 den 16. maj 2002, hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 4 møder.
Skriftlige henvendelser Udvalget har, efter at lovforslaget blev henvist til  

 fornyet udvalgsbehandling, modtaget en henvendelse fra RestaurationsBranchens  

 Forbund, som beskæftigelsesministeren har kommenteret.
Deputationer Følgende har mundtligt over for udvalget redegjort  

 for deres holdning til lovforslaget:
Dansk Sø-Restaurations Forening, RestaurationsBranchens Forbund, Roulunds Fabriker/Braking og Sømændenes Forbund i Danmark.
Samråd Udvalget har stillet 1 samrådsspørgsmål  

 til beskæftigelsesministeren til mundtlig besvarelse, som denne har  

 besvaret i et åbent samråd den 28. maj 2002. Det talepapir, der  

 var udarbejdet til brug for besvarelsen af dette  

 samrådsspørgsmål, og det talepapir, der var udarbejdet til  

 brug for beskæftigelsesministerens besvarelse af  

 samrådsspørgsmål A den 15. maj 2002, er optrykt som bilag  

 2 til tillægsbetænkningen.
Spørgsmål Udvalget har stillet 31 spørgsmål til  

 beskæftigelsesministeren til skriftlig besvarelse.  

 Beskæftigelsesministeren har besvaret 27 af disse, og udvalget har  

 anmodet om, at de sidste besvares inden lovforslagets 3. behandling.
En  

 række af udvalgets spørgsmål er optrykt som bilag 3 til  

 tillægsbetænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med det stillede  

 ændringsforslag.
Et mindretal i udvalget (S, SF, RV og EL)  

 indstiller lovforslaget til forkastelse.
Mindretallet stemmer hverken  

 for eller imod det stillede ændringsforslag.
 Mindretallet beklager, at beskæftigelsesministeren  

 ikke har ønsket at imødekomme tilbuddet om en fri og fair  

 forhandling på arbejdsmarkedet om deltid i fremtidige overenskomster.  

 Et sådant tilbud lå direkte i forlængelse af mindretallets  

 ønske om, at der gennem det danske aftalesystem blev åbnet  

 mulighed for at gøre deltid til en ret for lønmodtagere, der  

 har sundhedsmæssige, sociale eller andre vægtige  

 velfærdsgrunde til at få reduceret deres arbejdstid,  

 såfremt arbejdstidsreduktionen kan gennemføres uden  

 særlige ulemper for kollegerne.
Mindretallet konstaterer, at regeringen og Dansk  

 Folkeparti ikke ønsker at respektere eksisterende overenskomster og  

 tilkendegivelserne fra parterne om, at der i forbindelse med fornyelse af  

 overenskomsterne er vilje til at sikre deltid på områder, hvor  

 der i dag ikke eksisterer deltidsbestemmelser.
Regeringen og Dansk Folkeparti  

 har heller ikke ønsket at imødekomme en lang række af de  

 indvendinger, der er fremkommet fra arbejdspladserne.
Her tænkes bl.a.  

 på lovforslagets indgreb i weekendaftaler, aftaler om holddrift, mobile  

 arbejdspladser og en række andre særlige tilfælde, hvor  

 hensynet til faget eller tilrettelæggelsen af arbejdstiden gør,  

 at deltidsarbejde vil give problemer.
 Mindretallet finder, at det bør fremgå, at en  

 lønmodtager har ret til at være ledsaget af en  

 tillidsrepræsentant og at overenskomstbestemmelser, der har til  

 formål at sikre, at tillidsrepræsentanten  bliver inddraget i  

 spørgsmål om deltidsaftaler, skal kunne opretholdes.
 Mindretallet finder, at svaret på  

 spørgsmål 247 om afgørelse af tvistigheder er for uklart.  

 Mindretallet er af den opfattelse, at uenighed om, hvorvidt  

 overenskomstbestemmelser om deltid opfylder lovens betingelser, skal  

 afgøres i det fagretlige system.
 Mindretallet henviser i øvrigt til mindretallets  

 bemærkninger i betænkningen over lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	beskæftigelsesministeren,  

tiltrådt af et flertal (V, DF, KF og KRF):
Til § 1 1) I den i nr. 2 foreslåede § 4 a  

indsættes efter stk. 1 som nyt stykke:
» Stk. 2-5 bliver herefter stk. 3-6.
[Ledsagelse af rådgiver] Bemærkninger Til nr. 1 Det har under debatten om regeringens forslag været  

 diskuteret meget, om lønmodtageren har mulighed for at inddrage f.eks.  

 sin tillidsrepræsentant i forhandlinger om eventuel  

 deltidsansættelse.
 Eftersom lovforslaget går ud på, at der skal  

 indgås en frivillig aftale, og eftersom en aftale forudsætter, at  

 begge parter indgår i forhandlingen herom, er der for regeringen ingen  

 tvivl om, at lønmodtageren kan stille som betingelse for at  

 indgå i sådanne forhandlinger, at lønmodtageren er  

 ledsaget af en rådgiver.
 For at udrydde enhver tvivl foreslås det imidlertid,  

 at der i § 4 a, stk. 2, indsættes en udtrykkelig bestemmelse om, at  

 lønmodtageren frit kan vælge, om lønmodtageren  

 ønsker at være ledsaget af en rådgiver under forhandlinger  

 med arbejdsgiveren om en eventuel deltidsansættelse.
 Ændringsforslaget betyder, at hvis  

 lønmodtageren ønsker at være ledsaget af en  

 rådgiver under forhandlingerne, har lønmodtageren ret til dette.  

 Hvis lønmodtageren ikke ønsker at være ledsaget af en  

 rådgiver under forhandlingerne, har lønmodtageren også ret  

 til dette.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 104 omdelt efter  

 afgivelse af tilføjelse til betænkning Bilagsnr.
Titel 187 Tilføjelse til betænkning 188 Talepapir til brug for besvarelsen af samrådsspørgsmål  

 A, fra beskæftigelsesministeren 189 Udkast til tillægsbetænkning 190 Spm. 221 om kommentar til ændringsforslag, til  

 beskæftigelsesministeren Spm. 222 om juridisk vurdering af bemærkninger i betænkningen,  

 til beskæftigelsesministeren Spm. 223 om beskyttelse i overenskomstens 37-timers-regel, til  

 beskæftigelsesministeren 191 Spm. 224 om arbejdstid og aflønning, til  

 beskæftigelsesministeren Spm. 225 om fyreseddel eller deltid på grund af ordrenedgang, til  

 beskæftigelsesministeren Spm. 226 om accept af deltid, til beskæftigelsesministeren Spm. 227 om eksempler på ønsker om deltid, som ikke er blevet  

 opfyldt, til beskæftigelsesministeren Spm. 228 om indklagelse til en faglig organisation, til  

 beskæftigelsesministeren Spm. 229 om elever i praktik, til beskæftigelsesministeren 192 Spm. 230 om teknisk bistand til ændringsforslag, til  

 beskæftigelsesministeren 193 Spm. 231 om søfarende, langturschauffører og arbejdere  

 på olieplatforme, til beskæftigelsesministeren Spm. 232 om ordrenedgang, til beskæftigelsesministeren Spm. 233 om deltid i forbindelse med ansættelse, til  

 beskæftigelsesministeren Spm. 234 om tillidsrepræsentanter med til samtaler, til  

 beskæftigelsesministeren Spm. 235 om deltid for erhvervsuddannelseselever, til  

 beskæftigelsesministeren Spm. 236 om høringssvar til ILO, til beskæftigelsesministeren Spm. 237 om EU-retlige problemer, til beskæftigelsesministeren Spm. 238 om organisationernes påtaleret, til  

 beskæftigelsesministeren Spm. 239 om forhandlingsret, til beskæftigelsesministeren 194 Svar på spm. 219 om kommentar til materiale fra SiD,  

 Københavns Post, fra beskæftigelsesministeren Svar på spm. 220 om kommentar til henvendelse fra Semco, fra  

 beskæftigelsesministeren Svar på spm. 225 om fyreseddel eller deltid på grund af  

 ordrenedgang, fra beskæftigelsesministeren Svar på spm. 227 om eksempler på ønsker om deltid, som  

 ikke er blevet opfyldt, fra beskæftigelsesministeren Svar på spm. 229 om elever i praktik, fra  

 beskæftigelsesministeren Svar på spm. 231 om søfarende, langturschauffører og  

 arbejdere på olieplatforme, fra beskæftigelsesministeren Svar på spm. 232 om ordrenedgang, fra beskæftigelsesministeren Svar på spm. 235 om deltid for erhvervsuddannelseselever, fra  

 beskæftigelsesministeren Svar på spm. 236 om høringssvar til ILO, fra  

 beskæftigelsesministeren Svar på spm. 238 om organisationernes påtaleret, fra  

 beskæftigelsesministeren Svar på spm. 239 om forhandlingsret, fra  

 beskæftigelsesministeren 195 Svar på spm. 221 om kommentar til ændringsforslag, fra  

 beskæftigelsesministeren Svar på spm. 222 om juridisk vurdering af bemærkninger i  

 betænkningen, fra beskæftigelsesministeren Svar på spm. 223 om beskyttelse i overenskomstens 37-timers-regel,  

 fra beskæftigelsesministeren Svar på spm. 224 om arbejdstid og aflønning, fra  

 beskæftigelsesministeren Svar på spm. 226 om accept af deltid, fra  

 beskæftigelsesministeren Svar på spm. 228 om indklagelse til en faglig organisation, fra  

 beskæftigelsesministeren Svar på spm. 230 om teknisk bistand til ændringsforslag, fra  

 beskæftigelsesministeren 196 Ændringsforslag fra beskæftigelsesministeren 197 Svar på spm. 233 om deltid i forbindelse med ansættelse, fra  

 beskæftigelsesministeren Svar på spm. 234 om tillidsrepræsentanter med til samtaler,  

 fra beskæftigelsesministeren Svar på spm. 237 om EU-retlige problemer, fra  

 beskæftigelsesministeren 198 2. udkast til tillægsbetænkning 199 Henvendelse af 21/5-02 fra RestaurationsBranchens Forbund 200 Spm. 240 om kommentar til henvendelse af 21/5-02 fra  

 RestaurationsBranchens Forbund, til beskæftigelsesministeren 201 Spm. 241 om styrkelse af arbejdsmarkedet, til  

 beskæftigelsesministeren Spm. 242 om genansættelse, til beskæftigelsesministeren Spm. 243 om hindring af aftale om deltid, til  

 beskæftigelsesministeren 202 Spm. 244 om ansættelsesformer, til beskæftigelsesministeren Spm. 245 om regelsæt for uddannelse på deltid, til  

 beskæftigelsesministeren 203 Samrådsspm.
B om implementering af lovforslaget, til  

 beskæftigelsesministeren 204 Pressemeddelelse vedrørende åbent samråd den 28/5-02 205 Svar på spm. 240 om kommentar til henvendelse af 21/5-02 fra  

 RestaurationsBranchens Forbund, fra beskæftigelsesministeren Svar på spm. 241 om styrkelse af arbejdsmarkedet, fra  

 beskæftigelsesministeren Svar på spm. 242 om genansættelse, fra  

 beskæftigelsesministeren Svar på spm. 243 om hindring af aftale om deltid, fra  

 beskæftigelsesministeren Svar på spm. 244 om ansættelsesformer, fra  

 beskæftigelsesministeren Svar på spm. 245 om regelsæt for uddannelse på deltid,  

 fra beskæftigelsesministeren 206 Referat af åbent samråd 207 Spm. 246 om ledsagelse af en rådgiver under forhandlinger, til  

 beskæftigelsesministeren Spm. 247 om tvistigheder på grund af individuelle aftaler, til  

 beskæftigelsesministeren 208 Svar på spm. 246 om ledsagelse af en rådgiver under  

 forhandlinger, fra beskæftigelsesministeren Svar på spm. 247 om tvistigheder på grund af individuelle  

 aftaler, fra beskæftigelsesministeren 209 Spm. 248 om aftaler i elevers 3 måneders prøvetid, til  

 beskæftigelsesministeren Spm. 249 om hindringer for at komme på deltid, til  

 beskæftigelsesministeren Spm. 250 om usaglig afskedigelse, til beskæftigelsesministeren 210 Spm. 251 om, i hvilket system det skal afklares, hvorvidt en overenskomsts  

 bestemmelser er i overensstemmelse med deltidsloven, til  

 beskæftigelsesministeren Bilag 2 Udvalgets samrådsspørgsmål A og B og  

 de til brug for beskæftigelsesministerens besvarelse heraf udarbejdede  

 talepapirer Beskæftigelsesministerens talepapir er optrykt efter  

 ønske fra Socialdemokratiet, Socialistisk Folkeparti, Det Radikale  

 Venstre og Enhedslisten.
 Samrådsspørgsmål A:
 Ministeren bedes redegøre for konsekvenserne af de  

 stillede ændringsforslag.
 Talepapir:
 Formålet med lovforslaget om retten til at aftale  

 deltid er, at en lønmodtager og en arbejdsgiver kan aftale, at  

 lønmodtageren arbejder på deltid, selvom der måtte  

 være en overenskomstbestemmelse, som enten forhindrer eller  

 begrænser adgangen til at aftale deltid.
Hvis lønmodtageren ønsker at arbejde  

 på deltid, og det ønske harmonerer med hensynet til  

 virksomhedens drift, er det ikke rimeligt, at en bestemmelse i en kollektiv  

 overenskomst hindrer arbejdsgiveren i at følge lønmodtagerens  

 ønske.
Regeringen ser det som en grundlæggende rettighed, at den  

 enkelte lønmodtager har mulighed for selv at aftale sig frem til en  

 arbejdstid, som passer ind i den situation, lønmodtageren aktuelt  

 befinder sig i.
Som det fremgår af regeringsgrundlaget, er det denne  

 regerings mål, at der skal være bedre muligheder for at arbejde  

 på deltid, og at de overenskomstmæssige indskrænkninger,  

 der i dag er i retten til at gå på deltid, afskaffes.
Regeringen  

 ønsker således en lovfæstet ret til, at arbejdsgiverne og  

 de ansatte frit kan aftale deltidsansættelse.
Det vil forbedre den  

 enkeltes frihed.
 Regeringen har derfor fremsat lovforslaget om deltid for  

 at sikre, at lønmodtageren har muligheden for at kunne arbejde  

 på deltid, hvis lønmodtageren ønsker dette og  

 arbejdsgiveren er enig heri.
 I dag er der på en række  

 overenskomstområder enten slet ikke adgang til eller hindringer eller  

 begrænsninger i adgangen til, at lønmodtageren og arbejdsgiveren  

 kan aftale, at lønmodtageren arbejder på deltid.
Langt det største overenskomstområde på  

 det private arbejdsmarked er DA/LO-området.
Og her har kun ca. 35  

 procent af de ansatte fri adgang til deltid.
Over 60 procent af de ansatte  

 på DA/LO-området har altså ikke fri adgang til at aftale  

 deltid.
Det gælder blandt andet på det store  

 industriområde.
Det følger af industrioverenskomsten, at hvis  

 lønmodtageren allerede er ansat på fuld tid, kan  

 lønmodtageren og arbejdsgiveren ikke uden videre aftale deltid, og  

 hvis der endelig bliver indgået en aftale om deltid, må den ikke  

 medføre, at antallet af fuldtidsstillinger reduceres.
Personalechefen på Coloplast udtalte i Kvindernes  

 Fagblad nr. 2: Jeg citerer: »Vi  

 ville da være nogle skurke, hvis vi som arbejdsgivere tvang vores  

 ansatte ned i arbejdstid og dermed bidrog til at forringe deres  

 økonomi.
Vi har en deltidspolitik her på virksomheden, og den  

 kan kun bruges af funktionærerne.
Men da vi i produktionen også  

 har medarbejdere, der ønsker at arbejde i færre timer   det er  

 typisk lidt ældre medarbejdere   hilser vi regeringens forslag  

 velkomment.
Men der kan aldrig blive tale om at tvinge nogen ned på et  

 lavere timetal.« Nu har vi jo i andre sammenhænge diskuteret  

 rigtigheden af dette udsagn.
Uanset hvad er Coloplast omfattet af Industriens  

 overenskomst, der ikke giver fri adgang til at aftale deltid.
Derfor kan  

 udtalelsen tages som et eksempel på industrioverenskomstens manglende  

 mulighed for frit at aftale deltid.
 Industriens overenskomst § 11, stk. 1, har følgende  

 ordlyd:
» En lønmodtager, der allerede er ansat på  

 virksomheden, kan altså ikke uden videre aftale med arbejdsgiveren, at  

 han eller hun gerne vil på deltid.
Der skal være særlige  

 hensyn, der taler for en kortere arbejdstid.
Og hvad er det så for særlige hensyn?  

 Industrioverenskomstens § 30 handler kun om lønmodtagere, der enten  

 varigt eller midlertidigt har nedsat arbejdsevne.
Men det kunne jo  

 være, at lønmodtageren gerne ville på deltid, fordi  

 lønmodtageren vil være mere sammen med sine børn eller  

 sin pensionerede ægtefælle.
Men det er altså ikke nok, at  

 lønmodtageren synes, at han eller hun i en periode har behov for  

 deltid.
Også en anden af industrioverenskomstens  

 bestemmelser hindrer muligheden for deltid.
Det fremgår af Industriens  

 overenskomst § 11, stk. 3:
» Det betyder reelt, at den lønmodtager, som ikke har  

 nedsat arbejdsevne, men som har lyst til at arbejde 28 timer om ugen i en  

 periode, for at være mere hjemme hos teenagesønnen, der er  

 kommet i dårligt selskab, ikke kan få lov til det.
For  

 arbejdsgiveren har ikke råd til at give lønmodtageren lov, fordi  

 arbejdsgiveren vil være nødt til samtidig at ansætte en ny  

 lønmodtager på fuld tid for at leve op til overenskomstens  

 regler.
 Det er regler, som dem i Industriens overenskomst, som jeg  

 ser som en unødig hindring i adgangen til at aftale deltid.
På de over 200 spørgsmål, der er  

 stillet, og på de henvendelser forskellige forbund og især  

 forbundsafdelinger har rettet til Arbejdsmarkedsudvalget og også mig,  

 kan jeg forstå, at en række organisationer og politikere mener,  

 at lønmodtagerne ikke er i stand til at tage vare på sig selv.  

 Tilsyneladende ved lønmodtagerne ikke bedst selv, hvad der er godt for  

 dem.
Og derfor må lønmodtagerne ikke selv bestemme, om de har  

 lyst til eller behov for at arbejde på deltid.
 Hvem er bedst til at vurdere, om lønmodtageren har  

 lyst til eller behov for at gå på deltid i en periode? Er det  

 lønmodtageren selv, eller er det fagforeningen? Jeg mener, at det er  

 lønmodtageren.
 Hvem er bedst til at vurdere, om lønmodtageren har  

 råd til at gå på deltid i en periode? Er det  

 lønmodtageren selv, eller er det fagforeningen? Jeg mener, at det er  

 lønmodtageren.
Så skal det da stå lønmodtageren frit  

 for at rådgive sig med nogen, før han eller hun tager  

 beslutningen.
Om det skal være med sin ægtefælle, banken  

 eller fagforeningen eller alle tre   det må lønmodtageren selv  

 bestemme, og det skal jeg ikke blande mig i.
 Jeg har svært ved at forstå, at nogen kan  

 mene, at en lønmodtager, som går på arbejde dag efter dag,  

 som møder til tiden hver dag, som løser sine arbejdsopgaver, og  

 som betaler sine regninger til tiden, ikke selv skulle være i stand til  

 at vurdere, om han eller hun vil gå på deltid.
 Jeg har stor tiltro til den meget veluddannede  

 arbejdskraft vi har på det danske arbejdsmarked.
Formålet med lovforslaget er alene at sikre, at  

 lønmodtageren nu får ret til at aftale deltid med  

 arbejdsgiveren, selvom bestemmelser i overenskomsten måtte være  

 til hinder herfor.
Det er kort og godt det, lovforslaget handler om.
Alligevel har jeg skullet svare på  

 spørgsmål efter spørgsmål om forskellige  

 bestemmelser om tilrettelæggelsen af arbejdstiden i  blandt andet  

 RBFs overenskomster, i TeleDanmarks overenskomster og i  

 Frisørfagets overenskomster.
Og hver gang har svaret lydt:  

 Lovforslaget ændrer ikke i disse bestemmelser.
Mange af  

 spørgsmålene er åbenbart så interessante, at jeg har  

 skullet svare på dem flere gange, og derfor vil jeg godt for en  

 sikkerheds skyld gentage:
 En overenskomstregel om, at den deltidsansatte er sikret en daglig  

 arbejdstid på minimum 4 timer pr. dag, er ikke i strid med forslaget  

 til § 4 a, stk. 1.
 Lovforslaget er ikke til hinder for en overenskomstbestemmelse om, at  

 den fastansatte på deltid lige som fuldtidsansatte har krav på at  

 kende sin arbejdstids begyndelse og afslutning på en vagtplan, der  

 minimum omfatter 4 uger.
 Lovforslaget er ikke til hinder for en overenskomstbestemmelse om, at  

 den daglige arbejdstid ikke kan deles i flere perioder med hjemsendelse uden  

 løn.
 Lovforslaget er ikke til hinder for en overenskomstbestemmelse om, at  

 den deltidsansatte ligesom fuldtidsansatte har krav på to fridage pr.  

 uge samt minimum 5 friweekender pr. kvartal, og at arbejdsgiveren skal betale  

 lønkompensation, hvis dette ikke overholdes.
 Lovforslaget er ikke til hinder for en overenskomstbestemmelse om, at  

 deltidsansatte skal have overtidstillæg for timer ud over det aftalte  

 garanterede timetal, der er angivet på ansættelsesbeviset, og  

 fordelt på en vagtplan.
 Lovforslaget er ikke til hinder for en overenskomstbestemmelse om, at  

 fastansatte på deltid eller fuldtid i tidsbegrænsede stillinger  

 skal være ansat på en kontrakt med minimum 22 dages arbejde, og  

 at overenskomstens bestemmelser om fleksibel deltidsansættelse  

 anvendes, hvis der er tale om færre dage.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at arbejdstiden skal placeres indenfor tidsrummet kl. 8.00 til 16.00 på  

 ugens første hverdage.
Bestemmelsen om arbejdstidens længde er  

 noget andet end bestemmelsen om arbejdstidens placering.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at den daglige arbejdstid mindst skal udgøre 6 timer og højest  

 8 timer pr. vagt, da bestemmelsen vel ikke samtidig skal forstås  

 således, at man skal være på arbejde hver dag.
Selve  

 tilrettelæggelsen og fordelingen af de arbejdstimer, der aftales, er  

 ikke omfattet af lovforslaget.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at arbejdet tilrettelægges med mindst 3 timer og indtil 8 timer pr.  

 vagt.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at en medarbejder maksimalt 52 gange årligt kan pålægges at  

 arbejde indenfor tidsrummet kl. 16.00 til 18.00, da bestemmelsen er en  

 maksimumstimeregel, hvor man må gå ud fra, at det er i  

 overensstemmelse med den kollektive overenskomst at arbejde mindre end et  

 angivet maksimum.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at der skal udbetales tillæg for arbejde på bestemte tidspunkter  

 af døgnet, da dette spørgsmål intet har at gøre  

 med muligheden for at arbejde mindre end fuld tid.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at der kan foretages timelønsansættelse som supplement til  

 fastansat personale, men at timelønsansættelser maksimalt  

 må udgøre 10 pct. af den samlede arbejdstid i den enkelte butik,  

 og når det i øvrigt forudsættes, at det faste personale  

 kan aftale deltid med arbejdsgiveren, da det i spørgsmålet  

 forudsættes, at der er adgang til deltid for det faste personale.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at medarbejdere på deltid ved ekstra natkurser, seminarer, konferencer  

 og lignende er forpligtet til op til 9 timers arbejde inklusiv rejsetid uden  

 særskilt honorering, selvom pågældendes dagsnorm  

 overskrides den pågældende dag, da dette spørgsmål  

 ikke har noget at gøre med, hvor mange timer den enkelte  

 lønmodtager kan aftale med sin arbejdsgiver om den faste ugentlige  

 arbejdstid.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at bestemte personalegrupper automatisk overgår til uden højeste  

 arbejdstid med en ugentlig arbejdstid på principielt 37 timer,  

 når den faste løn overstiger 300.000 kr. pr. år, da dette  

 spørgsmål vedrører fastsættelsen af et  

 ansættelsesvilkår for ansatte, der har indgået en aftale om  

 fuld tid.
Det har efter min vurdering intet at gøre med de  

 lønmodtagere, der har indgået, eller vil indgå en aftale  

 om en lavere arbejdstid.
Ja, der er egentlig ganske meget, som denne lov ikke  

 ændrer på.
Og jeg vil da også gerne understrege, at loven  

 heller ikke ændrer på, at arbejdsmarkedets parter også  

 fremover vil kunne indgå aftaler som de nævnte.
 Loven ændrer kun på, at en lønmodtager  

 og en arbejdsgiver fremover vil kunne aftale, at lønmodtageren  

 arbejder på deltid, selvom lønmodtageren ikke efter  

 overenskomstens regler må arbejde på deltid.
I dag er der så en række  

 overenskomstbestemmelser, som forudsætter, at alle lønmodtagerne  

 arbejder på fuld tid.
Det gælder for eksempel holddriftsaftaler  

 og aftaler om variabel ugentlig arbejdstid, og det gælder for  

 særlige typer arbejder   på boreplatforme, for søfarende  

 og for langturschauffører.
 Også her har det tilsyneladende ikke været  

 tilstrækkeligt, at jeg skulle svare på spørgsmålet  

 en enkelt gang.
 Med hensyn til holddriftsaftaler vil jeg derfor med  

 udgangspunkt i industriens holddriftsaftale gerne gentage:
Formålet med lovforslaget er at sikre, at en lønmodtager  

 og en arbejdsgiver kan aftale, at lønmodtageren arbejder på  

 deltid, uanset eventuelle modstående bestemmelser herom i  

 overenskomster.
Overenskomstfastsatte timegrænser på op til 15  

 timer ugentligt kan dog opretholdes.
 Industriens holddriftsaftale bygger øjensynligt  

 på en forudsætning om, at de henholdsvis 37 timer på  

 første skift og 34 timer på andet og tredje skift udgør  

 den faste ugentlige arbejdstid.
 Hvis holddriftsaftalen skal forstås således,  

 at der ikke er adgang til at arbejde under henholdsvis 37 og 34 timer, sikrer  

 lovforslaget en ret til, at lønmodtageren og arbejdsgiveren kan aftale  

 en lavere arbejdstid   dog ikke under 15 timer ugentligt.
 I øvrigt kan holddriftsaftalen videreføres.  

 De tilpasninger som en aftale om deltid måtte kræve i forhold til  

 bestemmelserne i holddriftsaftalen, kan enten ske via den individuelle aftale  

 om deltid, eller parterne kan aftale nye bestemmelser, der tager højde  

 for lovens krav til at kunne aftale deltid.
Så var der spørgsmålet om forskellige  

 aftaler om variabel arbejdstid.
Det gælder lokalaftalen mellem KAD og  

 Axel Åkerman, mellem KAD og Riegens, lokalaftalen fra Micro Matic, fra  

 Dantherm HMS og fra Bang og Olufsen.
Lad mig gentage fra svarene:
 Lovforslaget er ikke til hinder for en aftale om variabel  

 ugentlig arbejdstid.
Formålet med lovforslaget er at sikre, at en  

 lønmodtager og en arbejdsgiver kan aftale, at lønmodtageren  

 arbejder på deltid, uanset eventuelle modstående bestemmelser  

 herom i overenskomster.
Overenskomstfastsatte timegrænser på op  

 til 15 timer ugentligt kan dog opretholdes.
 Aftalerne om variabel arbejdstid bygger øjensynligt  

 på en forudsætning om, at den ansatte alene kan være  

 fuldtidsansat.
 Hvis aftalerne skal forstås således, at der  

 ikke er adgang til at arbejde på deltid, sikrer lovforslaget en ret  

 til, at lønmodtageren og arbejdsgiveren kan aftale en lavere  

 arbejdstid   dog ikke under 15 timer ugentligt.
I øvrigt kan aftalerne videreføres.
De  

 tilpasninger som en aftale om deltid måtte kræve i forhold til  

 bestemmelserne i aftalerne, kan enten ske via den individuelle aftale om  

 deltid, eller parterne kan aftale nye bestemmelser, der tager højde  

 for lovens krav til at kunne aftale deltid.
Det giver sig selv, at lovforslaget har betydning på  

 visse overenskomstområder og for visse overenskomstbestemmelser.
Nemlig  

 de områder og bestemmelser, hvor der er hindringer eller  

 begrænsninger for, at lønmodtageren og arbejdsgiveren under  

 ansættelsen kan aftale, at lønmodtageren arbejder på  

 deltid.
Det gælder også for søfarende, for  

 langturschauffører og for arbejdere på boreplatforme, hvilket  

 jeg jo også er blevet spurgt om.
Ja, hvis for eksempel en arbejder  

 på en boreplatform godt vil på deltid, og arbejdsgiveren  

 også kan leve med det, så skal de da have lov til at aftale det.  

 At den aftale så i øvrigt skal leve op til deltidslovens  

 bestemmelser om, at en deltidsansat ikke må behandles mindre gunstigt  

 end en fuldtidsansat, giver sig selv.
Hvis hele den øgede fritid  

 skulle afvikles på boreplatformen vil det efter min mening være  

 et vilkår, der ikke er i overensstemmelse med princippet om  

 ikke-diskrimination i deltidsloven, men deltidsansættelsen kan jo  

 også bestå i, at lønmodtageren får mere fritid i  

 land.
 I det lovforslag, som jeg fremsatte i februar, skulle der  

 være ret til at aftale deltid også i  

 ansættelsessituationen, uanset overenskomstens bestemmelser herom.
Debatten har vist, at der har været en udbredt frygt  

 for rækkevidden af konsekvenserne af lovforslaget.
Man har frygtet, at  

 lovforslaget ville medføre, at virksomhedernes generelle  

 ansættelsespolitik ville blive grundlæggende ændret.
Det  

 ville i givet fald have været en utilsigtet virkning af  

 lovforslaget.
Jeg kan godt følge argumentet om, at det kan  

 være så som så med lønmodtagerens frivillige valg af  

 deltid, hvis arbejdsgiveren kun opslår deltidsstillinger.  

 Formålet med lovforslaget har hele tiden været at sikre, at den  

 enkelte lønmodtager får mulighed for at arbejde på deltid  

 efter aftale med sin arbejdsgiver.
Dette formål er fuldt tilgodeset med  

 det nu fremsatte ændringsforslag.
 Det følger af ændringsforslaget, at en  

 lønmodtager og en arbejdsgiver kun indgå en aftale om deltid  

under ansættelsen.
Det er altså sikret, at en arbejdsgiver ikke i strid  

 med overenskomsten kan opslå stillinger på deltid.
Arbejdsgiveren  

 kan heller ikke lave en aftale om deltid med lønmodtageren til  

 ansættelsessamtalen.
Heller ikke selv om lønmodtageren selv  

 beder om deltid.
Lovforslaget giver altså kun mulighed for den  

 enkelte lønmodtager og arbejdsgiver til under ansættelsen at  

 aftale, at lønmodtageren arbejder på deltid.
Det får  

 lønmodtageren og arbejdsgiveren mulighed for, selvom der er  

 forskellige hindringer eller begrænsninger i overenskomsten, som fx at  

 allerede fuldtidsansatte ikke kan blive deltidsansatte, at besættelse  

 af en deltidsstilling ikke må betyde, at antallet af fuldtidsstillinger  

 falder, eller at maksimalt 25 procent af de ansatte må arbejde på  

 deltid.
Muligheden for at fravige overenskomstens bestemmelser  

 gælder kun i forhold til den konkrete lønmodtager, der  

 indgår aftalen med arbejdsgiveren.
Hvis lønmodtageren selv siger  

 op, eller lønmodtageren bliver sagt op, kan arbejdsgiveren ikke  

 tilbyde deltidsstillingen til en anden.
Aftalen om deltid kan altså  

 ikke videreføres i forhold til en ny lønmodtager, og  

 arbejdsgiveren kan derfor ikke opslå stillingen som en deltidsstilling,  

 hvis overenskomsten er til hinder herfor.
Muligheden for at tage initiativ til at aftale deltid  

 under ansættelsen gælder fortsat både for  

 lønmodtageren og arbejdsgiveren.
Og som ordet »aftale« mere end  

 antyder, skal lønmodtageren og arbejdsgiveren altså fortsat  

 være enige om, at lønmodtageren arbejder på deltid.
Det betyder også, at der skal være tale om et  

 reelt valg mellem at sige ja og nej.
Derfor skal en arbejdsgiver ikke i  

 forbindelse med en ordrenedgangssituation spørge sine  

 lønmodtagere, om de vil gå på deltid, men for eksempel  

 holde sig til overenskomstens bestemmelser om arbejdsfordelingsordninger  

 eller lignende.
 I det fremsatte lovforslag foreslog jeg, at den ligefremme  

 bevisbyrde skulle gælde, hvis en lønmodtager blev afskediget.  

 Det er ikke i sig selv så underligt, for det er jo den bevisbyrde, der  

 er den gængse i dansk ret   også i dansk arbejdsret og i  

 øvrigt også i den gældende deltidslov.
Men også på dette punkt har der været  

 meget stor bekymring for, om lønmodtagerne var tilstrækkeligt  

 beskyttede.
Den bekymring er der blevet lyttet til.
Derfor fremgår det  

 nu af ændringsforslaget, at den delte bevisbyrde skal gælde, hvis  

 lønmodtageren mener at være blevet afskediget efter at have  

 afslået eller anmodet om at arbejde på deltid.
Formålet med forslaget er at gøre det lettere  

 for lønmodtageren at løfte sin bevisbyrde.
Der sker altså  

 en forskydning af bevisbyrden til lønmodtagerens fordel på samme  

 måde som den delte bevisbyrde blev indført i  

 kønsligestillingssager for et år siden.
Lønmodtageren vil  

 skulle påvise de faktiske omstændigheder, der giver anledning til  

 at formode, at lønmodtageren er blevet afskediget, fordi  

 lønmodtageren har afslået eller anmodet om at arbejde på  

 deltid.
Derefter skal arbejdsgiveren bevise, at afskedigelsen ikke skyldtes  

 lønmodtagerens afslag på eller anmodning om deltid.
Det vil  

 så være domstolene, der bedømmer, hvornår  

 lønmodtageren har løftet sin del af bevisbyrden, så  

 bevisbyrden går over på arbejdsgiveren.
Det fremsatte lovforslag var tænkt til at skulle  

 træde i kraft 31. marts 2002. Det kunne det i sagens natur ikke.
Derfor  

 er det foreslået, at lovforslaget i stedet træder i kraft den 1.  

 juli 2002. På overenskomstområder, hvor der er hindringer eller  

 begrænsninger i adgangen til at aftale deltid under ansættelsen,  

 får loven fortsat først virkning fra det tidspunkt, til hvilket  

 den pågældende overenskomst kan opsiges til ophør.
 Samrådsspørgsmål B:
Hvorledes skal arbejdsmarkedets parter implementere  

 regeringens lovforslag for at undgå, at loven kommer til at gælde  

 for deres overenskomstområde? Talepapir:
 Først vil jeg gerne sige, at princippet om en  

 fravigelse af loven til fordel for tilsvarende regler i en overenskomst,  

 ville være det samme, når vi taler om deltidsregler, som hvis vi  

 har fat i en af de andre love, der har subsidiær virkning.
 Princippet om subsidiaritet kender vi fra en del af de  

 ansættelsesretlige love.
Det gælder blandt andet en del af de love, der  

 gennemfører EU-direktiver.
For eksempel fremgår det af  

 ansættelsesbevisloven, at hvis der i en overenskomst er den samme pligt  

 som i direktivet til, at arbejdsgiveren skal give lønmodtageren  

 oplysninger om vilkårene for ansættelsesforholdet, så  

 finder loven ikke anvendelse.
Princippet kendes ligeledes fra ligebehandlings- og  

 ligelønslovene.
Her finder lovene ikke anvendelse, hvis de til lovene  

 svarende pligter til ligebehandling og ligeløn følger af en  

 kollektiv overenskomst.
Også andre love, der ikke er en følge af  

 EU-direktiver, har bestemmelser om subsidiaritet.
Hvis en overenskomst giver  

 den samme beskyttelse mod forskelsbehandling på grund af race,  

 hudfarve, religion, politisk anskuelse, seksuel orientering eller national,  

 social eller etnisk oprindelse, som forskelsbehandlingsloven, er det  

 overenskomsten, der finder anvendelse og ikke loven.
Også ferieloven indeholder bestemmelser om  

 subsidiaritet.
En række bestemmelser i ferieloven kan fraviges ved  

 kollektiv overenskomst, hvis aftaleparten på lønmodtagersiden  

 mindst er en lokal fagforening.
På ferielovens område er der ved  

 kollektiv overenskomst endda mulighed for at aftale andre ferieregler end,  

 dem der følger af loven.
Når der i lovgivningen gives mulighed for  

 subsidiaritet, stilles der ikke krav til ordvalget, eller hvordan  

 arbejdsmarkedets parter vælger at gennemføre nogle bestemte  

 regler.
Men det er klart, at hvis en person ikke kan opnå en ret i  

 henhold til overenskomsten, som den samme person ville kunne opnå ved  

 at anvende loven, lever overenskomsten ikke op til loven.
Loven vil da skulle gælde forud for overenskomsten  

 på de punkter, hvor overenskomsten ikke giver de samme rettigheder.
Det  

 følger af, at den subsidiære lovgivning gælder i det  

 omfang en tilsvarende ret ikke kan opnås i henhold til  

 overenskomsten.
 Formålet med dette lovforslag er jo beskrevet nogle  

 gange før, nemlig retten til at aftale deltid mellem  

 lønmodtageren og arbejdsgiveren.
 Det betyder konkret, at fx følgende  

 overenskomstbestemmelser skal ændres eller ophøre:
 1.	Alle overenskomstbestemmelser om forbud mod deltid.
 2.	Alle overenskomstbestemmelser om forbud mod en mindstearbejdstid  

 mellem 16 og 37 timer.
 3.	Alle overenskomstbestemmelser om, at antallet af fuldtidsstillinger  

 ikke må reduceres ved deltid.
 4.	Alle krav om, at man kun kan arbejde på deltid, hvis man har  

 en vis alder, eller hvis man har nedsat arbejdsevne.
 5.	Alle overenskomstbestemmelser om, at der kun må være  

 deltid i en bestemt andel af fuldtidsstillingerne under  

 ansættelsen.
 6.	Bestemmelser om, at tillidsrepræsentanten skal godkende  

 oprettelse af deltidsstillinger, eller at det skal forhandles med  

 tillidsrepræsentanten inden der oprettes deltidsstillinger.
 I sidste samråd og under 2. behandlingen var jeg  

 inde på, hvor mange bestemmelser, der kan opretholdes, så det vil  

 jeg ikke gentage, medmindre nogen ønsker det.
Bilag 3 Nogle af udvalgets spørgsmål til  

 beskæftigelsesministerens spørgsmål og dennes svar  

 herpå Spørgsmålene og beskæftigelsesministerens svar  

 herpå er optrykt efter ønske fra Socialdemokratiet, Socialistisk  

 Folkeparti, Det Radikale Venstre og Enhedslisten.
 Spørgsmål 22:
Ministeren bedes kommentere henvendelse af 15. marts 2002  

 fra Vald.
Birns Jernstøberi og Danspin A/S Holstebro, jf.
L 104  

 bilag 29.
 Svar:
Tillidsmænd fra Vald.
Birns Jernstøberi og  

 Danspin A/S Holstebro har bedt om foretræde for Folketingets  

 Arbejdsmarkedsudvalg og har i den forbindelse stillet nogle  

 spørgsmål, som giver mig anledning til følgende  

 kommentarer:
 Lovforslaget betyder alene, at den enkelte  

 lønmodtager og arbejdsgiver altid har ret til at indgå en aftale  

 om deltid, jf. også min besvarelse af spørgsmål nr. 7.  

 Dette gælder uanset, hvor mange der allerede måtte være  

 ansat på deltid.
Hvis lønmodtageren ikke ønsker at  

 indgå en sådan aftale, falder situationen udenfor lovens  

 anvendelsesområde.
Det vil sige, at så finder overenskomstens  

 bestemmelser om deltid anvendelse.
Hvis overenskomsten ikke giver adgang til  

 deltid, vil arbejdsgiveren heller ikke i strid med overenskomsten ensidigt  

 kunne beslutte, at én eller alle de ansatte sættes ned i tid.  

 Hvis overenskomsten giver begrænset adgang til deltid, vil  

 arbejdsgiveren skulle følge overenskomstens regler med hensyn til  

 deltid og vil ikke i strid med overenskomsten ensidigt kunne beslutte, at  

 én eller alle de ansatte sættes ned i tid.
Hvis overenskomsten  

 giver fri adgang til deltid, vil arbejdsgiveren ensidigt kunne ændre  

 arbejdstiden for de ansatte med det efter loven eller overenskomsten  

 gældende varsel, jf. også min besvarelse af  

 spørgsmål nr. 9.
 Spørgsmål 23:
Ministeren bedes kommentere henvendelse af 15. marts 2002  

 fra Vald.
Birns Jernstøberi, F.E.
Støberiet, Kaj Bech A/S og  

 Måbjerg Værket, jf.
L 104   bilag 31.
 Svar:
Tillidsmænd fra Vald.
Birns Jernstøberi, F.E.  

 Støberiet, Kaj Bech A/S og Måbjerg Værket, Holstebro har  

 bedt om foretræde for Folketingets Arbejdsmarkedsudvalg og har i den  

 forbindelse stillet nogle spørgsmål om lovforslagets  

 konsekvenser for tillids- og sikkerhedsrepræsentanter, som giver mig  

 anledning til følgende kommentarer:
Lovforslaget medfører, at en tillids- eller  

 sikkerhedsrepræsentant ligesom andre lønmodtagere altid har ret  

 til at indgå en aftale om deltid.
Tillids- eller  

 sikkerhedsrepræsentanter kan altså gå på deltid, hvis  

 de bliver enige med arbejdsgiveren om det.
Det er den eneste konsekvens, som  

 lovforslaget har for tillids- eller sikkerhedsrepræsentanter.
 Spørgsmål 51:
 Det fremgår af bemærkningerne til  

 lovforslaget, at overenskomstfastsatte lønbestemmelser ikke skal anses  

 som hindringer for deltidsarbejde, ministeren bedes redegøre for  

 udstrækningen af dette udsagn.
 Svar:
 Det kan helt generelt fastslås, at  

 overenskomstfastsatte lønbestemmelser ikke kan anses for at  

 udgøre direkte eller indirekte hindringer eller begrænsninger i  

 adgangen til at aftale deltid.
Overenskomstfastsatte lønbestemmelser skal dog  

 være i overensstemmelse med deltidsloven i øvrigt.
Det vil sige,  

 at hvis den deltidsansattes løn også forholdsmæssigt er  

 lavere end den sammenlignelige fuldtidsansattes, kan dette være i strid  

 med deltidslovens og direktivets ikke-diskriminationsprincip, hvorefter  

 deltidsansatte ikke må behandles på en mindre gunstig måde  

 end sammenlignelige fuldtidsansatte, udelukkende fordi de arbejder på  

 deltid, medmindre forskelsbehandlingen er begrundet i objektive forhold.
 Spørgsmål 61:
Kan ministeren af- eller bekræfte, at det vil  

 være en direkte eller indirekte hindring eller begrænsning i  

 retten for en lønmodtager og en arbejdsgiver at aftale deltid,  

 såfremt en kollektiv aftale indeholder bestemmelser om, at der skal  

 udbetales tillæg for arbejde på bestemte tidspunkter af  

 døgnet? Svar:
 Det kan ikke bekræftes, at det vil være en  

 direkte eller indirekte hindring eller begrænsning i retten for en  

 lønmodtager og en arbejdsgiver at aftale deltid, såfremt en  

 kollektiv aftale indeholder bestemmelser om, at der skal udbetales  

 tillæg for arbejde på bestemte tidspunkter af døgnet, da  

 dette spørgsmål intet har at gøre med muligheden for at  

 arbejde mindre end fuld tid.
 Spørgsmål 68:
Hvilke formkrav forestiller ministeren sig, at der skal  

 gælde ved aftaler om deltid mellem lønmodtager og arbejdsgiver,  

 og i hvilket omfang er disse i forvejen reguleret af lovgivning? Svar:
I princippet gælder der ingen særlige formkrav  

 til aftaler om deltid mellem arbejdsgiveren og lønmodtageren.
Den  

 aftalte ugentlige arbejdstid skal fremgå af ansættelsesbeviset,  

 jf.
Lov om arbejdsgiverens pligt til at oplyse lønmodtageren om  

 vilkårene for ansættelsesforholdet, § 2, stk. 2, nr. 9.
 Spørgsmål 95:
Kan ministeren bekræfte, at holddriftaftalen i  

 overenskomsten mellem Dansk Industri og CO Industri ikke er i  

 overensstemmelse med lovforslaget, da den ikke åbner mulighed for at  

 afvige fra en fast ugentlig arbejdstid på 37 timer på  

 første skift og 34 timer på andet og tredje skift? Svar:
Formålet med lovforslaget er at sikre, at en  

 lønmodtager og en arbejdsgiver kan aftale, at lønmodtageren  

 arbejder på deltid, uanset eventuelle modstående bestemmelser  

 herom i overenskomster.
Overenskomstfastsatte timegrænser på op  

 til 15 timer ugentligt kan dog opretholdes.
 Holddriftsaftalen bygger øjensynligt på en  

 forudsætning om, at de henholdsvis 37 timer og 34 timer udgør  

 den faste ugentlige arbejdstid.
 Hvis holddriftsaftalen skal forstås således,  

 at der ikke er adgang til at arbejde under henholdsvis 37 og 34 timer, sikrer  

 lovforslaget en ret til, at lønmodtageren og arbejdsgiveren kan aftale  

 en lavere arbejdstid   dog ikke under 15 timer ugentligt.
 I øvrigt kan holddriftsaftalen videreføres.  

 De tilpasninger som en aftale om deltid måtte kræve i forhold til  

 bestemmelserne i holddriftsaftalen, kan enten ske via den individuelle aftale  

 om deltid, eller parterne kan aftale nye bestemmelser, der tager højde  

 for lovens krav til at kunne aftale deltid.
 Spørgsmål 96:
Kan ministeren bekræfte, at industrioverenskomstens  

 bestemmelser om weekendarbejde ikke er i overensstemmelse med  

 lovforslaget? Svar:
 Så vidt jeg er bekendt følger det af  

 industrioverenskomstens bestemmelser om weekend-arbejde, at weekend-arbejdere  

 er ansat til at arbejde 24 timer pr. weekend.
Lovforslaget sikrer, at en lønmodtager, der  

 ønsker at arbejde på deltid, har mulighed for dette, hvis  

 arbejdsgiveren er enig, uanset modstridende bestemmelser herom i  

 overenskomster.
Ugentlige timegrænser på op til 15 timer kan dog  

 opretholdes.
 Aftalen om weekendarbejde bygger øjensynligt  

 på en forudsætning om, at den faste ugentlige arbejdstid er  

 på 24 timer.
Hvis industrioverenskomstens bestemmelse skal  

 forstås således, at alle weekend-arbejdere har den samme  

 arbejdstid og ikke kan gå under dette timekrav, sikrer lovforslaget en  

 ret til, at lønmodtageren og arbejdsgiveren kan aftale en lavere  

 arbejdstid.
Alene timegrænser på op til 15 timer ugentligt kan  

 opretholdes.
I øvrigt kan aftalen videreføres.
De  

 tilpasninger som en aftale om deltid måtte kræve i forhold til  

 bestemmelserne i aftalen, kan enten ske via den individuelle aftale om  

 deltid, eller parterne kan aftale nye bestemmelser, der tager højde  

 for lovens krav til at kunne aftale deltid.
 Spørgsmål 116:
Der er i lokalaftale mellem KAD og Axel Åkerman,  

 jfr.
L 104   bilag 92, aftalt variabel ugentlig arbejdstid.
Efter  

 lovforslaget er alle direkte og indirekte hindringer for, at der kan laves  

 individuelle aftaler mellem den enkelte medarbejder og arbejdsgiveren, er  

 ugyldige.
Ministeren bedes oplyse, om aftalen fortsat vil gælde efter  

 en vedtagelse af lovforslaget og oplyse, om der er bestemmelser i aftalen,  

 som vil være ugyldige.
 Svar:
 Lovforslaget er ikke til hinder for en aftale om variabel  

 ugentlig arbejdstid.
Formålet med lovforslaget er at sikre, at en  

 lønmodtager og en arbejdsgiver kan aftale, at lønmodtageren  

 arbejder på deltid, uanset eventuelle modstående bestemmelser  

 herom i overenskomster.
Overenskomstfastsatte timegrænser på op  

 til 15 timer ugentligt kan dog opretholdes.
 Aftalen bygger øjensynligt på en  

 forudsætning om, at den ansatte alene kan være fuldtidsansat.
 Hvis aftalen skal forstås således, at der ikke  

 er adgang til at arbejde på deltid, sikrer lovforslaget en ret til, at  

 lønmodtageren og arbejdsgiveren kan aftale en lavere arbejdstid   dog  

 ikke under 15 timer ugentligt.
I øvrigt kan aftalen videreføres.
De  

 tilpasninger som en aftale om deltid måtte kræve i forhold til  

 bestemmelserne i aftalen, kan enten ske via den individuelle aftale om  

 deltid, eller parterne kan aftale nye bestemmelser, der tager højde  

 for lovens krav til at kunne aftale deltid.
 Spørgsmål 123:
I nogle aftaler er det forudsat, at der ikke kan  

 indgås individuelle aftaler om deltid, hvis der samtidig forekommer  

 overarbejde på området.
Vil en vedtagelse af lovforslaget  

 gøre sådanne aftaler ugyldige? Svar:
Lovforslaget sikrer, at en lønmodtager og en  

 arbejdsgiver har ret til at aftale, at lønmodtageren arbejder på  

 deltid, og at direkte eller indirekte hindringer eller begrænsninger i  

 denne ret, fx i medfør af kollektiv overenskomst, sædvane eller  

 praksis, er ugyldige.
På den baggrund ses den ovenfor nævnte  

 aftale at være ugyldig.
 Spørgsmål 124:
Medfører lovforslaget, at aftaler, der giver  

 bestemte lønmodtagergrupper fortrinsret til deltid, f.eks. som et led  

 i senioraftaler, er ugyldige? Svar:
Lovforslaget sikrer, at alle lønmodtagere har ret  

 til at aftale med deres arbejdsgiver, at de fremover arbejder på  

 deltid.
At specielle lønmodtagergrupper gennem aftaler er sikret en  

 særlig ret til at gå på deltid ses ikke at være en  

 hindring eller begrænsning i adgangen til at aftale deltid.
 Spørgsmål 138:
 Vil Frisørfagets overenskomst være ugyldig,  

 såfremt lovforslaget vedtages, når den deltidsansatte med 4 ugers  

 varsel har ret til at vende tilbage til arbejde på fuld tid, jf. § 2,  

 stk. 6? Der henvises til L 104   bilag 94.
 Svar:
Lovforslagets formål er at sikre, at en  

 lønmodtager og en arbejdsgiver kan aftale, at lønmodtageren  

 arbejder på deltid.
At den deltidsansatte har ret til at vende tilbage  

 til at arbejde på fuld tid kan ikke anses for at være en hindring  

 herfor, jf. også besvarelsen af spørgsmål 18, ad 7.
 Spørgsmål 140:
 Vil Frisørfagets overenskomst være ugyldig,  

 når det i § 13, stk. 3 sikres, at deltidsansatte, der ikke tilbydes  

 fuldtidsarbejde, ikke behøver at give noget opsigelsesvarsel? Der  

 henvises til L 104   bilag 94.
 Svar:
Lovforslagets formål er at sikre, at en  

 lønmodtager og en arbejdsgiver kan aftale, at lønmodtageren  

 arbejder på deltid.
At den deltidsansatte ikke behøver at give  

 noget opsigelsesvarsel, hvis der ikke kan tilbydes fuldtidsarbejde kan ikke  

 anses for at være en hindring herfor.
 Spørgsmål 158:
 Ministeren bedes give en udtømmende beskrivelse af,  

 på hvilke områder deltidsbegrebet (»arbejde på deltid«) i lovforslagets § 4 a adskiller sig fra deltidsbegrebet i  

 direktiv 97/81/EF af 15. december 1997 om rammeaftalen vedrørende  

 deltidsarbejde.
 Svar:
Der er ikke forskel på forståelsen af  

 henholdsvis at arbejde på deltid og være deltidsansat.
I  

 direktivet er en deltidsansat defineret som »en ansat, hvis normale arbejdstid beregnet på en  

 ugentlig basis eller i gennemsnit over en ansættelsesperiode på  

 op til et år er lavere end den normale arbejdstid for en sammenlignelig  

 fuldtidsansat«, og at arbejde  

 på deltid vil derfor sige, at den normale arbejdstid beregnet på  

 en ugentlig basis eller i gennemsnit over en ansættelsesperiode  

 på op til et år er lavere end den normale arbejdstid for en  

 sammenlignelig fuldtidsansat.
 Spørgsmål 180:
Ministeren anfører i svaret på  

 spørgsmål 12, jf.
L 104   bilag 24, at lovforslaget ikke er i  

 strid med ratificerede ILO-konventioner.
Ministeren bedes redegøre for  

 baggrunden for, at regeringen har undladt at besvare henvendelsen fra ILO  

 således, at ILO kunne have vurderet lovforslaget inden sommerferien.
I  

 forlængelse heraf bedes ministeren oplyse, om han vil afvente  

 ILOs behandling af sagen.
 Svar:
 LO, FTF og AC rettede den 27. marts 2002 henvendelse til  

 ILO med henblik på at få ILOs forhåndstilkendegivelse  

 af forholdet mellem L 104 og ILO-konventionerne nr. 87 og 98.
 Af brev af 5. marts 2002 fremgår det, at ILO har  

 valgt at betragte sagen som en formel klagesag, der vil blive behandlet efter  

 de gældende regler i Fagforeningsfrihedskomitéen.
 Den 12. marts 2002 gjorde LO ILO opmærksom på,  

 at man fortsat ønskede en forhåndstilkendegivelse fra ILO.
 På sit møde i marts udsatte  

 Fagforeningsfrihedskomitéen sin behandling af sagen på  

 modtagelsen af regeringens svar, hvilket er meddelt den 11. april 2002.
På denne baggrund må det konkluderes, at  

 LOs ønske om en forhåndstilkendegivelse fra ILO ikke vil  

 blive imødekommet.
Sagen bliver herefter betragtet som en almindelig  

 klagesag, og ministeriet har meddelt ILO, at sagen fortsat behandles i  

 Folketinget, og at ministeriet vil vende tilbage med sine  

  bemærkninger, når lovforslaget er blevet vedtaget.
 Spørgsmål 181:
 Det fremgår af de almindelige bemærkninger til  

 lovforslaget, at lovforslaget ikke giver problemer i relation til EU-retten,  

 hvilket imidlertid blev imødegået af professorerne Ruth Nielsen  

 og Jens Kristiansen på ekspertmødet den 3. april 2002. På  

 den baggrund bedes ministeren rette henvendelse til EU-Kommissionen med  

 henblik på en afklaring af lovforslagets eventuelle problemer i forhold  

 til EU-retten.
 Svar:
 De faldne bemærkninger på høringen i  

 Folketingets Arbejdsmarkedsudvalg giver mig ikke anledning til at rette en  

 sådan henvendelse til EU-Kommissionen.
 Spørgsmål 199:
Kan forbuddet mod flere jobs i CO-overenskomsten  

 opretholdes efter vedtagelsen af denne lov? Svar:
Industriens overenskomst forudsætter bl.a., at der  

 ikke kan træffes aftale om deltidsbeskæftigelse, hvis  

 lønmodtageren i forvejen er beskæftiget på fuld tid i en  

 anden virksomhed.
Et sådant forbud mod flere jobs ses ikke at  

 være i strid med lovforslagets formål, der er at sikre, at  

 lønmodtageren og arbejdsgiveren har ret til at aftale, at  

 lønmodtageren arbejder på deltid.
 Spørgsmål 222:
 Der ønskes en juridisk vurdering af den del af  

 bemærkningerne i betænkningen over lovforslaget fra V, DF og KF,  

 hvoraf det fremgår, at arbejdsgiveren ikke kan bruge lovforslaget som  

 det tredje element til at regulere arbejdstiden ved ordrenedgang.
 Svar:
Jeg går ud fra, at henvisningen vedrører det  

 afsnit i betænkningen, der har følgende ordlyd: »Ved ordrenedgang henvises  

 arbejdsgiveren til gældende regler for afskedigelse eller  

 arbejdsfordeling.
I det hele taget understreger V, DF og KF, at alle hidtil  

 gældende regler om beskyttelse mod afskedigelse naturligvis  

 opretholdes, herunder f.eks. beskyttelsen af tillidsmænd. « Det er vigtigt, at der er et reelt frit valg mellem at  

 sige ja eller nej til deltid.
Derfor skal en arbejdsgiver ikke spørge  

 sine medarbejdere, om de vil på deltid i en situation med svigtende  

 ordretilgang.
I stedet kan han bruge overenskomstens bestemmelser om  

 arbejdsfordeling eller tilsvarende ordninger.
I forbindelse med ordrenedgang på en virksomhed ser  

 jeg heller ikke nogen grund til, at en arbejdsgiver skulle foretrække  

 at spørge de ansatte om de vil gå på deltid.
Hvis  

 arbejdsgiveren i den situation har valget mellem  at indgå en  

 arbejdsfordelingsaftale eller at indgå en række individuelle  

 aftaler om deltid, hvad skulle da være arbejdsgiverens incitament til  

 at vælge den løsning, der fjerner retten til supplerende  

 dagpenge fra de berørte medarbejdere, frem for at der blev  

 indgået aftaler om arbejdsfordeling? Formålet med arbejdsfordelingsaftaler er at  

 undgå afskedigelser.
Reglerne om supplerende dagpenge er rimeligt  

 fleksible på dette punkt.
Man kan aftale arbejdsfordeling i  

 midlertidige perioder, og alle medarbejdere i en afdeling, en  

 produktionsenhed eller på en hel virksomhed, der har ret til dagpenge,  

 kan oppebære supplerende dagpenge i arbejdsfordelingsperioden.
Hvis  

 perioden strækker sig ud over 13 uger, skal det godkendes af det  

 regionale arbejdsmarkedsråd.
Hvor længe en  

 arbejdsfordelingsordning længst kan løbe er bl.a. fastsat i de  

 enkelte overenskomster.
 Spørgsmål 224:
 I forlængelse af ministerens talepapir til  

 samrådet i Arbejdsmarkedsudvalget den 15. maj 2002 bedes ministeren  

 komme med en så udtømmende liste, som det er muligt over, hvilke  

 overenskomstbestemmelser vedrørende arbejdstid og aflønning i  

 den forbindelse, som loven ikke sætter ud af kraft.
 Svar:
 Da jeg ikke er i besiddelse af alle overenskomster og  

 aftaler, der er indgået, kan jeg ikke give en udtømmende  

 beskrivelse af de bestemmelser, der ikke berøres af lovforslaget.
 Men generelt berøres ingen bestemmelser om  

 arbejdets tilrettelæggelse og aflønning, men kun bestemmelser om  

 den ugentlige gennemsnitlige arbejdstid, der hindrer at en arbejdsgiver og en  

 lønmodtager kan aftale at lønmodtageren arbejder på  

 deltid.
 Som eksempler på bestemmelser, der ikke  

 berøres, kan jeg nævne nogle af de bestemmelser, jeg har  

 fået forelagt i forbindelse med spørgsmålene fra  

 Arbejdsmarkedsudvalget:
 Det kan helt generelt fastslås, at overenskomstfastsatte  

 lønbestemmelser ikke kan anses for at udgøre direkte eller  

 indirekte hindringer eller begrænsninger i adgangen til at aftale  

 deltid.
 En overenskomstregel om, at den deltidsansatte er sikret en daglig  

 arbejdstid på minimum 4 timer pr. dag, er ikke i strid med forslaget  

 til § 4 a, stk. 1.
 Lovforslaget er ikke til hinder for en overenskomstbestemmelse om, at  

 den fastansatte på deltid lige som fuldtidsansatte har krav på at  

 kende sin arbejdstids begyndelse og afslutning på en vagtplan, der  

 minimum omfatter 4 uger.
 Lovforslaget er ikke til hinder for en overenskomstbestemmelse om, at  

 den daglige arbejdstid ikke kan deles i flere perioder med hjemsendelse uden  

 løn.
 Lovforslaget er ikke til hinder for en overenskomstbestemmelse om, at  

 den deltidsansatte ligesom fuldtidsansatte har krav på to fridage pr.  

 uge samt minimum 5 friweekender pr. kvartal, og at arbejdsgiveren skal betale  

 lønkompensation, hvis dette ikke overholdes.
 Lovforslaget er ikke til hinder for en overenskomstbestemmelse om, at  

 deltidsansatte skal have overtidstillæg for timer ud over det aftalte  

 garanterede timetal, der er angivet på ansættelsesbeviset, og  

 fordelt på en vagtplan.
 Lovforslaget er ikke til hinder for en overenskomstbestemmelse om, at  

 fastansatte på deltid eller fuldtid i tidsbegrænsede stillinger  

 skal være ansat på en kontrakt med minimum 22 dages arbejde, og  

 at overenskomstens bestemmelser om fleksibel deltidsansættelse  

 anvendes, hvis der er tale om færre dage.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at arbejdstiden skal placeres indenfor tidsrummet kl. 8.00 til 16.00 på  

 ugens første hverdage.
Bestemmelsen om arbejdstidens længde er  

 noget andet end bestemmelsen om arbejdstidens placering.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at den daglige arbejdstid mindst skal udgøre 6 timer og højest  

 8 timer pr. vagt, da bestemmelsen vel ikke samtidig skal forstås  

 således, at man skal være på arbejde hver dag.
Selve  

 tilrettelæggelsen og fordelingen af de arbejdstimer, der aftales, er  

 ikke omfattet af lovforslaget.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at arbejdet tilrettelægges med mindst 3 timer og indtil 8 timer pr.  

 vagt.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at en medarbejder maksimalt 52 gange årligt kan pålægges at  

 arbejde indenfor tidsrummet kl. 16.00 til 18.00, da bestemmelsen er en  

 maksimumstimeregel, hvor man må gå ud fra, at det er i  

 overensstemmelse med den kollektive overenskomst at arbejde mindre end et  

 angivet maksimum.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at der skal udbetales tillæg for arbejde på bestemte tidspunkter  

 af døgnet, da dette spørgsmål intet har at gøre  

 med muligheden for at arbejde mindre end fuld tid.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at der kan foretages timelønsansættelse som supplement til  

 fastansat personale, men at timelønsansættelser maksimalt  

 må udgøre 10 pct. af den samlede arbejdstid i den enkelte butik,  

 og når det i øvrigt forudsættes, at det faste personale  

 kan aftale deltid med arbejdsgiveren, da det i spørgsmålet  

 forudsættes, at der er adgang til deltid for det faste personale.
 Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at medarbejdere på deltid ved ekstra natkurser, seminarer, konferencer  

 og lignende er forpligtet til op til 9 timers arbejde inklusiv rejsetid uden  

 særskilt honorering, selvom pågældendes dagsnorm  

 overskrides den pågældende dag, da dette spørgsmål  

 ikke har noget at gøre med, hvor mange timer den enkelte  

 lønmodtager kan aftale med sin arbejdsgiver om den faste ugentlige  

 arbejdstid.
Det vil ikke være en direkte eller indirekte hindring eller  

 begrænsning i retten for en lønmodtager og en arbejdsgiver at  

 aftale deltid, såfremt en kollektiv aftale indeholder bestemmelser om,  

 at bestemte personalegrupper automatisk overgår til uden højeste  

 arbejdstid med en ugentlig arbejdstid på principielt 37 timer,  

 når den faste løn overstiger 300.000 kr. pr. år, da dette  

 spørgsmål vedrører fastsættelsen af et  

 ansættelsesvilkår for ansatte, der har indgået en aftale om  

 fuld tid.
Det har efter min vurdering intet at gøre med de  

 lønmodtagere, der har indgået, eller vil indgå en aftale  

 om en lavere arbejdstid.
 Spørgsmål 229:
Ministeren bedes kommentere, om loven kan bruges til  

 indgåelse af aftaler om deltid mellem elever i praktik og  

 praktikvirksomheden, ud over de i lov om erhvervsuddannelser § 58  

 nævnte grunde.
Kan der således frit aftales deltid for elever i  

 praktik? Svar:
 Undervisningsministeriet oplyser, at retten til under  

 ansættelsen at aftale deltid også vil finde anvendelse inden for  

 erhvervsuddannelserne, jf. § 56 i erhvervsuddannelsesloven, hvorefter de  

 bestemmelser, der ved kollektive overenskomster eller i lovgivningen er  

 fastsat om arbejdstagers ansættelses- og arbejdsvilkår også  

 gælder for elever med uddannelsesaftale, i det omfang det er foreneligt  

 med uddannelsen.
Deltidspraktik anses iht. erhvervsuddannelseslovens § 58  

 og den hertil knyttede praksis for at være forenelig med uddannelsen  

 efter loven.
Det er dog forudsat, at skoledelen af uddannelsen  

 gennemføres på fuld tid.
Hvis en elev har nedsat arbejdstid, kan eleven og  

 virksomheden indgå aftale om forlængelse af uddannelsestiden med  

 et bestemt tidsrum.
Medfører en sådan aftale, at  

 uddannelsestiden forlænges med mere end differencen mellem fuld  

 arbejdstid og den aftalte arbejdstid i praktiktiden, er aftalen kun gyldig,  

 hvis det faglige udvalg for uddannelsen godkender den.
Der henvises til § 58,  

 stk. 1 og stk. 2, i erhvervsuddannelsesloven.
 Spørgsmål 230:
Ministeren bedes yde teknisk bistand til  

 ændringsforslag, der indebærer, at en lønmodtager, der  

 under ansættelsen ønsker at få reduceret sin arbejdstid af  

 helbredsmæssige, sociale eller andre vægtige  

 velfærdsgrunde, får ret til deltid, medmindre arbejdsgiveren kan  

 godtgøre, at det vil medføre særlige ulemper for  

 virksomheden.
Såfremt der er uenighed mellem arbejdsgiver og  

 lønmodtageren, om der er særlige ulemper for virksomheden,  

 behandles sagen fagretligt, og bevisbyrden skal ligge hos arbejdsgiveren.  

 Nærmere retningslinjer for udmøntningen af denne ret skal  

 aftales mellem overenskomstparterne.
 Svar:
 Ændringsforslaget kan lyde således:
» Stk. 2. For lønmodtagere, der er omfattet af en  

 kollektiv overenskomst afgøres sager efter stk. 1 ad fagretlig  

 vej.
Stk. 3. Ved kollektiv overenskomst kan det nærmere  

 fastsættes, hvad der skal forstås ved »velfærdsgrunde« i stk. 1. « Bemærkning: Formuleringen »-- medmindre arbejdsgiveren kan godtgøre --« er den sædvanlige måde at  

 angive omvendt bevisbyrde.
Forslaget adskiller sig i øvrigt  

 grundlæggende fra regeringens forslag.
Dels er der tale om en ensidig  

 ret for lønmodtageren og altså ikke om en adgang til at aftale  

 deltid, hvis det passer begge parter, dels er det kun de grunde, som en  

 domstol vil acceptere som velfærdsgrunde, der udløser retten.  

 Hvis lønmodtageren har andre, private grunde til at ønske  

 deltid, evt. grunde som han eller hun ikke ønsker at indvi andre i,  

 kan retten ikke udnytte.
Forslaget er øjensynlig bygget over den  

 såkaldt norske model, som jeg tidligere har tilkendegivet ikke er  

 acceptabel for regeringen.
 Spørgsmål 231:
 Ministeren bedes uddybe udsagnet fra 2. behandling om  

 søfarende, langturschauffører og arbejdere på  

 olieplatforme:
» Svar:
Deltidsloven og det bagvedliggende EU-direktiv går  

 kort fortalt ud på, at deltidsansatte ikke må behandles mindre  

 gunstigt end sammenlignelige fuldtidsansatte.
Hvis en arbejdsgiver derfor i  

 forbindelse med indgåelse af en deltidsaftale krævede, at den  

 øgede fritid blev tilbragt ombord, ville det efter min opfattelse  

 stille den deltidsansatte mindre gunstigt end den fuldtidsansatte.  

 Diskussionen er i øvrigt temmelig abstrakt, fordi lønmodtageren  

 jo blot kan afslå at indgå en sådan aftale.
I øvrigt  

 henvises til svaret på spørgsmål 221.
 Spørgsmål 233:
Ministeren bedes oplyse, hvor lang tid der skal gå  

 efter en ansættelse, før en arbejdsgiver kan rejse  

 spørgsmål om deltid.
Kan spørgsmål herom f.eks.  

 rejses a)	på første arbejdsdag b)	i prøvetiden.
 I relation hertil bedes ministeren redegøre for,  

 hvorledes omgåelse af lovbaserede krav kan udgøre »en omgåelse af overenskomsten  

«, sådan som ministeren gav  

 udtryk for under 2. behandling.
 Svar:
Jeg kan henvise til besvarelsen af spørgsmål  

 nr. 228 og derudover tilføje, at hvis en arbejdsgiver dagen efter  

 ansættelsen tilbyder et deltidsjob, vil der efter al sandsynlighed  

 være tale om en omgåelse af overenskomsten og dermed et brud  

 på denne.
Det vil der helt åbenbart være tale om, hvis der  

 er en hemmelig aftale mellem de to om at handle på denne måde,  

 men selvom det ikke er tilfældet, kan arbejdsgiveren  

 selvfølgelig ikke handle på denne måde i den hensigt at  

 omgå overenskomsten.
Dette kan også være tilfældet, hvis der  

 går længere tid.
Men andre forhold vil også spille ind i en  

 konkret afgørelse af, om der er tale om en omgåelse af  

 overenskomstens regler om begrænsning eller forbud mod deltid.
Hvis  

 f.eks. en ansættelse er aftalt til at vare 2 måneder, kan  

 arbejdsgiveren efter min vurdering ikke komme med forslag om deltid uden at  

 komme i strid med overenskomsten.
I den situation må man kunne stille  

 krav om, at arbejdsgiveren kan vurdere arbejdskraftbehovet og  

 tilrettelæggelsen af arbejdet i hvert fald de 2 måneder frem.  

 Omvendt hvis ansættelsen er varig, og arbejdspladsen efter fx 2  

 måneder ændrer måden at tilrettelægge arbejdet  

 på.
I den situation vil der formentlig ikke være tale om  

 omgåelse af overenskomstens forbud mod deltid, hvis arbejdsgiveren  

 spørger en lønmodtager om denne vil arbejde på  

 deltid.
 Spørgsmål 237:
 I relation til ministerens svar på  

 spørgsmål 182 bedes ministeren forholde sig konkret til de  

 EU-retlige problemer, der blev rejst af 2 juridiske professorer på det  

 åbne ekspertmøde den 3. april 2002.
 Svar:
 Så vidt jeg kan se af udskriften fra  

 høringen, var det alene professor Ruth Nielsen, der bragte egentlige  

 EU-retlige problemstillinger op.
Professor Ruth Nielsen rejste bl.a.  

 spørgsmålet om den ligefremme bevisbyrde i det oprindelige  

 forslag ikke kunne komme i strid med EU-retten på den måde, at  

 nogle sager om afskedigelse pga. et afslag om at gå på deltid  

 samtidige kunne handle om indirekte forskelsbehandling pga. køn, hvor  

 der iflg.
EU-retten gælder delt bevisbyrde.
Jeg deler ikke disse  

 bekymringer, allerede fordi en sag, der samtidig handler om  

 overtrædelse af ligebehandlingsloven, selvfølgelig ville skulle  

 følge reglerne også i denne lov.
Problemet er nu under alle  

 omstændigheder bortfaldet, fordi jeg af helt andre grunde har  

 foreslået indførelse af delt bevisbyrde.
Endvidere rejste professor Ruth Nielsen  

 spørgsmålet om forholdet til reglerne om kollektive  

 afskedigelser, der som bekendt også bygger på EU-regler.
Hertil  

 er kun at sige, at hvis en arbejdsgiver af den ene eller den anden grund  

 foretager afskedigelser af et omfang, så de bliver omfattet af disse  

 regler, skal reglerne selvfølgelig følges, herunder reglerne om  

 forhandling med lønmodtagernes repræsentanter.
Dette har intet  

 at gøre med lovforslaget, som alene sikrer en lønmodtager og en  

 arbejdsgiver ret til, hvis de begge ønsker det, at indgå aftale  

 om ansættelse på deltid.
 Spørgsmål 238:
 Ministeren bedes i relation til svaret på  

 spørgsmål 142 redegøre for, om organisationernes  

 påtaleret kan opretholdes.
 Svar:
 Den påtaleret, som omtales i spm. 142  

 vedrører misbrug af en bestemmelse om adgang til at aftale deltid for  

 personer, der er svagelige eller som ønsker delpension.
 Jeg går ud fra, at det misbrug, der tænkes  

 på i spørgsmålet vedrører pres eller lignende fra  

 en arbejdsgiver til, at den ansatte går på deltid af andre grunde  

 end svagelighed og delpensionsønsker, dvs. på baggrund af de  

 muligheder, loven åbner.
En arbejdsgiver kan ikke med deltidsloven presse en  

 lønmodtager til deltid.
En lønmodtager må sige nej til  

 deltid, hvis vedkommende ikke ønsker at arbejde på deltid.
I den  

 situation må organisationen bistå lønmodtageren i  

 tilfælde af afskedigelse eller forflyttelse som følge af afslag  

 på deltid.
 Spørgsmål 240:
Ministeren bedes kommentere henvendelse af 21. maj 2002  

 fra RestaurationsBranchens Forbund, jf.
L 104   bilag 199.
 Svar:
Ad A   Er elever omfattet af loven? Undervisningsministeriet har oplyst, at det er korrekt som  

 antaget af RBF, at en uddannelsesaftale kan hæves af såvel elev  

 som virksomhed under prøvetiden.
Prøvetiden er på 3  

 måneder, som dog forlænges forholdsmæssigt, hvis der er  

 aftalt deltidspraktik, jf. lovens § 60, stk. 3. Skoleophold medregnes ikke i  

 prøvetiden.
Det er også korrekt, at der efter  

 erhvervsuddannelsesloven ikke er krav om begrundelse ved ophævelse i  

 prøvetiden.
Men ophævelsen kan efter omstændighederne  

 være i strid med anden lovgivning på det ansættelsesretlige  

 område, fx ligebehandlingslovgivningen.
Uden for prøvetiden kan aftalen ikke opsiges af  

 aftaleparterne uden ved gensidig overenskomst.
Det indebærere efter  

 Undervisningsministeriets opfattelse, at aftalens parter heller ikke ensidigt  

 kan kræve, at aftalen ændres til en deltidsaftale inden for den  

 aftalte uddannelsestid.
 Tvistigheder mellem aftaleparterne, f.eks. sager om  

 misligholdelse eller ophævelse pga. bristede forudsætninger for  

 aftalen, afgøres af Tvistighedsnævnet, som har afløst de  

 tidligere lærlingevoldgiftretter.
Forinden en sag behandles i Tvistighedsnævnet, skal  

 den behandles i det faglige udvalg for uddannelsen, som skal søge at  

 opnå forlig.
I det faglige udvalg er både  

 arbejdsgiverorganisationen og arbejdstagerorganisationen på  

 uddannelsesområdet repræsenteret.
Behandlingen i det faglige  

 udvalg og Tvistighedsnævnet svarer til fagretlig behandling.
 Med hensyn til RBFs forslag om at undtage elever fra  

 deltidsloven, bemærker Undervisningsministeriet, at en sådan  

 undtagelse ikke vil være uddannelsesmæssigt begrundet, i hvert  

 fald ikke, hvis den hidtidige praksis, hvorefter skoleundervisningen altid er  

 på fuld tid, vil kunne opretholdes.
M.h.t. fortolkningen af »særlige forhold« i erhvervsuddannelseslovens § 58 henvises til  

 bemærkningerne til lovforslaget L 38, FT 1988-89, sp. 1183 ff., hvoraf  

 det fremgår, at der med forslaget åbnes mulighed for, at elev og  

 virksomhed kan aftale nedsat arbejdstid mod tilsvarende forlængelse af  

 uddannelsestiden for elever, som på grund af særlige  

 omstændigheder ikke vil kunne gennemføre uddannelsen på  

 normal tid.
Som et par eksempler på sådanne omstændigheder  

 nævnes handicappede og eliteidrætsudøvere.
Bestemmelsen  

 har så vidt vides i Undervisningsministeriet ikke været anvendt i  

 større omfang og i de tilfælde, som ministeriet er bekendt med,  

 har den være anvendt for at kunne imødekomme ønsker fra  

 elevernes side f.eks. i forbindelse med pasning af små børn i  

 forlængelse af en barselsorlov.
 Hvis deltidsloven vedtages, må et imidlertid  

 antages, at betingelsen i erhvervsuddannelsesloven om, at den nedsatte  

 arbejdstid skal være begrundet i særlige forhold, skal fortolkes  

 så den ikke kommer i modstrid med deltidsloven.
 Undervisningsministeriet kan endelig bekræfte, at  

 det pågældende faglige udvalg ikke skal godkende aftalen om  

 forlængelse af uddannelsestiden, hvis parterne er enige og holder sig  

 inden for grænserne for forlængelsen iht.  

 erhvervsuddannelseslovens § 58.
Ad B   Ændringsforslaget om at deltidsloven ikke  

 gælder ved nyansættelser Der henvises til besvarelserne af spørgsmål  

 nr. 228 og 233.
Ad C   Frivillige aftaler og karantæneregler RBF har i henvendelsen af 21. maj 2002 knyttet  

 bemærkninger til mit svar på spørgsmål nr. 154,  

 omkring reglerne i dagpengelovgivningen om selvforskyldt ledighed.
Jeg skal i den forbindelse understrege, at mit svar alene  

 er baseret på allerede gældende regler og praksis på  

 dagpengeområdet.
Jeg er således uforstående overfor, at mit  

 svar skulle indebære en nyskabelse.
I øvrigt er der angiveligt grund til at  

 understrege, at mit svar angår dagpengereglerne ifølge  

 arbejdsløshedsforsikringsloven.
Svaret vedrører ikke de  

 ansættelsesretlige regler om saglig afskedigelse m.v., hvilket RBF i  

 sin henvendelse synes at lægge op til.
 Nærværende lovforslag ses ikke at give  

 grundlag for ændring af reglerne om adgang til dagpenge ved  

 selvforskyldt ledighed.
Ad D   Søfart og deltidsloven Der henvises til besvarelserne af spørgsmål  

 nr. 221 og 231.
 Spørgsmål 244:
 Ministeren bedes besvare de spørgsmål  

 vedrørende særlige ansættelsesformer, som blev rejst under  

 lovforslagets 2. behandling af Grete Schødts.
 Svar:
De af Grete Schødt under 2. behandlingen  

 nævnte løntilskudsordninger er alle karakteriseret ved, at  

 indhold og betingelser for deltagelse i ordningen er reguleret i lov.
Det  

 betyder, at deltagerens rettigheder og pligter nøje er fastlagt og  

 afgrænset i de relevante love.
L 104 omhandler alene forhold, der er dækket i  

 overenskomst.
Den lovgivning, der dækker de nævnte ordninger,  

 bliver derfor ikke påvirket af L 104.
 Spørgsmål 247:
 I fortsættelsen af besvarelsen af  

 samrådsspørgsmål B den 28. maj 2002 bedes ministeren  

 redegøre for, hvorledes tvistigheder opstået på baggrund  

 af en individuel aftale om deltid indgået mellem en arbejdsgiver og en  

 lønmodtager skal behandles i det fagretlige system, og herunder for,  

 hvorledes tillidsrepræsentantens rolle efterfølgende vil  

 være.
 Svar:
Som det fremgår af lovforslaget, afgøres en  

 tvist om, hvorvidt der er tale om en usaglig afskedigelse efter de fagretlige  

 regler på den pågældende overenskomsts område,  

 medmindre lønmodtageren ikke er omfattet af en kollektiv overenskomst,  

 eller den kollektive overenskomst ikke beskytter lønmodtageren mod  

 usaglig afskedigelse.
Dette er tilfældet, uanset om tvisten er  

 opstået på baggrund af ønsket om at indgå en aftale  

 om deltid efter loven eller efter overenskomsten.
Hvis tvisten alene vedrører forståelsen af  

 den individuelle aftale, og der ikke er tale om en afskedigelsessag, kan  

 tvisten behandles i det fagretlige system, hvis retten til at aftale deltid  

 mellem lønmodtageren og arbejdsgiveren følger af en kollektiv  

 overenskomst.
Det er i øvrigt det samme, der gælder i dag,  

 på de dele af det overenskomstdækkede arbejdsmarked, hvor der er  

 fri adgang til at aftale deltid.
Tillidsrepræsentantens rolle vil  

 derfor være som den altid har været.
 Hvis tvisten alene vedrører forståelsen af  

 den individuelle aftale, og der ikke er tale om en afskedigelsessag,  

 behandles tvisten i det civilretlige system, hvis retten til at aftale deltid  

 mellem lønmodtageren og arbejdsgiveren alene følger af loven.  

 Det ændrer dog ikke ved, at  

 tillidsrepræsentanten/lønmodtagerorganisationen kan føre  

 sagen for lønmodtageren i det civilretlige system.
