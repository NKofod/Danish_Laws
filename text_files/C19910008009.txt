(til kommuner, amtskommuner,  

 Arbejdsformidlingen og arbejdsmarkedsnævnene) I henhold til § 12, stk. 2-3, i lov nr. 379 af 13. juni 1990 om kommunal beskæftigelsesindsats og efter bemyndigelse fra arbejdsministeren fastsættes:
 § 1.  Kommuner og amtskommuner afgiver forud for hvert  

 kalenderår (senest 1. november) til Arbejdsformidlingen /AF-regionskontoret)  

 indberetning om, hvilke grupper, der lokalt/regionalt vurderes som særlig  

 udsatte, jf. lovens § 1.
§ 2.  Kommuner og amtskommuner afgiver ved årsskiftet  

 indberetning til Arbejdsformidlingen (AF-regionskontoret) om, hvilke  

 beskæftigelsesprojekter der er igang, og herefter løbende om de nye  

 projekter, der iværksættes lokalt/regionalt.
Endvidere indberettes, hvilke  

 private virksomheder, der lokalt/regionalt godkendes til løntilskud og  

 tilskudsperiodens varighed.
 Stk. 2.  Kommuner og amtskommuner afgiver løbende  

 indberetninger til Arbejdsformidlingen (AF-regionskontoret) om iværksættelse  

 af øvrige, lokale/regionale beskæftigelses- og uddannelsesaktiviteter for  

 lovens målgrupper.
 § 3.  Kommunerne afgiver straks og senest inden for en  

 uge indberetning til det stedlige AF-kontor om en ledig, der på foranledning  

 af kommunen, ansættes med løntilskud i en privat virksomhed.
 Stk. 2.  Ved støtteperiodens ophør i et  

 løntilskudsforhold skal kommmunen straks og senest inden for en måned  

 underrette det stedlige AF-kontor om, hvorvidt den ledige fortsat er ansat i  

 den private virksomhed.
 Stk. 3.  Kommunerne oplyser årligt og senest 15. marts  

 til Arbejdsformidlingen om det udbetalte gennemsnitlige løntilskud i forrige  

 finansår, jf. lovens § 10, stk. 3.
§ 4.  Kommuner og amtskommuner indberetter årligt og  

 senest 15. marts i statistisk oversigtsform til Arbejdsformidlingen  

 (AF-regionskontoret), hvor mange ledige, der i løbet af det forrige  

 kalenderår har været ansat på beskæftigelsesprojekter, i løntilskudsforhold  

 hos private virksomheder eller har deltaget i uddannelse.
Tilsvarende  

 indberettes der om antallet af personer, der i årets løb har modtaget  

 ungdomsydelse efter afsnit III A i lov om social bistand, og hvor mange af  

 disse, der har været ansat i beskæftigelsesprojekter, ansat i privat  

 virksomhed med løntilskud, samt hvor mange, der i tilknytning til den ene  

 eller anden ansættelsesform, har deltaget i uddannelse.
Indberetningen skal  

 indeholde oplysninger om de lediges køn, alder, uddannelse og ansættelsens  

 varighed kombineret med oplysninger om uddannelses- og  

 undervisningsaktiviteternes varighed og indhold.
Stk. 2.  De statistiske oplysninger forudsættes baseret  

 på det materiale, som kommunen udarbejder til for brug for  

 Indenrigsministeriets og Socialministeriets administration af tilskud,  

 refusioner m.v., jf.
Indenrigsministeriets vejledning om indberetning af  

 antal helårsdeltagere i beskæftigelses- og uddannelsesordninger til brug ved  

 fordeling af puljen efter § 20 i lov om kommunal beskæftigelsesindsats, og  

 opgørelsen i henhold til bistandslovens § 133 af deltagermåneder, der  

 berettiger til tilskud på skemaerne vedrørende anmodning om statsrefusion af  

 sociale udgifter til Socialministeriet.
 § 5.  Nærmere retningslinier om indberetningernes form  

 og indhold inden for de i §§ 1-4 fastlagte rammer, herunder om skemamateriale  

 og tidspunkter for indberetning, fastsættes af AF-regionschefen efter  

 drøftelse med kommuner og amtskommune.
 § 6.  Cirkulæret træder i kraft den 1. juni 1991, dog  

 således, at indberetning efter § 3, stk. 3 og § 4, stk. 1, pr. 15. marts 1992  

 omfatter hele 1991.
