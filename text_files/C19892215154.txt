(Tekniske skoler) I ministeriets cirkulæreskrivelse af 4. oktober 1985, V-704, er fastsat  

 vilkårene for vejledere, censorer og lærerkandidater ved praktisk  

 pædagogikum.
 For at skabe bedre sammenhæng mellem det teoretiske og praktiske indhold i  

 pædagogikumuddannelsen har ministeriet ønsket som forsøg at foretage en  

 omlægning af den praktiske del af pædagogikumuddannelsen med virkning fra 1.  

 januar 1990.
 Omlægningen har været drøftet med Dansk Teknisk Lærerforening, og der er  

 mellem Undervisningsministeriet og foreningen enighed om, at der i  

 forsøgsperioden skal gælde følgende vilkår for vejledere og lærerkandidater.
 Vilkår for vejledere.
 Vejledningen omfatter 51 vejledningstimer og 43 konferencetimer samt  

 gennemførelse af prøven.
 Der ydes vederlag for vejledning i overensstemmelse med aftalen af 4.  

 september 1985 mellem Finansministeriet og CO II.
 Vederlaget udgør pr. 1. april 1989 kr. 6.431,71.
 I øvrigt gælder de i cirkulæreskrivelsen af 4. oktober 1985 anførte  

 vilkår.
 Vilkår for lærerkandidater.
 Vejledningen omfatter 51 vejledningstimer og 34 konferencetimer samt  

 gennemførelse af prøven.
 I øvrigt gælder de i cirkulæreskrivelsen af 4. oktober 1985 anførte  

 vilkår.
 Vilkår for censorer.
 De i cirkulæreskrivelsen af 4. oktober 1985 anførte vilkår gælder fortsat.
 Forsøgsperioden.
 Forsøgsordningen løber i 2 år fra 1. januar 1990 til 31. december 1991, og  

 omfatter alle lærerkandidater, der har påbegyndt pædagogikumuddannelsen i  

 forsøgsperioden.
 P.m.v.
 e.b.
A.
Jahnsen eksp.sekr.
