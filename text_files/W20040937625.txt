 Landsskatteretskendelse vedr. efteropkrævning af moms og  

 energiafgifter hos tidligere produktionsselskab.
 Klagen skyldes, at regionen har foretaget efteropkrævning af  

 moms for perioden 1. juli 1997  30. juni 2001 samt efteropkrævning af  

 energiafgift for perioden 1. januar 1998  31. marts 1998, idet  

 selskabet i  

 omhandlede periode ikke er anset for at have udøvet momspligtige aktiviteter  

 og  

 derfor ikke er berettiget til fradrag for købsmoms, jf. momslovens § 37 eller  

 energiafgifter, jf. olieafgiftslovens § 11, stk. 2, og elafgiftslovens § 11,  

 stk. 15.
Landsskatterettens afgørelse Landsskatteretten stadfæster regionens afgørelse.
Sagens oplysninger Selskabet havde indtil en brand den 27. december 1996  

 produktion af møbelgreb.
For perioden 1. juli 1997  30. juni 2001  

 bestod  

 selskabets aktivitet i udlejning af fast ejendom.
Indtil 1. januar 1999 var B  

 direktør i selskabet, hvorefter dennes datter C blev direktør.
Selskabets  

 aktionærer er Bs tre børn.
Selskabet solgte pr. 1. november 1997 sine driftsmidler for  

 800.000 kr.
Af overdragelsesaftalen fremgår bl.a., at overdragelsen omfatter  

 det driftsmateriel, som hidtil har været anvendt i sælgers trædrejeri, samt  

 alle manualer, tegninger, tekniske beskrivelser, instruktionsbøger,  

 leverandørfortegnelser, kundekartoteker og andet for køber relevant  

 materiale.  

 Det overdragne driftsmateriel er nærmere specificeret i aftalen.
Under  

 punktet  

 varelager fremgår, at i overdragelsen følger endvidere uden beregning sælgers  

 beholdning af poser til spåner mv.
Sælger forpligter sig til at være køber  

 behjælpelig med opstilling og indkøring af maskinerne samt i en periode på  

 indtil 3 måneder at være køber behjælpelig med at igangsætte produktionen,  

 herunder vejlede køber og dennes mandskab i maskinernes indstilling,  

 betjening  

 og vedligeholdelse samt indføre den daglige leder i forretningsgange med  

 bl.a.  

 køb af råvarer og salg af produktionen.
Endvidere fremgår, at overdragelsen  

 er  

 momsfri, da overdragelsen sker mellem momsregistrerede parter og i  

 forbindelse  

 med sælgers afvikling af en produktionsgren samt, at køber er bekendt med, at  

 der på det overdragne inventar hviler en momsreguleringsforpligtelse, som  

 overtages af køber.
Selskabet har oplyst, at ledelsen havde til hensigt at  

 fortsætte produktionen af møbelgreb efter branden.
Så snart det var muligt,  

 genoptog man da også produktionen, og i løbet af det første halvår i 1997  

 blev  

 der produceret 40.000 møbelgreb.
Imidlertid viste det sig ikke muligt at  

 afsætte de producerede varer, og der blev derfor taget skridt til omlægning  

 af  

 virksomheden.
Endelig beslutning herom blev taget på en ekstraordinær  

 generalforsamling den 25. juni 1997. Af generalforsamlingsreferatet fremgår,  

 at  

 direktøren fik fuldmagt til at forestå salg af drejeri og maskiner samt, at  

 direktøren skulle undersøge markedet og mulighed for import af granit og  

 fliser.
Selskabet har videre oplyst, at virksomheden efter  

 overdragelsen pr. 1. november 1997 fortsat havde en del maskiner og desuden  

 et  

 større varelager.  

 Som dokumentation  

 herfor er fremlagt en udateret maskinliste og varelageropgørelse.
Det er  

 oplyst, at de 40.000 møbelgreb, som virksomheden fremstillede efter branden,  

 fortsat ligger på lager.
Vedrørende den påtænkte import af fliser og granit har  

 selskabet oplyst, at man rettede henvendelse til den spanske  

 brancheorganisation på området (ASCER), hvilket i løbet af 1998 førte til, at  

 selskabet kom i kontakt med og indledte forhandlinger med en lang række  

 spanske  

 producenter.
Selskabet har fremlagt eksempler på korrespondance mv.  

 vedrørende  

 virksomhedens aktivitet indenfor dette marked.
Det er videre oplyst, at  

 planerne fortsat er aktuelle, men at de indledte moms- og skattesager i nogen  

 grad har tvunget virksomhedens ledelse til midlertidigt at berostille  

 planerne.
 I selskabets balance pr. 30. juni 1997 i årsregnskabet er  

 værdien af varebeholdninger ansat til 0. Af nogle af selskabet udarbejdede  

 opgørelser af varelager pr. hhv. 30. juni 1998, 30. juni 1999 og 30. juni  

 2000  

 er antal af greb opgjort til henholdsvis 60.000 stk., 24.000 stk. (med  

 angivelse af at 36.000 stk. er brændt) og 10.000 stk. som er værdiansat til  

 henholdsvis 51.000 kr., 20.400 kr. og 8.500 kr.
Om udlejningsaktiviteten er det oplyst, at der er tale om  

 udlejning af en del af en ejendom til B.
Ejendommen blev i 2000 solgt til D.  

 Derudover er der fra 1999 tale om udlejning til tredjemand af en i 1997  

 erhvervet ferieejendom i Spanien.
Selskabet har ikke været frivilligt  

 registreret for udlejning af fast ejendom.
Selskabet revisor har oplyst, at  

 der  

 ikke er foretaget momsfradrag vedrørende udgifter, der knytter sig til  

 virksomheden med udlejning af fast ejendom.
Eksempelvis fremgår af  

 journalposteringerne, at eludgifter vedrørende privatboligen er modregnet  

 momsmæssigt.
 Selskabet har for perioden 1. juli 1997  30. juni 2001  

 foretaget følgende angivelser:
 Periode udg indg olieafg elafg Co2afg tilsvar 1997.09.30 0 0 0 0 0 0 1997.12.31 0 77.741 0 0 0 -77.741 1998.03.31 13.234 28.875 2.966 5.180 0 -23.787 1998.06.30 0 39.795 0 0 0 -39.795 13.234 146.411 2.966 5.180 1998.09.30 0 0 0 0 0 0 1998.12.31 0 28.068 0 0 0 -28.068 1999.06.30 0 9.794 0 0 0 -9.794 37.862 1999.12.31 0 0 0 0 0 0 2000.06.30 0 0 0 0 0 0 2000.12.31 0 27.989 0 0 0 -27.989 2001.06.30 0 3.646 0 0 0 -3.646 31.635 I alt 13.234 215.908 2.966 2.180 0 -210.820  Selskabet har i 1. kvartal 1998 indkøbt vinduer og døre hos  

 E for 52.936 kr., som blev videresolgt til hovedaktionær F for samme beløb.  

 Ved  

 et møde den 4. marts 2002 har B til regionen oplyst, at varerne blev købt af  

 selskabet, fordi det kunne opnå større rabat end F selv.
Moms vedrørende  

 købet  

 er af selskabet angivet som udgående moms i 1. kvartal 1998.
ToldSkats afgørelse Regionen har ikke anset selskabet for at have udøvet  

 momspligtige aktiviteter i perioden 1. juli 1997  30. juni 2001, og  

 selskabet  

 er derfor ikke anset for berettiget til fradrag for købsmoms, jf. momslovens  

 §  

 37, og fradrag for energiafgifter, jf. olieafgiftslovens § 11, stk. 2, og  

 elafgiftslovens § 11, stk. 15. Regionen har derfor foretaget regulering af de  

 foretagne angivelser af købs- og salgsmoms på henholdsvis 215.908 kr. og  

 13.234  

 kr. samt energiafgift på 8.146 kr. og således foretaget efteropkrævning med i  

 alt 210.820 kr.
Det er som begrundelse herfor anført, at selskabet i den  

 omhandlede periode ikke har haft momspligtig omsætning.
Det til  

 hovedaktionæren  

 foretagne salg af vinduer og døre er anset for indkøbt til privat brug og  

 ikke  

 for momspligtig omsætning.
Der er herved henset til, at videresalget er sket  

 uden avance samt selskabets oplysninger om baggrunden for den foretagne  

 disposition.
Indkøb heraf er således ikke fradragsberettiget, jf. momslovens  

 §  

 38, stk. 2, hvorfor salget ikke er momspligtigt, jf. momslovens § 5. Det er  

 videre anført, at det forhold at selskabet sælger sine driftsmidler ej heller  

 kan anses for momspligtig omsætning, jf.
Momsvejledningen 2001 afsnit  

 J.2.1.1.,  

 hvoraf fremgår, at salg af driftsmidler og inventar ikke betragtes som  

 omsætning.
Regionen har videre ikke anset det for godtgjort, at selskabet  

 efter  

 branden har fortsat produktionen af møbelgreb ved i første halvdel af 1997 at  

 have produceret 40.000 møbelgreb.
Der er herved henvist til, at selskabets  

 lager pr. 30. juni 1997 i regnskabet er opgjort til 0 kr.
Endvidere bekræfter  

 den vedrørende driftsmidlerne indgåede salgsaftale, at selskabet ikke har  

 haft  

 til hensigt at fortsætte produktionen af møbelgreb.
Det er herved bemærket,  

 at  

 den af selskabet fremlagte oversigt over inventar, der stadig befinder sig i  

 selskabet, er udateret og uspecificeret, og således ikke er mulig at  

 sammenholde med den i salgsaftalen indeholdte oversigt over driftsmidler.
Det  

 er videre bemærket, at regionen i forbindelse med skattekontrol af selskabet  

 har modtaget dets anlægskartotek hvoraf fremgår, at pr. 30. juni 1998 er  

 selskabet eneste driftsmiddel i Danmark en trailer til en værdi på 3.696 kr.
Det er videre anført, at selskabet ej heller har  

 sandsynliggjort, at det har haft til hensigt at påbegynde virksomhed med  

 import  

 af fliser og granit fra Spanien.
Det er herved anført, at i forbindelse med  

 at  

 regionen for årene 1998  2000 ikke har godkendt fradrag for Bs  

 rejseudgifter  

 til Spanien blev det gjort gældende, at rejserne var fradragsberettigede,  

 idet  

 disse vedrørte en større renovering af selskabets sommerhus i Spanien.
Der  

 blev  

 ikke herved redegjort for, at selskabet havde til hensigt at importere fliser  

 og granit.
Den af selskabet fremlagte korrespondance fra medio 1998 vedrører  

 henvendelser fra spanske producenter med henblik på at fremsende prislister  

 o.lign.
Der er ikke fremlagt korrespondance fra selskabet til de spanske  

 producenter.
Endvidere er nogle af de fremsendte prislister  

 detailsalgsprislister og ikke engros-prislister.
Det er anført, at  

 korrespondancen er fremsendt medio 1998, på hvilket tidspunkt der blev  

 foretaget en ombygning af ejendommen i Spanien.
Karakteren af de udgifter,  

 hvoraf der er fratrukket købsmoms understøtter ej heller den påståede hensigt  

 om påbegyndelse af flise- og granitimport.
Udgifterne vedrører primært  

 vedligeholdelsesudgifter  

 vedrørende selskabets ejendomme i Danmark og Spanien, indkøb af driftsmidler  

 (som er videresolgt), småanskaffelser (indkøb af værktøj), el, varme,  

 telefon,  

 samt revisor- og advokatudgifter.
 Da der ikke er godkendt fradrag for købsmoms vedrørende  

 udgifter til el og varme, jf. momslovens § 37, har regionen ej heller anset  

 selskabet for berettiget til fradrag for energiafgifter, jf. elafgiftslovens  

 §  

 11, stk. 15, og olieafgiftslovens § 11, stk. 2.
Klagerens påstand og argumenter Selskabets repræsentant har fremsat påstand om, at selskabet  

 i hele den omhandlede periode har drevet økonomisk virksomhed og derfor er  

 berettiget til fradrag for moms af dets udgifter, jf. momslovens § 37.
Det afgørende for, om virksomheden har ret til momsfradrag i  

 forbindelse med afholdelse af udgifter, er, om der er tale om en  

 registreringspligtig virksomhed og, om indkøbene anvendes til brug for denne  

 virksomhed, jf. eksempelvis Momsvejledningen, afsnit J.1.1. Dette betyder  

 eksempelvis, at såvel virksomheder under etablering som virksomheder under  

 afvikling er berettiget til momsfradrag, når blot udgifterne knytter sig til  

 den registreringspligtige del af virksomheden.
Som et ganske klart eksempel  

 herpå kan henvises til EF-domstolens afgørelse i sagen C-400/98   

 Birgitte  

 Breitsohl.
Det afgørende er ifølge præmis 34, om virksomheden har haft til  

 hensigt at påbegynde en selvstændig virksomhed, og om denne hensigt er  

 bestyrket af objektive forhold.
Er dette tilfældet, er selv de første  

 investeringsomkostninger fradragsberettigede.
Endvidere er henvist til  

 Momsvejledningen, afsnit C.1.4, hvor der er henvist til en række EF-domme.
I nærværende sag har det klart været hensigten at fortsætte  

 driften af virksomheden, hvilket allerede fremgår af, at virksomheden rent  

 faktisk fortsatte produktionen efter branden, og at en del af de maskiner,  

 der  

 skal anvendes til produktionen, fortsat er i virksomheden.
Hertil kommer  

 aktiviteten vedrørende omlægning af virksomheden til import og videresalg af  

 fliser og granit.
Med EF-domstolens ord kan det udtrykkes på den måde, at der  

 har været en hensigt om fortsættelse af driften, og at hensigten er bestyrket  

 af objektive momenter.
I denne situation er der ikke grundlag for at nægte  

 virksomheden momsfradrag.
Regionen har antydet, at korrespondancen omkring  

 indkøb af fliser m.m. alene har haft relation til selskabets ombygning af  

 dets  

 ejendom i Spanien.
Af et af de fremlagte breve fremgår klart, at selskabet  

 har  

 haft til hensigt at importere fliser m.m. til Danmark.
Endvidere er henvist  

 til  

 det fremlagte generalforsamlingsprotokollat, hvilket regionen ikke har omtalt  

 i  

 afgørelsen.
Regionen har ved afgørelse af 29. juni 2002 anerkendt, at  

 selskabets bygninger i skattemæssig henseende anvendes erhvervsmæssigt som  

 lagerbygning for bl.a. møbelgreb.
Da det momsmæssige begreb økonomisk  

 virksomhed i praksis fortolkes væsentligt bredere end det skattemæssige  

 begreb  

 erhvervsmæssig virksomhed, er der så meget desto mere tale om økonomisk  

 virksomhed i momsmæssig henseende, og der er momsfradrag efter momslovens §  

 37.  

 I den påklagede afgørelse har regionen anført, at den fornævnte afgørelse  

 skal  

 ses som en form for praktisk løsning.
Afgørelsen er imidlertid truffet af  

 regionen efter besigtigelse af ejendommen, og regionen har altså på dette  

 grundlag udtrykkeligt anerkendt, at virksomhedens bygninger anvendes  

 erhvervsmæssigt i skattemæssig henseende.
Landsskatterettens bemærkninger og begrundelse I henhold til momslovens § 3 er afgiftspligtige personer  

 såvel juridiske som fysiske personer, der driver selvstændig økonomisk  

 virksomhed.
Det følger af bemærkningerne til lovbestemmelsen, at  

 bestemmelsens  

 definition af afgiftspligtige personer svarer til direktivets artikel 4, og  

 at  

 udtrykket økonomisk virksomhed er overensstemmende med 6. momsdirektiv.
 Artikel 4 i 6. momsdirektiv (77/388/EØ) er sålydende:
 stk. 1. Som afgiftspligtig person anses enhver, der  

 selvstændigt og uanset stedet udøver en af de i stk. 2 nævnte former for  

 økonomisk virksomhed uanset formålet med eller resultatet af den pågældende  

 virksomhed.
stk. 2. De former for økonomisk virksomhed, der er omhandlet  

 i stk. 1, er alle former for virksomhed som producent, handlende eller  

 tjenesteyder, herunder minedrift og landbrug, samt virksomhed inden for  

 liberale og dermed sidestillede erhverv.
Som økonomisk virksomhed anses  

 blandt  

 andet transaktioner, der omfatter udnyttelse af materielle eller immaterielle  

 goder med henblik på opnåelse af indtægter af en vis varig karakter. Af EF-Domstolens afgørelse i sag C-230/94 Renate Enkler,  

 præmis 24, fremgår, at det påhviler den, der anmoder om momsfradrag, at  

 godtgøre, at betingelserne herfor er opfyldt, herunder at den pågældende  

 opfylder betingelserne for at anses for afgiftspligtig person.
Sjette  

 direktivs  

 artikel 4 er således ikke til hinder for, at afgiftsmyndighederne kræver den  

 erklærede hensigt bestyrket af objektive momenter (jf.
EF-Domstolens  

 afgørelse  

 i sag 268/83, Rompelmann, præmis 24). Den administrative eller retlige  

 instans,  

 som skal tage stilling til problemet, skal følgelig vurdere samtlige konkrete  

 omstændigheder ved afgørelsen af, om formålet med den pågældende virksomhed  

 er  

 at tilvejebringe indtægter af en vis varig karakter.
 Af momslovens § 13, stk. 1, nr. 8, fremgår, at  

 administration, udlejning og bortforpagtning af fast ejendom er fritaget for  

 moms.
 Momslovens § 37, stk. 1, om fuld fradragsret har følgende  

 ordlyd:
Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage afgiften  

 efter denne lov for virksomhedens indkøb m.v. af varer og ydelser, der  

 udelukkende anvendes til brug for virksomhedens leverancer, som ikke er  

 fritaget for afgift efter § 13, herunder leverancer udført i udlandet. I henhold til olieafgiftslovens § 11, stk. 1, og  

 elafgiftslovens § 11, stk. 1, kan momsregistrerede virksomheder som  

 hovedregel  

 få tilbagebetalt afgiften efter nævnte love af de i virksomheden forbrugte  

 varer.
Afgiften tilbagebetales i samme omfang, som virksomheden har  

 fradragsret  

 for indgående merværdiafgift heraf.
Selskabet har efter det oplyste haft aktiviteter i form af  

 udlejning af fast ejendom.
Udlejning og bortforpagtning af fast ejendom er  

 momsfritaget efter momslovens § 13, stk. 1, nr. 8, og selskabet har ikke  

 været  

 frivilligt momsregistreret for udlejning eller bortforpagtning af fast  

 ejendom  

 efter momslovens § 51. Herudover ses selskabet ud fra de foreliggende  

 oplysninger ikke i omhandlede periode at have drevet selvstændig økonomisk  

 virksomhed efter momslovens § 3. Det kan ved det fremlagte materiale ikke  

 anses  

 for godtgjort, at selskabet i den påklagede periode har udøvet aktivitet med  

 møbelgrebproduktion, ligesom den påberåbte hensigt om påbegyndelse af  

 aktivitet  

 med import fra Spanien ej heller kan anses for godtgjort.
Det bemærkes, at  

 den  

 foreliggende afgørelse vedrørende kvalifikationen af bygningerne i  

 skattemæssig  

 henseende ikke kan tillægges vægt.
De afholdte udgifter må således anses at  

 have tilknytning til dels den momsfritagne aktivitet, dels til aktiviteter af  

 privat karakter.
Selskabet er således allerede som følge heraf hverken  

 berettiget til de foretagne momsfradrag efter momslovens § 37 eller  

 godtgørelse  

 af olie- og elafgift.
I Momsvejledning afsnit M.6 fremgår, at der som udgangspunkt  

 kun skal stilles krav om tilbagebetaling af allerede udbetalt negativ moms,  

 hvis det burde have stået klart for virksomheden, at den ikke var omfattet af  

 registreringspligten.
Der er herved henvist til EF-domstolens dom i sag  

 C-110/94 (Inzo).
 Af præmis 25 i EF-domstolens dom i sag C-110/94 (Inzo)  

 fremgår:
..når afgiftsmyndighederne har anset et selskab, som har  

 erklæret at ville påbegynde økonomisk virksomhed forbundet med  

 afgiftspligtige  

 transaktioner, for afgiftspligtigt, er bestilling af en  

 rentabilitetsundersøgelse med henblik på den påtænkte virksomhed en økonomisk  

 virksomhed i artiklens betydning, selv om undersøgelsen har til formål at  

 klarlægge, i hvilket omgang den påbegyndte virksomhed er rentabel, og at  myndighederne ikke  bortset fra tilfælde af svig eller  

 misbrug  med tilbagevirkende kraft kan nægte at anse selskabet for  

 afgiftspligtigt, når det henset til undersøgelsens resultater besluttes ikke  

 at  

 gå videre til den operationelle fase og at lade selskabet træde i  

 likvidation,  

 således at den påtænkte økonomiske virksomhed ikke var forbundet med  

 afgiftspligtige transaktioner. Retten finder ikke, at de i INZO-dommen angivne  

 retningslinier er til hinder for, at told- og skatteregionen i nærværende sag  

 kan fremsætte krav om tilbagebetaling af tidligere udbetalt negativ moms.
For  

 det første er der således i nærværende sag tale om, at selskabet har haft  

 momsfritagne aktiviteter.
For det andet har klageren  i modsætning til  

 de  

 faktiske forhold i INZO-dommen  ikke - ud over den momsfritagne  

 aktivitet - i  

 perioden udøvet momspligtig økonomisk virksomhed eller foretaget forberedende  

 handlinger mv. med henblik på udøvelse af sådan virksomhed.
Det findes  

 herefter  

 at være med rette, at klageren er anset for tilbagebetalingspligtig af den  

 udbetalte negative moms.
 Landsskatteretten stadfæster derfor regionens afgørelse.
