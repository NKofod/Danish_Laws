(Til alle amtsråd og  

 kommunalbestyrelser) Hermed følger Undervisnings- og Forskningsministeriets cirkulære af 19.  

 februar 1991 om ændring af § 5 og overskriften hertil i  

 Undervisningsministeriets cirkulære af 19. april 1974 om forhold i  

 forbindelse med sygdom for folkeskolens tjenestemænd.
 Ændringen af cirkulæret medfører, at sager om forlængelse af godkendelse  

 af nedsat tjenestetid af helbredsgrunde ud over 3 måneder nu forelægges af  

 ansættelsesmyndigheden direkte for Finansministeriet, Administrations- og  

 Personaledepartementet (nedsættelse efter stk. 3 eller 4).
 Med denne ændring opfyldes et længe næret ønske fra kommunerne.
 Det er fortsat således, at tilladelse til tjenestetidsnedsættelse i  

 henhold til cirkulærets § 5 først kan gives, når udtalelsen fra  

 Helbredsnævnet eller fra Finansministeriet foreligger.
 Hvis ansættelsesmyndigheden lader en tjenestemand, der ansøger om  

 tjenestetidsnedsættelse, bibeholde fuld løn, må der tages forbehold om senere  

 tilbagebetaling af det eventuelt for meget udbetalte.
 Adressen for Finansministeriet, Administrations- og  

 Personaledepartementet, herunder Nævnet for Helbredsbedømmelser i  

 Tjenestemandssager, er: Bredgade 43, 1260 København K.
 Det bemærkes, at sager herom, der er modtaget i ministeriet inden den 1.  

 marts 1991, vil blive ekspederet herfra på samme måde som hidtil.
 Undervisningsministeriets cirkulæreskrivelse af 6. marts 1978 om nedsat  

 tjenestetid af helbredsmæssige grunde for folkeskolens tjenestemænd er  

 herefter bortfaldet.
Med venlig hilsen Jens Kroman fm.
Bilag Cirkulære om ændring af cirkulære af 19. april 1974 om forhold i  

 forbindelse med sygdom for folkeskolens tjenestemænd.
