Bekendtgørelse  

 om ændring af bekendtgørelse om lægers turnusuddannelsesforløb § 1 I bekendtgørelse nr.157 af 28. februar 2003 om lægers  

 turnusuddannelsesforløb som ændret ved bekendtgørelse nr. 832 af 3. august  

 2004  

 foretages følgende ændringer:
 1.  

  

 Efter »  

 målbeskrivelsen tilgodeses« i § 1, stk. 3, litra b) indsættes:
 »Såfremt ansættelse som praksisreservelæge erstattes med  

 tjeneste ved et af Forsvarets Sundhedscentre, jf. § 10 B, tilrettelægger  

 Forsvaret  

 de enkelte turnusuddannelsesforløb i samarbejde med Sundhedsstyrelsen, så  

 kravene til turnusmålbeskrivelsen opfyldes.
 2.  

  

 Efter § 10 A indsættes:
»  

 § 10 B.
Kandidater kan tilmelde sig »Turnus  

 i Forsvaret«, hvilket indebærer, at 6 måneders tjeneste ved ét af Forsvarets  

 Sundhedscentre erstatter 6 måneders ansættelse som praksisreservelæge i  

 turnusuddannelsen.  

 Sygehusdelen af turnusuddannelsen vil samtidig blive afviklet i det område,  

 hvor sundhedscentret er placeret.
Kandidater, der tilmelder sig til  

 ordningen,  

 udgår af den ordinære turnusfordeling og deltager forlods i en særlig  

 lodtrækning om tildeling af ønskede sundhedscentre.
 Stk. 2.  

  

 Ordningen  

 kan ikke anvendes i kombination med den i §§ 8, 9 og 10 A nævnte særlige  

 fordeling, ligesom bytning ikke kan finde sted.
 Stk. 3.  

  

 Ordningen  

 »Turnus i Forsvaret« omfatter højst 10 personer pr. turnusfordeling.  

 Kandidater, der tildeles turnus i Forsvaret fordeles før øvrige kandidater.  

 Kandidater, der efter særlig lodtrækning ikke tildeles turnus i Forsvaret,  

 indgår efterfølgende i den ordinære turnuslodtrækning.
§ 2 Bekendtgørelsen træder i kraft den 15. maj 2006 og har  

 virkning fra tilmeldingen til turnusfordelingen for vinteren 2006/2007.
