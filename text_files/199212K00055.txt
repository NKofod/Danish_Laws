Nr LSF 55 Forslag til Lov om ændring af lov for Grønland om ekspropriation Fremsat af trafikministeren (Ikast) den 28. oktober 1992 Vedtaget ved tredjebehandling den 11. december 1992 Lov nr. 1013 af 19/12/1992 § 1 I lov nr. 182 af 26. maj 1972 for Grønland om ekspropriation foretages  

 følgende ændringer:
 1. Lovens titel affattes således:
»Lov for Grønland om fremgangsmåden ved ekspropriation vedrørende ejendom«.
 2. Overskriften til kapitel I affattes således:
»Kapitel I Lovens område ».
 3. § 1 affattes således:
» § 1. Loven finder anvendelse ved ekspropriation vedrørende  

 ejendom i Grønland for rigsmyndighederne eller for koncessionerede selskaber  

 på sagsområder, der henhører under rigsmyndighederne, når der i lovgivningen  

 er hjemlet ekspropriation til formålet.« 4. I § 3, § 4, stk. 1, 3. pkt., § 15, stk. 1, § 15, stk. 2, 2.  

 pkt., og § 15, stk. 3, ændres »Ministeren for Grønland«  

 til: »Trafikministeren«.
 5. I § 4, stk. 1, 4. pkt., ændres »Grønlands  

 landsråd« til: »Grønlands hjemmestyre«.
 6. I § 5, stk. 2, ændres to steder »landsrådet«  

 til: »hjemmestyret«.
 7. I § 6 indsættes som nyt stk. 1:
»Anmodning om foretagelse af ekspropriation fremsættes af  

 anlægsmyndigheden over for trafikministeren.« Stk. 1 og 2 bliver herefter stk. 2 og 3.
 8. I § 6, stk. 1, der bliver stk. 2, og § 8, stk. 1,  

 ændres »ministeren for Grønland« til: »trafikministeren«.
 9. I § 12, 2. pkt., ændres »udgør 1 pct. mere  

 end« til: »svarer til«.
§ 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov nr. 182 af 26. maj 1972 for Grønland om ekspropriation foretages  

 følgende ændringer:
 1. Lovens titel affattes således:
»Lov for Grønland om fremgangsmåden ved ekspropriation vedrørende  

 ejendom.« 2. Overskriften til kapitel I affattes således:
»Kapitel I Lovens område. » 3. § 1 affattes således:
»Loven finder anvendelse ved ekspropriation vedrørende ejendom i  

 Grønland for rigsmyndighederne eller for koncessionerede selskaber på  

 sagsområder, der henhører under rigsmyndighederne, når der i lovgivningen er  

 hjemlet ekspropriation til formålet.« 4. I § 3, § 4, stk. 1, 3. pkt., § 15, stk. 1, § 15, stk. 2, 2.  

 pkt. og § 15, stk. 3, ændres »Ministeren for Grønland«  

 til: »Trafikministeren«.
 5. I § 4, stk. 1, 4. pkt., ændres »Grønlands  

 landsråd« til: »Grønlands hjemmestyre«.
 6. I § 5, stk. 2, ændres to steder »landsrådet«  

 til: »hjemmestyret«.
 7. I § 6 indsættes som nyt stk. 1:
»Anmodning om foretagelse af ekspropriation fremsættes af  

 anlægsmyndigheden over for trafikministeren.« Stk. 1 og 2 bliver herefter stk. 2 og 3.
 8. I § 6, stk. 1, der bliver stk. 2, og § 8, stk. 1,  

 ændres »ministeren for Grønland« til: »trafikministeren«.
 9. I § 12, 2. pkt., ændres »udgør 1 pct. mere  

 end« til: »svarer til«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Lov nr. 182 af 26. maj 1972 for Grønland om ekspropriation blev i sin tid  

 i mangel af en ekspropriationslovgivning for Grønland gennemført efter ønske  

 fra såvel Grønlands landsråd som fra de statslige organer, der havde ansvaret  

 for løsningen af de betydelige anlægsopgaver i Grønland.
 Da langt den overvejende del af de formål, hvortil der kan foretages  

 ekspropriation efter den gældende lov, nu er overtaget af hjemmestyret, har  

 dette udtrykt ønske om, at reglerne om ekspropriation på disse områder  

 fremover fastsættes af hjemmestyret.
 I denne anledning er der samtidig hermed fremsat forslag til lov om  

 ekspropriation på sagsområder, der henhører under Grønlands hjemmestyre,  

 hvorefter kompetencen til at fastsætte regler om ekspropriation på  

 sagsområder, der er overtaget af hjemmestyret, overføres til hjemmestyret  

 efter bestemmelsen i hjemmestyrelovens § 4.
 Det er herved forudsat, at ekspropriationer på de sagsområder, der fortsat  

 henhører under rigsmyndighederne, fortsat sker efter de i den gældende lov  

 for Grønland om ekspropriation indeholdte bestemmelser.
 På denne baggrund har det været nødvendigt at foretage enkelte ændringer i  

 den gældende lov for Grønland om ekspropriation.
 Forslaget har ingen økonomiske eller personalemæssige konsekvenser.
Bemærkninger til de enkelte bestemmelser Til § 1 Til nr. 1-3 Under hensyn til, at ekspropriation til den væsentligste del af de formål,  

 hvortil der efter den gældende ordning kan foretages ekspropriation, efter  

 nyordningen vil komme til at henhøre under det grønlandske hjemmestyre, er  

 det anset for mest hensigtsmæssigt at ændre den gældende lov til en  

 procedurelov i lighed med den i Danmark gældende lov om fremgangsmåden ved  

 ekspropriation vedrørende fast ejendom.
Det vil herefter være således, at  

 loven alene beskriver den fremgangsmåde, der skal anvendes ved  

 rigsmyndighedernes og koncessionerede selskabers ekspropriationer i Grønland,  

 medens hjemmelen til at foretage ekspropriation enten fastlægges i  

 vedkommende sektorlov eller ved særlov, der udfærdiges af det enkelte  

 ressortministerium.
Til nr. 4-8 Ændringerne har alene karakter af konsekvensændringer.
Til nr. 9 Ændringen er i overensstemmelse med den ændring, der ved lov nr. 288 af 8.  

 maj 1991 blev gennemført i den tilsvarende bestemmelse i lov om  

 fremgangsmåden ved ekspropriation vedrørende fast ejendom.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Lovens overskrift affattes således:
»Lov for Grønland om fremgangsmåden ved ekspropriation vedrørende  

 ejendom.« Lov for Grønland om ekspropriation.
 2. Overskriften til kapitel I affattes således:
»Kapitel I Lovens område » Kapitel I Ekspropriationsformålet 3. § 1 affattes således:
»Loven finder anvendelse ved ekspropriation vedrørende ejendom i  

 Grønland for rigsmyndighederne eller for koncessionerede selskaber på  

 sagsområder, der henhører under rigsmyndighederne, når der i lovgivningen er  

 hjemlet ekspropriation til formålet.« § 1. Når almenvellet kræver det, kan ministeren for Grønland  

 iværksætte eller for så vidt angår kommuner, koncessionerede virksomheder  

 eller private, tillade, at der iværksættes ekspropriation af ejendom i  

 Grønland til:
 1) Anlæg til brug for den offentlige administration, retsvæsenet,  

 forsorgsvæsenet, kirkevæsenet, undervisningsvæsenet, sundhedsvæsenet, brand-  

 og renovationsvæsenet.
 2) Anlæg til brug for forsyningen med vand, lys, kraft og varme og  

 afledning af vand.
 3) Telekommunikationsanlæg.
 4) Anlæg til brug for det offentlige transportvæsen, herunder veje, spor  

 og luftfartsanlæg.
 5) Havneanlæg samt skibs- og bådeværfter.
 6) Anlæg til brug for videnskabelig forskning.
 7) Vejrtjenesten samt skibsfartens og luftfartens betryggelse.
 8) Det militære forsvar, det civile forsvar og det civile beredskab.
 9) Varetagelse af fredningsformål.
 10) Sanering af usund eller brandfarlig bebyggelse.
 11) Opnåelse af tilfredsstillende bebyggelsesforhold og hensigtsmæssig  

 udnyttelse af arealer, der er anvendelige til bebyggelse, når dette er led i  

 en af vedkommende kommunalbestyrelse og ministeren for Grønland godkendt  

 bebyggelsesplan.
 12) Virksomhed, der af bevillingshavere eller på disses vegne udøves som  

 led i efterforskning og indvinding af mineralske råstoffer.
Stk. 2. En ekspropriation må ikke iværksættes eller tillades  

 iværksat, før der er tilvejebragt en plan for, hvorledes der sikres bolig til  

 personer, hvis bolig nedlægges som følge af ekspropriation.
Det bør herved  

 tilstræbes, at den enkelte husstand kan få en efter sin økonomi og  

 familieforhold passende bolig.
 4. I § 3, § 4, stk. 1, 3. pkt., § 15, stk. 1, § 15, stk. 2, 2.  

 pkt. og § 15, stk. 3, ændres »Ministeren for Grønland«  

 til: »Trafikministeren«.
 § 3. Ministeren for Grønland nedsætter en eller flere  

 ekspropriationskommissioner, der behandler forslag om ekspropriation og  

 fastsætter erstatning for de ekspropriationer, som foretages.
§ 4, stk. 1, 3. pkt.
Ministeren for Grønland beskikker for  

 en 6-årig periode to medlemmer, hvoraf mindst det ene skal have kendskab til  

 byggevirksomhed eller bebyggelsesforhold i Grønland.
 § 15, stk. 1. Ministeren for Grønland kan i enkelte  

 tilfælde fravige de i denne lov fastsatte regler om bekendtgørelse af møder,  

 offentliggørelse af planer m.v., såfremt hensynet til statens sikkerhed  

 kræver det.
§ 15, stk. 2, 2. pkt.
Ministeren for Grønland kan  

 fastsætte nærmere regler om ekspropriationsmyndighedernes forretningsgang.
 § 15, stk. 3. Ministeren for Grønland fastsætter regler  

 om, i hvilket omfang udgifterne ved ekspropriationssagers behandling skal  

 afholdes af anlægsmyndigheden.
 5. I § 4, stk. 1, 4. pkt., ændres »Grønlands  

 landsråd« til: »Grønlands hjemmestyre«.
Stk. 1, 4. pkt.
Grønlands landsråd beskikker for rådets  

 funktionstid to medlemmer.
 6. I § 5, stk. 2, ændres to steder »landsrådet«  

 til: »hjemmestyret«.
 Stk. 2. Den interesse, som de af landsrådet valgte medlemmer og de  

 af kommunalbestyrelsen udpegede delegerede har i landsdelens eller kommunes  

 anliggender, medfører kun, at de skal fratræde ved behandlingen af  

 erstatningsspørgsmål vedrørende ejendomme, der ejes af landsrådet eller af  

 den pågældende kommune, eller hvori disse organer har en væsentlig interesse.
 7. I § 6 indsættes som nyt stk. 1:
»Anmodning om foretagelse af ekspropriation fremsættes af  

 anlægsmyndigheden over for trafikministeren.« Stk. 1 og 2 bliver herefter stk. 2 og 3.
 8. I § 6, stk. 1, der bliver stk. 2, og § 8, stk. 1,  

 ændret »ministeren for Grønland« til: »trafikministeren«.
 § 6. Når ministeren for Grønland har forelagt en sag for en  

 ekspropriationskommission, afholder denne besigtigelsesforretning på stedet.
 § 8. Når projekt for det påtænkte anlæg er vedtaget af  

 kommissionen og anlægsmyndigheden ønsker det således vedtagne projekt  

 fremmet, træffer ministeren for Grønland beslutning om meddelelse af  

 ekspropriationsbemyndigelse, medmindre beslutning herom er truffet før  

 besigtigelsen.
 9. I § 12, 2. pkt., ændres »udgør 1 pct. mere  

 end« til: »svarer til«.
§ 12, 2. pkt.
Forrentningen sker indtil den dag, beløbene  

 kan hæves, med en årlig rente, der udgør 1 pct. mere end den af Danmarks  

 Nationalbank fastsatte, på ekspropriationstidspunktet gældende diskonto.
