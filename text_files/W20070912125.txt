Landsskatteretskendelse vedr.
Moms  byggeri for egen regning A A/S (herefter benævnt  

 klageren) alene anset for berettiget til delvis fradrag for moms efter  

 momslovens  

 § 38, stk. 1, af udgifter, der ikke direkte kan henføres til byggeri eller  

 salg  

 af fast ejendom, da klageren opfører bygninger for egen regning med henblik  

 på  

 salg af fast ejendom.
Landsskatterettens afgørelse Regionens afgørelse  

 stadfæstes.
Sagens oplysninger Klageren driver virksomhed  

 med byggeri.
Det drejer sig bl.a. om opførelse af bygninger for fremmed  

 regning, men også for egen regning med henblik på salg videresalg.
For år 2002 udgjorde  

 omsætningen fra salg af fast ejendom 185 mil. kr., og den vedrørte i alt ca.  

 3  

 projekter, herunder et projekt i X og et i Y.
Klagerens samlede omsætning for  

 år 2002 udgjorde 3.966 mil. kr.
 I forbindelse med  

 momsangivelsen for april måned 2002 oplyste klageren, at man ikke var enig i  

 den praksisændring, der var sket med Told- og Skattestyrelsens cirkulære  

 2001-35 af 31. oktober 2001 om opgørelse af delvis fradragsret efter  

 momslovens  

 § 38, stk. 1, i forbindelse med byggeri for egen regning med henblik på salg  

 af  

 fast ejendom.
 Klageren har imidlertid  

 angivet et delvist momsfradrag i henhold til momslovens § 38, stk. 1, med en  

 fradragsprocent beregnet til 96, men efterfølgende indgav man en  

 efterangivelse  

 på  

¸  

  

 562.519 kr., da man ikke  

 var enig i Told- og Skattestyrelsens cirkulære.
Klagerens repræsentant har  

 under sagens behandling ved Landsskatteretten bl.a. fremlagt en opgørelse  

 over  

 omkostninger, der viser fordelingen af klagerens omkostninger.
Det fremgår  

 heraf bl.a., at salgsorganisationens andele af klagerens fællesomkostninger  

 er  

 opgjort til 0,6 %. Det er videre bl.a. oplyst, at klagerens samlede  

 medarbejderstab i år 2002 udgjorde 2.232, hvoraf 8 medarbejdere var  

 beskæftiget  

 i salgsorganisationen med salg af boliger.
Regionens afgørelse Regionen har efteropkrævet  

 562.519 kr. i moms for perioden 1. juli til 31. december 2002, idet moms af  

 udgifter til byggeri for egen regning med henblik på salg af fast ejendom er  

 anset for omfattet af momslovens § 38, stk. 1, med delvis fradragsret til  

 følge.
 Selskabet skal fra den 1.  

 april 2002 opgøre moms af fællesomkostninger efter den praksisændring, Told-  

 og  

 Skattestyrelsen har udmeldt i TSS-cirkulære 2001-35 af 31. oktober 2001, om  

 opgørelsen af delvis fradragsret for fællesomkostninger ved byggeri for egen  

 regning med henblik på salg af fast ejendom.
Klagerens påstand og argumenter Klagerens repræsentant har  

 fremsat påstand om, at efteropkrævningen skal bortfalde.
Det er herved bl.a. anført,  

 at transaktionerne med salg af de faste ejendomme er bitransaktioner, idet  

 disse transaktioner kun i meget begrænset omfang indebærer anvendelse af  

 goder  

 eller tjenesteydelser for hvilke, der skal betales moms.
Endvidere er det  

 bl.a.  

 anført, at beregningen af fradraget fordrejes, hvis resultaterne fra  

 salgsaktiviteten skal indgå, hvilket er i strid med den neutralitet, som det  

 fælles momssystem skal sikre.
Det fremgår af fast  

 retspraksis, at fritagelses- og undtagelsesbestemmelserne i 6. momsdirektiv  

 er  

 selvstændige fællesskabsretlige begreber, hvorfor de må underlægges en  

 fællesskabsdefinition.
Hvis man ikke antog dette, ville en retsakt blive  

 anvendt forskelligt i de forskellige medlemsstater.
 Da 6. direktivs artikel 19,  

 stk. 2, 2. pkt. ikke indeholder nogen definition af begrebet  

 bitransaktioner  

 vedrørende fast ejendom, skal bestemmelsen fortolkes ud fra den  

 sammenhæng, i  

 hvilken den optræder og direktivets formål og opbygning, idet det bærende  

 hensyn bag indførelsen af undtagelsesbestemmelsen særligt skal tages i  

 betragtning jf. i denne retning præmis 28 i EF-domstolens dom i C-428/02  

 (Marselisborg Lystbådehavn).
 EF-domstolen har i hvert fald  

 i 2 domme defineret bitransaktioner i den forstand, hvori udtrykket er  

 anvendt  

 i 6. direktiv artikel 19, stk. 2, 2. pkt. i relation til finansielle  

 spørgsmål.  

 I den ene dom, C-306/94 (Régie dauphinoise), fandt EF-domstolen ikke, at der  

 var tale om bitransaktioner.
Denne dom er afsagt af  

 EF-domstolen den 11. juli 1996. Her var spørgsmålet, hvorvidt en  

 ejendomsadministrationsvirksomheds  

 investering af depositummidler udgjorde en bitransaktion til  

 administrationsvirksomheden.  

 Domstolen henviste (præmis 21) til, at den omstændighed, at finansielle  

 bitransaktioner ikke indgår i nævneren i den brøk, der anvendes ved  

 beregningen  

 af pro rata-satsen, har til formål at sikre overholdelse af den fuldstændige  

 neutralitet, som det fælles momssystem skal garantere.
Domstolen anførte  

 bl.a.  

 videre, at beregningen af fradraget ville blive fordrejet, hvis alle  

 resultater  

 af den afgiftspligtiges økonomiske transaktioner, der har tilknytning til en  

 afgiftspligtig  

 virksomhed skulle indgå i denne nævner, selv når opnåelsen af sådanne  

 resultater ikke indebærer nogen anvendelse af goder eller tjenesteydelser,  

 for  

 hvilke der skal betales moms eller i hvert fald kun indebærer en meget  

 begrænset anvendelse.
 I denne dom konkluderede  

 domstolen i præmis 18 og 22, at når en forretningsfører modtager renter af  

 investeringer af beløb, som han modtager af sine kunder som led i  

 administrationen af deres faste ejendomme, ligger dette i direkte, permanent  

 og  

 nødvendig forlængelse af den afgiftspligtige virksomhed, og der var derfor  

 ikke  

 i denne henseende tale om en bitransaktion.
 EF-domstolen har imidlertid i  

 en nyere dom af 29. april 2004 taget stilling til begrebet bitransaktioner i  

 direktivets artikel 19, stk. 2, sagen C-306/94 (EDM). Sagen vedrørte  

 spørgsmålet om, hvorvidt et holdingselskabs årlige ydelse af lån til sine  

 porteføljeselskaber samt investering i bankindskud og værdipapirer udgjorde  

 bitransaktioner.
 Domstolen besvarede det  

 stillede spørgsmål således, at holdingselskabets årlige ydelse af forrentede  

 lån til de selskaber, hvori de besidder kapitalandele, samt dets  

 investeringer  

 i bankindskud eller i værdipapirer, så som statsobligationer eller  

 indlånsbeviser, er transaktioner, der er fritaget for moms i medfør af  

 direktivets artikel 13, punkt B, litra d), nr. 1 og 5, og disse  

 transaktioner  

 skal anses for bitransaktioner i den forstand, hvori udtrykket er anvendt i  

 artikel 19, stk. 2, 2. punktum, for så vidt som de kun indebærer en yderst  

 begrænset  

 anvendelse af goderne og tjenesteydelser, for hvilke der skal betales  

 moms.
 Domstolen fastslår endvidere  

 i præmis 77, at det forhold, at bitransaktionerne måtte generere større  

 indtægter end dem, der skabes ved hovedaktiviteten, ikke udelukker, at der  

 kan  

 være tale om bitransaktioner.
Det, der er det interessante  

 ved EF-domstolens dom, i sidstnævnte sag af 29. april 2004, er, at  

 EF-domstolen  

 ikke gentager præmis 22 fra sagen C 306/94. EF-domstolen vil sædvanligvis  

 henvise til præmisserne i en tidligere afsagt dom, hvis EF-domstolen mener,  

 at  

 disse præmisser fortsat er relevante.
Således har EF-domstolen i dommen af  

 den  

 29. april 2004 på en række andre punkter netop henvist til andre præmisser i  

 Régie dauphinoise-dommen.
 Der er efter de udtalelser  

 fra EF-domstolen, der findes både i Régie dauphinoise-dommen og i EDM-dommen,  

 ingen som helst tvivl om, at formålet og det bærende hensyn bag undtagelserne  

 for bitransaktioner er at undgå en fordrejning af fradragsretten og sikre  

 overholdelse af den fuldstændige neutralitet, og at det der skal lægges  

 afgørende vægt på, er om transaktionerne kun indebærer en meget begrænset  

 anvendelse af goder eller tjenesteydelser, for hvilke der skal betales moms.
 Hvis EF-domstolen havde ment,  

 at det kriterium, domstolen i 1996 tillagde betydning, fortsat med den  

 dynamiske fortolkning, som EF-domstolen anlægger, skulle tillægges betydning,  

 ville domstolen utvivlsomt have gentaget præmissen og henvist til Régie  

 dauphinoise-dommen, præmis 22 og 18. Det har domstolen imidlertid undladt, og  

 det kan ikke fortolkes på anden måde, end at det kriterium ikke er gældende  

 ret  

 efter EF-domstolens afsigelse af dommen i EDM den 29. april 2004.
Om EF-domstolens  

 fortolkningsstil er der bl.a. henvist til Engsig Sørensen og Runge Nielsen i  

 EU-Retten, 3. udgave, side 121 ff.
Det fremgår heraf bl.a., at det er  

 kendetegnende for Domstolens praksis, at denne løbende er under udvikling,  

 hvilket betyder, at ældre afgørelser ikke altid kan antages som udtryk for  

 gældende ret i dag.
Som anført i note 29, vil det som hovedregel ikke fremgå  

 af  

 en dom, at den ændrer tidligere afsagte domme, og der er kun enkelte  

 undtagelser hvor Domstolen udtrykkeligt har gjort opmærksom herpå.
Det  

 fremgår  

 bl.a. videre af EU-retten, at Domstolen i sine afgørelser ofte henviser til  

 tidligere afgørelser eller bruger samme ordvalg, som er anvendt i tidligere  

 afgørelser.
Domstolen har lige præcis undladt at citere præmis 22, og det der  

 anvendte ordvalg fra sagen C 306/94, mens Domstolen har gentaget en række  

 andre  

 præmisser fra denne dom.
Det, der herefter ifølge  

 EF-domstolen er relevant at lægge vægt på, er om transaktionerne kun i  

 begrænset  

 omfang indebærer anvendelse af momspligtige goder.
Som det fremgår af sagen  

 anvender klagerens salgsorganisation for de faste ejendomme kun i meget  

 begrænset omfang goder eller tjenesteydelser, for hvilke der skal betales  

 moms.  

 Herefter fører direktivets artikel 19, stk. 2, 2. punktum, og dermed  

 momslovens  

 § 38, stk. 1, 4. punktum, til, at der skal ses bort fra omsætning ved salg,  

 idet disse beløb vedrører bitransaktioner vedrørende fast ejendom.
 Selv om det i princippet ikke  

 har betydning viser størrelsen af indtægterne, der generes ved klagerens salg  

 af faste ejendomme i forhold til de indtægter, klageren genererer ved  

 hovedaktiviteterne, at salgstransaktionerne er bitransaktioner.
Det er videre bl.a. anført,  

 at klageren ikke er enig i, at salgene ligger i direkte, permanent og  

 nødvendig  

 forlængelse af klagers momspligtige aktivitet.
De efterfølgende salg kan nu  

 engang ikke sammenlignes med modtagelse af renter af investeringer, men er  

 derimod en afledet transaktion.
Dette forhold er imidlertid efter klagers  

 opfattelse uden betydning.
Hvis præmis 22 i C-306/94  

 fortsat måtte være gældende ret - hvilket bestrides - skal der sondres mellem  

 aktiviteter, der ligger i direkte forlængelse af den "normale"  

 momspligtige aktivitet, og rene biaktiviteter, der er selvstændige  

 aktiviteter,  

 men som ikke skal påvirke fradragsforholdene for den "normale"  

 momspligtige aktivitet, fordi ressourcetrækket i forbindelse med disse  

 biaktiviteter er meget begrænset.
Det sidste er netop tilfældet med klagerens  

 salg af fast ejendom opført for egen regning.
 Som bekendt skal det fælles  

 momssystem sikre, at afgiftsbyrden er fuldstændig neutral over for enhver  

 økonomisk  

 virksomhed, hvis denne er momspligtig, jfr. præmis 24 i EF-domstolens sag C  

 408/98 (Abbey National). I en sag som den foreliggende fører regionens  

 afgørelse netop til, at den fuldstændige neutralitet, som det fælles  

 momssystem  

 skal garantere, ikke overholdes, idet beregningen af fradraget hos klageren  

 bliver fordrejet, hvis der skal tages hensyn til omsætningen fra salg af de  

 faste ejendomme, der kan ske uden nogen nævneværdig anvendelse af goder eller  

 tjenesteydelser i forhold til klagerens hovedaktivitet.
Det er videre bl.a. anført,  

 at når problemet for entreprenørvirksomheder opstår i Danmark, skyldes det  

 den  

 særlige måde, at 6. momsdirektivs bestemmelser vedrørende fast ejendom er  

 implementeret i dansk ret.
Ifølge 6. momsdirektivs artikel 4, stk. 3, a), kan  

 medlemsstaterne som afgiftspligtig person anse enhver, der leverer en bygning  

 med tilhørende jord inden første indflytning.
Ifølge direktivets bilag F kan  

 medlemslandene også efter art. 28(3)(b) fortsat momsfritage disse  

 transaktioner, hvilket er sket ved fritagelsen i momslovens § 13, stk. 1, nr.  

 9.
Det reelle udgangspunkt i  

 direktivet er derfor, at entreprenører, hvad enten de bygger for egen eller  

 fremmed regning, kan fradrage fuld moms af alle direkte og indirekte  

 omkostninger efter artikel 17(2) ved salg af fast ejendom.
Ud fra direktivet  

 vil det således ikke være relevant at overveje delvis momsfradragsret (efter  

 artikel 17(5)) i en entreprenørvirksomhed, der bygger for egen regning.  

 Reglerne om byggeri for egen regning er en  

 særlig dansk måde at "kompensere" for momsfritagelsen for  

 førstegangssalg af fast ejendom.
Danmark har således valgt at  

 lade levering af bygninger og jord generelt være omfattet af  

 fritagelsesbestemmelsen.  

 Reglerne om byggeri for egen regning i  

 momslovens § 6 sikrer samtidig, at opførsel af bygninger altid momsbelastes,  

 uanset om man bygger for egen eller fremmed regning.
Ved momslovens § 6 har  

 Danmark sikret sig, at byggeri for egen regning belastes med udgående moms i  

 samme omfang som i resten af EU, hvor førstegangssalg af fast ejendom er  

 momspligtigt.
 Såfremt fradragsbegrænsningen  

 i Told- og Skattestyrelsens cirkulære 2001-35 lægges til grund, vil danske  

 entreprenører dog momsmæssigt ikke være ligestillet med entreprenører i andre  

 EU-lande, idet danske entreprenører i givet fald vil blive belastet med  

 indgående moms på indirekte omkostninger knyttet til aktiviteterne med  

 byggeri  

 i egen regning, hvilket ikke er tilfældet for entreprenører i andre EU-lande.
Dette forhold strider  

 åbenlyst mod direktivets neutralitetsprincip.  

 Selv om Danmark ved implementeringen har valgt at dele den efter  

 direktivet ene (momspligtige) transaktion "førstegangslevering af en  

 bygning" op i to selvstændige transaktioner (opførsel og salg), må hele  

 transaktionsforløbet fortolkes i overensstemmelse med bestemmelserne og  

 principperne i direktivet.  

 Det gælder  

 også i relation til direktivets artikel 17.  

 Herved vil klageren få fuldt fradrag for alle indirekte omkostninger,  

 der knytter sig til opførsel og salg af bygninger opført i egen regning.
Som  

 det fremgår af Momsnævnets afgørelse refereret i TfS 1996.764, har der i  

 Danmark været da også været en lang og fast praksis (knap 30 år) for fuld  

 fradragsret efter momslovens § 37 for denne form for byggevirksomhed.
Det er videre bl.a. anført,  

 at Told og Skattestyrelsen ikke - heller ikke med fremadrettet virkning  

  kan  

 ændre Momsnævnets afgørelser.
Dette vil svare til, at Told og  

 Skattestyrelsen,  

 der måtte være uenig i en af Landsskatteretten afsagt kendelse blot udsteder  

 cirkulære, der ændrer kendelsen.
Hvis Styrelsen ikke er enig må Styrelsen  

 foranledige kendelsen indbragt for domstolene, og kan ikke blot ændre  

 kendelsen  

 ved at udstede cirkulære som sket.
Landsskatterettens bemærkninger og begrundelse Momslovens § 37, stk. 1, har følgende  

 ordlyd:
§ 37. Registrerede  

 virksomheder kan ved opgørelsen af afgiftstilsvaret som indgående afgift, jf.  

 §  

 56, stk. 3, fradrage afgiften efter denne lov for virksomhedens indkøb m.v.  

 af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13, herunder leverancer  

 udført i udlandet, jf. dog stk. 5. Momslovens § 38, stk. 1, har  

 følgende ordlyd:
§ 38. For varer og ydelser,  

 som en registreret virksomhed anvender både til fradragsberettigede formål  

 efter § 37 og til andre formål i virksomheden, kan der foretages fradrag for  

 den del af afgiften, der forholdsmæssigt svarer til omsætningen i den  

 registreringspligtige del af virksomheden.
Ved opgørelse af omsætningen ses  

 bort fra omsætningsbeløb, der vedrører levering af investeringsgoder, som har  

 været benyttet i virksomheden.
Som investeringsgoder anses maskiner, inventar  

 og andre driftsmidler, hvis salgspris ekskl. afgiften efter denne lov  

 overstiger 75.000 kr.
Der ses endvidere bort fra omsætningsbeløb, som  

 vedrører  

 bitransaktioner vedrørende fast ejendom, og omsætningsbeløb, som hidrører fra  

 passiv kapitalanbringelse, herunder enkeltstående udlån mellem moder- og  

 datterselskaber og mellem søsterselskaber, samt renteindtægter fra  

 købekontrakter  

 og kreditkøbsaftaler, som er indgået i forbindelse med virksomhedens salg og  

 udlejning af egne varer. Det er ubestridt, at de  

 omhandlede salg af fast ejendom er omfattet af momslovens § 13, stk. 1, nr.  

 9.  

 Retten finder derfor, at det er med rette, at moms af de i sagen omhandlede  

 udgifter, der både relaterer sig til salg af de omhandlede ejendomme og  

 klagerens virksomhed i øvrigt, er anset for omfattet af momslovens § 38, stk.  

 1.
Retten finder videre, at de  

 omhandlede salg ikke kan anses for bitransaktioner vedrørende fast ejendom  

 omfattet af momslovens § 38, stk. 1, 4. pkt.
Retten finder således, at de  

 omhandlede salg må anses for at ligge i direkte, permanent og nødvendig  

 forlængelse af den del af klagerens virksomhed, der vedrører byggeri for egen  

 regning med henblik på salg af fast ejendom, og at salgene således må anses  

 for  

 en del af klagerens hovedaktivitet, jf. herved EF-domstolens dom i sagen  

 C-306/94 (Régie dauphinoise), præmis 22.
 Retten finder videre, at den  

 af Momsnævnet tidligere trufne afgørelse ikke er til hinder for Told- og  

 Skattestyrelsens praksisændring, der skete ved udstedelse af cirkulære den  

 31.  

 oktober 2001, som havde virkning fra den 1. april 2002.
 Derfor stadfæstes  

 afgørelsen.
