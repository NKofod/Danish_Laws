Cirkulæreskrivelse om  

 begrænsning i antallet af sager, der skal behandles på fællesmøde (Til kriminalforsorgens fængsler, afdelinger,  

 pensioner og arrestinspektørerne) Ifølge Justitsministeriet,  

 Direktoratet for Kriminalforsorgens cirkulæreskrivelse af 19. juni 1987 om  

 afholdelse af fællesmøder mv., afholdes der årlige fællesmøder på de åbne og  

 lukkede fængsler.
På disse møder behandles spørgsmål om lempelser i  

 afsoningsforholdene for indsatte, der udstår straf af fængsel i 8 år eller  

 derover, herunder livstid eller forvaring.
 Hidtidig ordning:
 Alle langtidsindsatte har  

 været omfattet af fællesmødeproceduren, det vil sige uanset hvor i  

 afsoningsforløbet  

 de har befundet sig.
 Justeret  

 fællesmødeprocedure:
På baggrund af de skærpede  

 udgangsregler samt det stigende antal langtidssager har direktoratet  

 besluttet  

 at justere fællesmødeproceduren.
Justeringen omhandler 2 grupper af indsatte.  

 Den ene gruppe er langtidsindsatte, som endnu ikke opfylder de tidsmæssige  

 betingelser for udgang og den anden gruppe er langtidsindsatte, der skal  

 udvises ved løsladelsen.
1. Langtidsindsatte, der  

 endnu ikke opfylder de tidsmæssige betingelser for udgang Det fremgår af § 24, stk. 1,  

 nr. 3-5 i Justitsministeriets bekendtgørelse nr. 825 af 26. juli 2004 om  

 udgang  

 til indsatte, der udstår fængselsstraf eller forvaring i Kriminalforsorgens  

 institutioner (udgangsbekendtgørelsen), at institutionen skal tage  

 spørgsmålet  

 om udgang til besøg hos bestemte personer op til overvejelse, når   

 	  

 en indsat, der udstår tidsbestemt straf af fængsel i 8 år eller  

 mere i lukket fængsel eller arresthus (Københavns fængsler), har udstået 1/3  

 af  

 straffetiden,   

 	  

 en indsat, der udstår straf af fængsel på livstid, har udstået 5  

 år og 4 måneder af straffen og   

 	  

 en forvaringsdømt har været anbragt i forvaring i 2 år.
 Ifølge praksis kan  

 langtidsindsatte normalt ikke påbegynde udgang med henblik på at besøge  

 bestemte  

 personer, før ovenstående tidsmæssige betingelser er opfyldt.
 På denne baggrund har  

 direktoratet besluttet, at der som altovervejende hovedregel først sker  

 fællesmødebehandling  

 af den langtidsindsatte på det fællesmøde, der regulerer den  

 afsoningsperiode,  

 hvor de  

 tidsmæssige betingelser er  

 opfyldt.
En konkret vurdering af den  

 enkelte sag kan dog medføre, at der efter omstændighederne undtagelsesvist  

 sker  

 fællesmødebehandling på et tidligere tidspunkt.
Hertil kommer, at den  

 indsatte/fængslet  

 på ethvert tidspunkt på skriftligt grundlag kan søge/indstille til  

 direktoratet  

 om udgang mv.
2. Langtidsindsatte, der  

 skal udvises ved løsladelsen Det fremgår af  

 straffuldbyrdelseslovens § 46, stk. 2, nr. 1, at det ved vurderingen af  

 risikoen for misbrug af udgangstilladelsen skal tillægges særlig vægt, hvis  

 den  

 indsatte er dømt for farlig kriminalitet og ikke har været løsladt i tiden  

 mellem dom og strafudståelse.
 Det fremgår endvidere af  

 udgangsbekendtgørelsens § 2, stk. 1, nr. 4, at det ved vurderingen af  

 risikoen  

 for misbrug af udgangstilladelsen  udover de forhold, der er opregnet i  

 straffuldbyrdelseslovens § 46, stk. 2, - skal tillægges særlig vægt, hvis den  

 indsatte skal udvises ved løsladelsen.
 For langtidsindsatte, der  

 skal udvises ved løsladelsen, gælder der således en skærpet  

 misbrugsvurdering,  

 der samlet set taler imod, at der gives tilladelse til udgang.
 På denne baggrund har  

 direktoratet besluttet, at langtidsindsatte, der skal udvises ved løsladelsen  

 som altovervejende hovedregel ikke fællesmødebehandles, men udelukkende  

 behandles på skriftligt grundlag og først umiddelbart før det tidspunkt, hvor  

 den pågældende opfylder de tidsmæssige betingelser for udgang, jf.  

 udgangsbekendtgørelsens § 24, stk. 1, nr. 3-5.
En konkret vurdering af den  

 enkelte sag kan dog medføre, at der efter omstændighederne undtagelsesvist  

 sker  

 fællesmødebehandling.
I så fald behandles de efter de procedureregler, der  

 gælder for langtidsindsatte, der ikke skal udvises ved løsladelsen, jf.  

 ovenfor  

 under pkt. 1.
 3. Overgangsregler mv.
Det skal understreges, at  

 udskydelsen af tidspunktet for første fællesmødebehandling ikke skal ses som  

 en  

 forringelse af de langtidsindsattes vilkår, herunder i forhold til deres  

 muligheder for prøveløsladelse efter straffelovens § 40 a.
Institutionerne  

 har  

 derfor pligt til at være opmærksomme på muligheden for tidlig  

 prøveløsladelse.
 Den justerede  

 fællesmødeprocedure finder anvendelse på fremtidige fællesmøder, dvs.  

 fællesmøder  

 der afholdes efter den 1. september 2005.
 Langtidsindsatte, som ifølge  

 den justerede fællesmødeprocedure ikke skal fællesmødebehandles, skal dog  

 fællesmødebehandles alligevel, såfremt de indsatte ønsker det og fællesmødet  

 afholdes inden den 1. januar 2006.
 De langtidsindsatte bedes  

 gjort bekendt med ovenstående.
