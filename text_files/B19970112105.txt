 I medfør af § 1, stk. 2, nr. 9, i lov nr. 834 af 18. december 1991 om frø,  

 kartofler og planter, § 11 i lov om planteskadegørere, jf. lovbekendtgørelse  

 nr. 687 af 18. juli 1996, § 5 i lov om administration af Det Europæiske  

 Fælleskabs forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996, og tekstanmærkning nr. 59 ad §  

 24 på finansloven for finansåret 1998 samt efter bemyndigelse fastsættes:
 § 1.  Virksomheder, der er registreret efter  

 bekendtgørelse om planter, skal betale afgifter og gebyrer som fastsat i  

 bilaget, nr. 1-3, til dækning af Plantedirektoratets udgifter i finansåret  

 til administration og kontrol m.m. i henhold til den nævnte bekendtgørelse.
 Stk. 2.  Virksomheder, der kun er registreret en del af  

 finansåret, kan ikke kræve tilbagebetaling eller afkortning af grundafgiften.
 Stk. 3.  Plantedirektoratet beslutter antal og omfang af  

 inspektioner på grundlag af den registrerede virksomheds type, produktionens  

 art og omfang samt mistanke om eller konstaterede angreb af  

 planteskadegørere.
 § 2.  For sundhedskontrol ved udførsel og for  

 udstedelse af plantesundheds- eller reeksportcertifikat betales gebyr som  

 fastsat i bilaget, nr. 4-5 og 9-10. For udstedelse af kontrolatest og attest  

 for industriel anvendelse af friske frugter og grønsager betales gebyr som  

 fastsat i bilaget, nr. 6-8.
 Stk. 2.  For sundhedskontrol og udstedelse af  

 certifikater og attester på hverdage mellem kl. 17.00 og kl. 7.00 samt på  

 lørdage, søndage og helligdage betales dobbelt gebyr.
 § 3.  Afgifter og gebyrer tillægges merværdiafgift.
 § 4.  Afgifter og gebyrer nævnt i bilaget, nr. 1-3 og  

 9-10, forfalder ved påkrav, og betaling skal ske senest 30 dage efter  

 fakturaens dato.
 Stk. 2.  Betales forfaldne afgifter og gebyrer ikke  

 rettidigt, skal der betales rente af beløbet på 1,3 pct. månedligt for hver  

 påbegyndt måned regnet fra forfaldsdagen.
 Stk. 3.  Der er udpantningsret for afgifter, gebyrer og  

 renter.
 Stk. 4.  Betaling sker efter kolonne 2 i bilaget, hvor  

 taksterne er fastsat efter fradrag af tilbageførte CO2 afgiftsmidler.
 § 5.  Gebyrer nævnt i bilaget, nr. 4-8 betales ved at  

 klæbe et værdimærke på anmeldelsesblanketten eller en kopi af certifikatet.  

 Værdimærker kan rekvireres i Plantedirektoratet mod forudbetaling af  

 gebyrbeløbet.
 § 6.  Dækker de opkrævede afgifter og gebyrer ikke  

 Plantedirektoratets udgifter, kan direktoratet indregne det manglende beløb  

 ved fastsættelsen af afgifts- og gebyrsatser for følgende finansår.
 Stk. 2.  Overstiger de opkrævede afgifter og gebyrer  

 direktoratets udgifter, kan direktoratet indregne det overskydende beløb ved  

 fastsættelsen af afgifts- og gebyrsatser for følgende finansår.
 § 7.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 1243 af 13. december 1996 om  

 betaling for plantesundhedskontrol m.m. ophæves.
Plantedirektoratet, den 17. december  

 1997 Mogens Nagel Larsen / Lars Aslo-Petersen Bilag 2. Vægt pr. prøve: 1 kg.
planteskadegørere + lov om administration af Det Europæiske Fællesskabs forordninger for landbrugsvarer m.v.
