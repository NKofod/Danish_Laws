Skriftlig fremsættelse (28. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsmiljøcertifikat til virksomheder og om statstilskud til  

 virksomheder med certifikat (Ophævelse af tilskudsordning m.v.).
(Lovforslag nr.
L 148).
 Forslaget skal ses i sammenhæng med det samtidig  

 fremsatte lovforslag om at ophæve den generelle  

 arbejdsmiljøafgift, som blev indført fra 1. januar 2001.
 Forslaget indgår således som et element i  

 regeringens forslag om at afskaffe den incitamentsordning, som den tidligere  

 regering indførte.
 Efter regeringens opfattelse giver incitamentsordningen  

 kun i ringe omfang virksomhederne en tilskyndelse til at fremme et godt  

 arbejdsmiljø og det på en bureaukratisk og dyr måde.
 Regeringen finder derfor, at man i samarbejde med  

 arbejdsmarkedets parter må finde andre veje til at forbedre  

 arbejdsmiljøet.
 Som en konsekvens heraf foreslår regeringen, at lov  

 om en generel arbejdsmiljøafgift ophæves, og at den tilknyttede  

 tilskudsordning ophæves via en ændring af lov om  

 arbejdsmiljøcertifikat til virksomheder og om statstilskud til  

 virksomheder med certifikat.
 Idet jeg i øvrigt henviser til lovforslaget og  

 bemærkninger hertil, skal jeg anbefale lovforslaget til Folketingets  

 velvillige behandling.
