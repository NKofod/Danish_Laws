Vejledning om § 18 i bekendtgørelse nr.  

 239 af 4. april 2001 om mærkning, registrering og flytning af  

 kvæg, svin, får og geder (Vejledning om kontrol af identitet af kvæg på  

 slagterier) Bl.a. på grund af overvågnings- og  

 slagtedyrsundersøgelser i forbindelse med BSE er det nødvendigt  

 at have et system, der giver en sikker identifikation af alt  

 slagtekvæg.
Slagtekvægets og leverandørbesætningens  

 identitet skal derfor principielt være fastslået, inden et dyr  

 slagtes.
Det er slagteriets ansvar, at fornøden identifikation finder  

 sted.
Hovedprincippet er, at endelig identifikation af dyr og  

 leverandørbesætning skal ske før slagtningen finder sted.  

 Af praktiske grunde er det dog i visse tilfælde ikke muligt at foretage  

 endelig identifikation, før slagtningen sker.
Alle steder i  

 vejledningen, hvor det er beskrevet, at et dyr principielt ikke må  

 slagtes, kan dyret slagtes under forudsætning af, at alle dele af dyret  

 holdes tilbage på slagteriet som beskrevet nedenfor, indtil  

 undersøgelsen af dyrets identitet er afsluttet, herunder den af  

 fødevareregionen ledede opsporing af dyret.
 Slagterier skal sikre sig følgende:
 1)	At dyrets CKR-nummer kan genfindes i CHR, og at dyret ifølge  

 CHR ikke tidligere er afgået til slagtning eller destruktion.
 2)	At dyret ikke er pålagt nogen  

 omsætningsrestriktioner.
 3)	At den i CHR registrerede leverandørbesætning ikke er  

 under offentligt tilsyn eller på anden måde blokeret for  

 omsætning, der betyder, at dyr fra besætningen ikke må  

 slagtes.
 4)	At en eventuel leverandørbesætning som på grund  

 af indberetningsfristerne (producenten har 7 dages frist for indberetning, og  

 CHR-kontoret har 5 arbejdsdages frist for indtastning i CHR) endnu ikke er  

 registreret i CHR ikke er under offentligt tilsyn eller på anden  

 måde blokeret for omsætning, der betyder, at dyr fra  

 besætningen ikke må slagtes.
 Kravene til undersøgelse kan opfyldes på 2  

 måder:
 1)	Kvæget leveres med et gyldigt kvægpas.
 2)	Slagteriet foretager eller får foretaget opslag i CHR.
Slagteriet skal udarbejde skriftlige procedurer for, hvordan man vil  

 foretage den fornødne kontrol af dyrenes identitet.
Slagteriet kan  

 vælge at have procedurer for både kvæg leveret med  

 kvægpas og for opslag i CHR.
Procedurerne skal bl.a. indeholde  

 beskrivelse af hvem der er ansvarlig, kontrollens udførelse og  

 reaktion ved problemer med identifikation, herunder tilbageholdelse af dyr i  

 stalden eller slagtede dyr samt afsendelse af dyr til destruktion som  

 SRM.
 Slagteriets skriftlige procedurer skal godkendes af  

 fødevareregionen.
I alle tilfælde, hvor der opstår tvivl om et dyrs identitet,  

 eller hvor dyret eller leverandørbesætningen er pålagt  

 omsætningsrestriktioner, skal den lokale fødevareregion  

 kontaktes.
Det aftales mellem slagteriet og embedsdyrlægen, hvordan  

 denne kontakt skal foregå.
På slagterier, hvor der ikke er en  

 embedsdyrlæge til stede på slagteriet under slagtningen, kan der  

 være behov for at aftale en kontaktperson i  

 fødevareregionen.
Såfremt der skal foretages opsporing af et dyrs identitet, er det  

 vedkommende fødevareregions ansvar at foretage denne opsporing.
Det  

 kan aftales mellem fødevareregionen og slagteriet, at slagteriet i  

 visse tilfælde foretager kontakt til leverandør m.v.
Tilbageholdelse på  

 slagteriet Såfremt kontrollen af kvægpas eller dyrenes CKR-nummer og  

 leverandørens CHR-nummer ved opslag i CHR undtagelsesvis ikke kan  

 gennemføres før dyrene slagtes, skal alle dele af dyrene holdes  

 tilbage på slagteriet eller destrueres som specificeret risikomateriale  

 (SRM), indtil identiteten er kontrolleret.
Såfremt blodet fra dyret opblandes med blod fra andre dyr, skal alt  

 blodet anses for SRM.
Andre tilbageholdte dele skal være entydigt  

 mærket eller opbevares adskilt, så forveksling med dele fra andre  

 dyr ikke kan ske.
Hovedet skal bevares for at give mulighed for at udtage  

 prøvemateriale i henhold til reglerne om overvågning af BSE, og  

 prøvemateriale fra rygmarven skal udtages i henhold til reglerne om  

 BSE-test af dyr på 30 måneder eller derover.
 Hovedet og prøvemateriale fra rygmarven skal opbevares på  

 køl.
 Prøve fra et dyr må ikke afsendes til undersøgelse,  

 før dyrets identitet er afklaret.
Identifikation ved kvægpas Hvis kvæg er leveret med et gyldigt kvægpas, skal slagteriet  

 sikre sig, at nummeret på dyrets øremærke stemmer overens  

 med CKR-nummeret på kvægpasset, samt at dyrets køn, race  

 og alder passer med det anførte.
Herudover skal det kontrolleres, at  

 det på kvægpasset anførte CHR-nummer stemmer overens med  

 leverandørens CHR-nummer.
 Slagteriet skal opbevare kvægpasset i 5 år som dokumentation  

 for, at fornøden identifikation har fundet sted, og passet skal  

 på anmodning forevises fødevareregionen.
Identifikation ved opslag i CHR Hvis slagteriet vælger at foretage opslag i CHR, kan det enten  

 foretages gennem on-line adgang til CHR på slagteriet eller ved at  

 træffe aftale med en brancheorganisation eller anden institution med  

 opkobling til CHR om, at denne institution foretager opslagene.
Opslag kan  

 tidligst finde sted én arbejdsdag før slagtedagen, f.eks. om  

 fredagen for dyr som skal slagtes om mandagen.
Slagteriet skal sikre sig dokumentation for, at fornøden  

 identifikation har fundet sted.
Det kan f.eks. ske ved en almindelig  

 udprintning, eller ved en datalogning fra CHR inden dyret slagtes.  

 Såfremt en anden institution med opkobling til CHR har foretaget  

 opslagene, skal den fornødne dokumentation herfor være  

 slagteriet i hænde, inden dyret slagtes.
Dokumentationen skal opbevares  

 i 5 år og skal på anmodning forevises  

 fødevareregionen.
Der er udviklet et særligt billede til onlinesøgning i CHR,  

 som kan anvendes ved indtastning af dyrets CKR-nummer og leverandørens  

 CHR-nummer, og som giver et svar på, om dyret er korrekt identificeret,  

 samt om dyret eller leverandørbesætningen er pålagt  

 omsætningsrestriktioner.
Ved hjælp af nogle standardsvar  

 forklares, om der er problemer med identifikationen, om der er pålagt  

 omsætningsrestriktioner, eller om der skal tages prøver, og om  

 der i givet fald skal udtages en prøve, fordi dyret er 30  

 måneder eller derover, eller om der skal tages prøve, fordi der  

 er tale om et kohortedyr.
Der er udviklet en funktion, således at onlinesystemet automatisk  

 skifter over til søgning i Kvægdatabasen, såfremt opslag i  

 CHR viser, at der er problemer med identifikationen af dyret.
Nye oplysninger  

 om omsætning af dyr osv. bliver indtastet i Kvægdatabasen og  

 efterfølgende overført til CHR.
Oplysningerne vil derfor  

 være til stede i Kvægdatabasen én dag tidligere end i  

 CHR.
Der er ligeledes udviklet mulighed for, at systemet automatisk anvender  

 Kvægdatabasen ved systemnedbrud i CHR, idet oplysninger om  

 omsætningsrestriktioner på dyr eller besætninger bliver  

 kopieret fra CHR til Kvægdatabasen.
Der er en række typiske  

 problemer, som kan opstå ved opslag i CHR.
I systemet er der en  

 række standardsvar, som beskrives nærmere i det  

 følgende.
 Standardsvarene i CHR er opdelt i 3 grupper, hvor de første (1-10)  

 betyder, at dyret ikke må slagtes til konsum, de næste (11-12) at  

 dyret kan slagtes til konsum, og at der skal foretages BSE-test, og det  

 sidste (13) at dyret kan slagtes til konsum uden BSE-test:
1) Dyret må ikke slagtes.
Dyret er ikke registreret i CHR.
2) Dyret må ikke slagtes.
Dyret er dødt.
3) Dyret må ikke slagtes.
Dyret er eksporteret.
4) Dyret må ikke slagtes.
Dyret er ikke registreret i  

 besætningen.
5) Dyret må ikke slagtes.
Dyret er solgt til levebrug.
6) Dyret må ikke slagtes.
Dyret er under offentligt tilsyn.
7) Dyret må ikke slagtes.
Der er udleveret blåt  

 øremærke til dyret.
8) Dyret må ikke slagtes.
Leverandørbesætning findes  

 ikke.
9) Dyret må ikke slagtes.
Besætningen er under offentligt  

 tilsyn.
10) Dyret må ikke slagtes.
Besætningen er ophørt.
11) Dyret må slagtes, men skal testes.
Der er udleveret grønt  

 øremærke til dyret.
12) Dyret må slagtes, men skal testes.
Dyret er over 30  

 måneder gammelt.
 13) Dyret må slagtes, og skal ikke testes.
Svar 1. Dyret må ikke slagtes.
Dyret er ikke  

 registreret i CHR Dette svar fremkommer, såfremt et dyr aldrig er tilmeldt CHR.
Svar 2. Dyret må ikke slagtes.
Dyret er  

 dødt Dette svar fremkommer, såfremt et dyr er registreret som dødt  

 i CHR (afmeldt som selvdødt).
Svar 3. Dyret må ikke slagtes.
Dyret er  

 eksporteret Dette svar fremkommer, såfremt et dyr er registreret som eksporteret  

 i CHR.
Svar 4. Dyret må ikke slagtes.
Dyret er ikke  

 registreret i besætningen Dette svar fremkommer, såfremt et dyr ikke er registreret i CHR som  

 hørende til den oplyste leverandørbesætning og kan  

 skyldes to forhold:
 1) Dyret er registreret i CHR som slagtet.
 2) Dyret er ikke i CHR meldt ind i leverandørbesætningen.
Svar 5. Dyret må ikke slagtes.
Dyret er solgt til  

 levebrug Dette svar fremkommer, såfremt et dyr er registreret i CHR som solgt  

 til levebrug.
Det vil f.eks. være tilfældet, hvis en  

 besætning sælger et dyr til en handelsmand og melder det ud til  

 ham med koden »levebrug«.
Hvis handelsmanden så afleverer dyret  

 på slagteri og angiver landmanden som leverandør, vil man  

 få at vide, at dyret er afgået til levebrug.
Svar 6. Dyret må ikke slagtes.
Dyret er under  

 offentligt tilsyn Dette svar fremkommer, såfremt et dyr er registreret i CHR som  

 værende under offentligt tilsyn.
Dyret må kun slagtes, hvis det  

 ledsages af en passérseddel.
Svar 7. Dyret må ikke slagtes.
Der er udleveret  

 blåt øremærke til dyret Dette svar fremkommer, såfremt et dyr er registreret i CHR som  

 indført fra UK.
Til disse dyr er der udleveret blå  

 øremærker.
Disse dyr må ikke slagtes.
Dyret skal sendes  

 til destruktion som SRM.
Svar 8. Dyret må ikke slagtes.  

 Leverandørbesætning findes ikke Dette svar fremkommer, såfremt der tastes forkert og det forkert  

 indtastede CHR-nummer ikke eksisterer, eller der er oplyst et  

 ikke-eksisterende CHR-nummer.
Svar 9. Dyret må ikke slagtes.
Besætningen er  

 under offentligt tilsyn Dette svar fremkommer, såfremt leverandørbesætningen er  

 registreret i CHR som værende under offentligt tilsyn.
Dyret må  

 kun slagtes, hvis det ledsages af en passérseddel.
Svar 10. Dyret må ikke slagtes.
Besætningen er  

 ophørt Dette svar fremkommer, hvis en producent på papiret melder alle dyr  

 ud af sin besætning og melder den ophørt, selvom der faktisk  

 stadig er dyr tilbage i besætningen.
Svar 11, 12 og 13. Dyret må slagtes Kontrol af kvægpas eller opslag i CHR viser, at der ikke er  

 problemer med identifikationen af dyret, og at dyret eller besætningen  

 ikke er underlagt omsætningsrestriktioner.
Dyret kan slagtes som  

 normalt.
Oversigt over forløb ved opslag i CHR Principielt skal kontrollen af dyrenes CKR-nummer og leverandørens  

 CHR-nummer ske, før dyrene slagtes.
Dette forudsætter, at  

 slagteriet kender det enkelte dyrs CKR-nummer.
Slagteriet kan aftale med sine leverandører, at leverandøren  

 ved levering af dyrene medsender en liste med dyrenes CKR-numre.
Slagteriet  

 skal ved modtagelsen kontrollere, at antallet af dyr nævnt på  

 listen stemmer overens med det faktiske antal leverede dyr.
Slagteriet kan  

 herefter foretage kontrol af CKR-numre, ud fra den af leverandøren  

 leverede liste før dyrene slagtes.
Såfremt der er leveret flere dyr end nævnt på den af  

 leverandøren medsendte liste, kan de anførte CKR-numre stadig  

 kontrolleres.
Principielt skal dyrene sorteres før slagtningen,  

 således at kun de kontrollerede dyr slagtes.
Såfremt det ikke er  

 muligt i stalden at udskille de dyr, som ikke er nævnt på listen,  

 skal disse udskilles senest i forbindelse med hovedafskæringen, og alle  

 dele tilbageholdes på slagteriet, indtil dyrenes identitet er afklaret,  

 jf. ovenfor.
Efterfølgende skal slagteriet kontrollere, at de af  

 leverandøren oplyste CKR-numre passer med de numre, som står  

 på dyrenes øremærker.
Denne kontrol kan f.eks. foretages i  

 skydefolden eller i forbindelse med hovedafskæringen.
Såfremt der  

 på et dyr optræder et CKR-nummer, som ikke er nævnt  

 på listen fra leverandøren, skal dette dyr udskilles senest i  

 forbindelse med hovedafskæringen, og alle dele af dyret holdes tilbage  

 på slagteriet, indtil identiteten er kontrolleret, jf. ovenfor.
Såfremt leverandøren ikke medsender en liste med dyrenes  

 CKR-numre, skal slagteriet så vidt muligt aflæse CKR-numrene  

 før slagtningen.
Hvis dette ikke er muligt, skal dette dyr udskilles  

 senest i forbindelse med hovedafskæringen, og alle dele af dyret holdes  

 tilbage på slagteriet, indtil dyrenes identitet er afklaret, jf.  

 ovenfor.
Dyr eller leverandørbesætning pålagt  

 omsætningsrestriktioner Hvis der bliver leveret et dyr, som er pålagt  

 omsætningsrestriktioner, eller som kommer fra en besætning under  

 et offentligt tilsyn, der betinger, at dyret ikke må slagtes, eller fra  

 en besætning der er belagt med andre omsætningsrestriktioner,  

 må dyret kun slagtes, såfremt det ledsages af en gyldig  

 passérseddel.
Slagteriet skal sikre sig, at de på passersedlen  

 anførte oplysninger passer med det leverede dyr (dyrets CKR-nummer,  

 køn, race og alder samt leverandørbesætningens  

 CHR-nummer).
 Slagteriet skal aflevere passérsedlen til den  

 fødevareregion, der har udstedt sedlen.
Uidentificerede dyr Såfremt et dyr leveres uden øremærker, skal det afvises  

 fra slagtning og sendes til destruktion som SRM.
Såfremt der er friske  

 udrivninger i det ene eller begge ører, som tyder på, at et  

 øremærke er revet af i forbindelse med transporten, kan der dog  

 iværksættes undersøgelse til afklaring af dyrets  

 identitet.
Hvis et dyr eller en leverandørbesætning ikke kan  

 identificeres korrekt, skal vedkommende fødevareregion kontaktes med  

 henblik på at få foretaget en opsporing af dyrets identitet.  

 Fødevareregionen kan vælge at overlade dele af arbejdet til  

 slagteriet.
Identiteten kan fastslås ved at leverandøren  

 kontaktes og udleverer en tro og love erklæring, evt. sendt pr. fax.  

 Tro og love erklæringen skal indeholde oplysninger om dyrets  

 CKR-nummer, fødselsdato, køn og race samt  

 leverandørbesætningens CHR-nummer.
Endvidere skal den indeholde  

 oplysning om, hvorvidt dyret eller besætningen er underlagt  

 omsætningsrestriktioner.
Oplysningerne på tro og love  

 erklæringen skal sammenholdes med dyret, herunder køn, race og  

 alder.
Fødevareregionen vurderer, hvad der videre skal ske, herunder  

 om der skal ske fornyet opslag i CHR.
Dyret må principielt ikke slagtes, før den nødvendige  

 opsporing er foretaget.
Såfremt dyrets identitet ikke kan  

 fastslås, skal dyret afvises fra slagtning.
Dyret skal i stedet  

 destrueres som SRM.
Dyret skal ledsages fra slagteriet af et dokument, der  

 oplyser CHR-nummer på leverandørbesætningen.
Dokumentet  

 skal være underskrevet af fødevareregionen.
»Nødslagtning« Udgangspunktet er, at intet dyr må slagtes før kontrol af  

 identiteten har fundet sted.
Ved nødslagtning (aflivning uden for  

 slagteriet) og i tilfælde, hvor det er nødvendigt at slagte et  

 dyr umiddelbart efter ankomsten til slagteriet, kan det være umuligt  

 forud for aflivningen at gennemføre opslag i CHR.
Ved sin underskrift på den til enhver tid gældende  

 nødslagtningsattest (Slagteattest for syge og nødslagtede dyr)  

 bekræfter landmanden, at der er indgivet korrekte oplysninger til CHR,  

 og at dyret eller besætningen ikke er underlagt  

 omsætningsrestriktioner.
Ved ankomsten til slagteriet skal der  

 foretages kontrol på sædvanlig måde.
Såfremt det ikke  

 er muligt at foretage kontrollen før den slagtemæssige  

 behandling påbegyndes, skal alle dele af dyret holdes tilbage, senest i  

 forbindelse med hovedafskæringen, indtil identiteten er kontrolleret,  

 jf. ovenfor.
Hvis det er nødvendigt at slagte et dyr umiddelbart efter ankomsten  

 til slagteriet, og før der er foretaget kontrol af dyrets identitet  

 ved opslag i CHR, skal dette dyr udskilles senest i forbindelse med  

 hovedafskæringen, og alle dele af dyret holdes tilbage på  

 slagteriet, indtil identiteten er kontrolleret, jf. ovenfor.
Hvis dyrets  

 identitet ikke kan fastslås, skal det destrueres som SRM.
