§ 1 I Direktoratet for Arbejdsløshedsforsikringens bekendtgørelse nr. 667 af  

 10. juli 1996, som ændret ved bekendtgørelse nr. 141 af 18. februar 1997,  

 foretages efter forhandling med Landsarbejdsrådet følgende ændringer:
 1. § 6 affattes således:
» § 6.  Medlemmet skal kunne formidles passende  

 arbejde med fuld sædvanlig arbejdstid på de vilkår, som er almindelige inden  

 for medlemmets faglige område.
Det vil sige arbejde inden for det område,  

 hvor medlemmet er uddannet, eller arbejde inden for det område, hvor  

 medlemmet tidligere har haft beskæftigelse.
Stk. 2.  Hvis medlemmet ikke kan overtage arbejde inden  

 for sit faglige område, kan medlemmet få dagpenge, når medlemmet kan overtage  

 arbejde inden for andre faglige områder.
Medlemmet skal oplyse  

 Arbejdsformidlingen og arbejdsløshedskassen om, hvilket arbejde medlemmet kan  

 overtage.« 2. § 6 a affattes således:
»§ 6 a.  Når medlemmet har været ledigt i  

 sammenlagt 6 måneder inden for de seneste 12 måneder, skal medlemmet også  

 kunne formidles rimeligt arbejde.
Det vil sige arbejde, som medlemmet under  

 hensyn til alder, uddannelse, erhvervserfaring og øvrige kvalifikationer kan  

 varetage, og arbejde som medlemmet vil kunne kvalificeres til at varetage  

 efter et kortvarigt uddannelsesforløb.
Stk. 2.  Når et medlem har haft sammenlagt 6 måneders  

 ledighed inden for de seneste 12 måneder, skal arbejdsløshedskassen  

 underrette Arbejdsformidlingen herom.
Opgørelsen af ledighed i 1. pkt. sker  

 efter reglerne i §§ 125 og 126 i Arbejdsmarkedsstyrelsens bekendtgørelse om  

 en aktiv arbejdsmarkedsindsats.« 3. § 6 b affattes således:
» § 6 b.  Medlemmet skal som udgangspunkt kunne  

 overtage arbejde med en samlet daglig transporttid på op til 3 timer med  

 offentlige transportmidler.
Fra det tidspunkt, hvor medlemmet omfattes af § 6  

 a, stk. 1, skal medlemmet kunne overtage arbejde i et større geografisk  

 område.
 Stk. 2.  Medlemmet skal i særlige situationer, kunne  

 formidles arbejde med en samlet daglig transporttid med offentlige  

 transportmidler på op til 4 timer.
Stk. 3.  Hvis medlemmet bor i et område, hvor det er  

 nødvendigt med længere transporttid end sædvanligt, må medlemmet acceptere  

 denne transporttid.« 4. § 7 affattes således:
 » § 7.  Medlemmet skal søge passende arbejde, jf.  

 § 6, stk. 1, og deltage i kurser og andre tilbud, der øger mulighederne for  

 at få arbejde.
 Stk. 2.  Når medlemmet har været ledigt i sammenlagt 6  

 måneder inden for de seneste 12 måneder, skal medlemmet også søge rimeligt  

 arbejde, jf. § 6 a, stk. 1.
Stk. 3.  Medlemmet skal søge arbejde på den måde, der er  

 sædvanlig inden for det faglige område, og medlemmet skal søge arbejde med  

 fuld sædvanlig arbejdstid.« 5. I § 8, stk. 1, ændres » jf. § 6, » til:  

 » jf. §§ 6 - 6 b ,».
 6. I § 9, stk.1, ændres » jf. § 6, » til:  

 » jf. §§ 6 - 6 b ,».
 7. I § 11, stk. 3, ændres  

 »HF-enkeltsfagsundervisning« til: »enkeltfagsundervisning på  

 det gymnasiale niveau«.
 8. § 23, stk. 1, nr. 12 , 2. pkt., ophæves .
 9. I § 23, stk. 1, nr. 15, ændres » jf. §§ 5 og  

 6, » ti1: » jf. §§ 5 - 6 b ,».
 10. § 24, stk. 4, ophæves.
 11. I § 26, stk. 1, ændres » jf. §§ 5 og 6,  

 » til: » jf. §§ 5 - 6 b ,».
 12. § 31, stk. 1, ophæves.
 Stk. 2  og 3 bliver herefter stk. 1 og 2.
 13. § 39, stk. 2, ophæves.
§ 2 Der udarbejdes en vejledning om anvendelsen af bekendtgørelsen.
 Stk. 2.  Bekendtgørelsen træder i kraft den 1. januar  

 1998.
