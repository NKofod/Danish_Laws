Bekendtgørelse om ændring af  

 bekendtgørelse om fremgangsmåden ved beregning af  

 arbejdsfortjenesten for selvstændige erhvervsdrivende § 1 I Direktoratet for Arbejdsløshedsforsikringens  

 bekendtgørelse nr. 175 af 20. marts 1998, som ændret ved  

 bekendtgørelse nr. 164 af 23. marts 1999, foretages efter forhandling  

 med Landsarbejdsrådet følgende ændringer:
 1. Indledningen affattes således:
» 2. §§ 1 - 3 affattes således:
 »§ 1. Denne bekendtgørelse  

 gælder for medlemmer, der skal have beregnet arbejdsfortjenesten ved  

 ophør med selvstændig virksomhed som hovedbeskæftigelse.  

 Der gælder samme fremgangsmåde ved overgang til efterløn  

 og ved udstedelse af efterlønsbevis.
 Stk. 2. Bekendtgørelsen gælder også for et  

 medlem, der efter mere end midlertidigt ophør som selvstændig  

 har arbejdet som lønmodtager i en periode, som ikke kan danne grundlag  

 for en beregning efter reglerne for lønmodtagere.
 § 2. Er ledigheden indtrådt mindre end 1 år efter  

 afslutningen af et tidligere arbejde eller ophør med drift af  

 selvstændig virksomhed, der har ligget til grund for en  

 dagpengeberegning, skal denne beregning bruges, jf. lovens § 51, stk. 1,  

 4. pkt.
 Stk. 2. For et medlem, der har modtaget dagpenge efter  

 § 5, skal der beregnes en ny dagpengesats, når medlemmet har haft  

 lønarbejde, der berettiger til en satsberegning efter reglerne for  

 lønmodtagere.
 § 3. Den hidtidige, daglige arbejdsfortjeneste udgør  

 1/260 af årsindtægten ved selvstændig virksomhed.
Stk. 2. Arbejdsfortjenesten nedsættes med den  

 procentsats, der på beregningstidspunktet er fastsat for  

 arbejdsmarkedsbidrag, jf. lov om arbejdsmarkedsfonde.« § 2 Bekendtgørelsen træder i kraft den 1. juli 1999.
 Stk. 2. Samtidig ophæves bekendtgørelse nr. 417  

 af 14. juni 1989 om fremgangsmåden ved beregning af arbejdsfortjenesten  

 for medlemmer, der overgår til efterløn.
