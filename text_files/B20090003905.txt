Bekendtgørelse om ændring af bekendtgørelse om tilskud til fremme af produktion og afsætning af kvalitetsfødevarer § 1 I bekendtgørelse nr. 98 af 21. februar 2008 om tilskud til fremme af produktion og afsætning af kvalitetsfødevarer, som ændret ved bekendtgørelse nr. 1282 af 15. december 2008, foretages følgende ændringer:
 1. Overalt i denne bekendtgørelse ændres »Direktoratet for FødevareErhverv« til: »FødevareErhverv«, »Direktoratet« til: »FødevareErhverv«, »direktoratet« til: »FødevareErhverv« og »direktoratets« til: »FødevareErhvervs«.
 2. § 4, stk. 4, affattes således:
»Stk. 4. Ansøgning kan indgives 1) fra den 1. februar og skal være FødevareErhverv i hænde senest den 1. marts og 2) fra den 1. august og skal være FødevareErhverv i hænde senest den 1. september.« 3. § 4, stk. 5, ophæves.
 4. § 4 a ophæves.
§ 2 Bekendtgørelsen træder i kraft den 1. februar 2009.
