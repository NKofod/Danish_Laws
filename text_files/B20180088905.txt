Bekendtgørelse om ændring af bekendtgørelse om uddannelsen til professionsbachelor i radiografi § 1 I bekendtgørelse nr. 507 af 30. maj 2016 om uddannelsen til professionsbachelor i radiografi foretages følgende ændringer:
 1. Indledningen affattes således:
»I medfør af § 22, stk. 1, i lov om erhvervsakademiuddannelser og professionsbacheloruddannelser, jf. lovbekendtgørelse nr. 986 af 18. august 2017, og § 15 og § 60, stk. 3, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 990 af 18. august 2017, og efter forhandling med sundheds- og ældreministeren, fastsættes efter bemyndigelse i henhold til § 3, nr. 2, i bekendtgørelse nr. 1575 af 15. december 2017 om delegation af uddannelses- og forskningsministerens beføjelser til Styrelsen for Forskning og Uddannelse:« 2. § 9 ophæves.
§ 2 Bekendtgørelsen træder i kraft den 1. august 2018.
