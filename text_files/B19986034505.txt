TEKNISK FORSKRIFT  

 Bestemmelse af måleusikkerhed  

 TF8 I medfør af § 10, stk. 2 og 3, og § 16, stk. 4, i lov om  

 erhvervsfremme, jf. lovbekendtgørelse nr 323 af 25. april 1996 med  

 senere ændringer, samt i tilslutning til Erhvervsfremme Styrelsens  

 bekendtgørelse om akkreditering til teknisk prøvning m.v.,  

 fastsættes:
1. Afgrænsning og formål §1. Denne tekniske forskrift finder anvendelse  

 på laboratorier, som er akkrediteret af DANAK til at udføre  

 kalibrering.
 §2. Forskriften supplerer henvisning i  

 bekendtgørelsens §5, stk. 3, til kravene i DS/EN 45001  

 vedrørende generelle kriterier for prøvningslaboratoriers  

 virksomhed, kap. 5.4.1 og 5.4.3 vedrørende prøvningsmetoder,  

 procedurer og prøvningsrapporter.
2. Supplerende krav til procedurer og  

 kalibreringscertifikater §3. Akkrediterede kalibreringslaboratorier skal ved  

 beregning af usikkerhed og udstedelse af kalibreringscertifikater opfylde de  

 supplerende kriterier, der er beskrevet i EA's (European Co-operation for  

 Accreditation) dokument EAL-R2, april 1997:
 "Expression of the Uncertainty of Measurement in  

 Calibration" (Angivelse af måleusikkerhed ved kalibrering).
 Stk. 2. Dokument EAL-R2, oversat til dansk, er  

 bilag til denne tekniske forskrift.
3. Ikrafttræden §4. Forskriften træder i kraft den 25. maj  

 1998.
 Stk. 2. Den erstatter teknisk forskrift TF 8 af  

 1998.02.13.
 København, den 20. maj 1998.
Vagn Andersen / Bjarne Bang Christensen BILAG Bilag 1:	Dokument EAL-R2 inkl.
Bilag A - E.
Dokument EAL-R2 inkl. bilag A-E INDHOLD Bilag EAL-R2 Angivelse af måleusikkerhed ved kalibrering Formål Formålet med dette dokument er at harmonisere  

 vurderingen af måleusikkerhed inden for EAL, at opstille de specifikke  

 krav - som tillæg til de generelle krav i EAL-R1 - til angivelsen af  

 måleusikkerhed i kalibreringscertifikater udstedt af akkrediterede  

 laboratorier, samt at bistå akkrediteringsorganer med på en  

 sammenhængende måde at fastlægge den bedste måleevne  

 til de akkrediterede kalibreringslaboratorier.
Da de regler som er fastlagt i  

 dette dokument er i overensstemmelse med anbefalingerne i Guide to the  

 Expression of Uncertainty in Measurement, der er udsendt af 7  

 internationale organisationer, der beskæftiger sig med standardisering  

 og metrologi, vil implementeringen af EAL-R2 også fremme den globale  

 accept af europæiske måleresultater.
Forfattere Denne publikation er udformet af EAL's arbejdsgruppe for  

 revidering af WECC Dok. 19-1990 på vegne af EAL Commitee 2. Den  

 udgør en omfattende revision af WECC Dok. 19-1990, som den  

 erstatter.
1.	Indledning 1.1	Nærværende dokument fastsætter  

 principperne for og kravene til vurdering af måleusikkerheden ved  

 kalibrering samt angivelsen af denne usikkerhed i kalibreringscertifikater.  

 Behandlingen er holdt på et generelt niveau for at kunne passe til alle  

 kalibreringsområder.
Det kan være nødvendigt at supplere  

 den beskrevne metode med mere specifikke vejledninger på forskellige  

 områder, således at oplysningerne bliver umiddelbart lettere at  

 anvende.
Ved udarbejdelse af sådanne supplerende retningslinier  

 bør de generelle principper skitseret i dette dokument følges,  

 således at harmonisering mellem de forskellige områder  

 sikres.
1.2	Behandlingen i dette dokument er i overensstemmelse  

 med Guide to the Expression of Uncertainty in Measurement, der  

 første gang blev udsendt i 1993 på vegne af BIPM, IEC, IFCC,  

 ISO, IUPAC, IUPAP og OIML [ref. 1].
Men mens [ref. 1] fastsætter  

 generelle regler for vurdering og angivelse måleusikkerhed, som man kan  

 følge på de fleste områder inden for fysisk måling,  

 fokuserer nærværende dokument på den metode, der er bedst  

 egnet til måling i kalibreringslaboratorier, og beskriver en utvetydig  

 og harmoniseret måde til evaluering og angivelse af  

 måleusikkerheden.
Dokumentet omfatter følgende emner:
-	Definitioner som ligger til grund for  

 dokumentet, -	metoder til evaluering af måleusikkerhed  

 for inputstørrelser, -	sammenhængen mellem måleusikkerheden  

 på outputstørrelsen og måleusikkerheden på  

 inputstørrelserne, -	ekspanderet måleusikkerhed for  

 outputstørrelsen, -	angivelse af måleusikkerhed, -	trinvis procedure for beregning af  

 måleusikkerhed.
Gennemarbejdede eksempler på anvendelse af den  

 skitserede metode på specifikke måleproblemer inden for  

 forskellige områder vil blive givet i efterfølgende  

 tillæg.
Evaluering af måleusikkerhed behandles også i flere  

 af de EAL-dokumenter, der giver vejledning vedrørende  

 kalibreringsmetoder, og nogle af disse dokumenter indeholder specifikke  

 gennemarbejdede eksempler.
1.3	Inden for EAL defineres bedste  

 måleevne (der altid refererer til en bestemt størrelse,  

 nemlig målestørrelsen) som den mindste måleusikkerhed, et  

 laboratorium kan opnå inden for dets akkrediteringsområde,  

 når det udfører mere eller mindre rutinemæssige  

 kalibreringer af næsten ideelle målenormaler, der er beregnet  

 på at definere, realisere, bevare eller reproducere en enhed af denne  

 størrelse eller en eller flere af dens værdier, eller når  

 det udfører mere eller mindre rutinemæssige kalibreringer af  

 næsten ideelle måleinstrumenter, der er beregnet til måling  

 af denne størrelse.
Bedømmelsen af akkrediterede  

 kalibreringslaboratoriers bedste måleevne skal baseres på metoden  

 beskrevet i nærværende dokument.
Bedømmelsen skal normalt  

 være underbygget eller bekræftet ved eksperimentel dokumentation  

 (præstationsprøvning). Til hjælp for akkrediteringsorganer  

 i deres bedømmelse af bedste måleevne er der anført nogle  

 yderligere forklaringer i Bilag A.
2.	Oversigt og definitioneri 2.1	Angivelsen af et måleresultat er kun  

 fuldstændig, hvis den indeholder både den værdi, der er  

 tillagt målestørrelsen, og den måleusikkerhed, der er  

 knyttet til denne værdi.
I dette dokument behandles alle fysiske  

 størrelser, der ikke kendes eksakt, som stokastiske variable  

 inklusiv de influensstørrelser, der kan påvirke den målte  

 værdi.
2.2	Måleusikkerheden er en parameter som  

 er knyttet til resultatet af en måling og som karakteriserer den  

 spredning af værdierne, som med rimelighed kan tilskrives  

 målestørrelsen [ref. 2].
I dette dokument anvendes det korte  

 udtryk usikkerhed i stedet for måleusikkerhed, når  

 der ikke er risiko for misforståelse.
Bilag C indeholder en liste over  

 typiske kilder til usikkerhed ved en måling.
2.3	Målestørrelserne er de bestemte  

 størrelser, der skal måles.
Ved kalibrering har man normalt kun  

 én målestørrelse eller outputstørrelse Y,  

 der afhænger af et antal inputstørrelser Xi
(i = 1,2, ..., N) ifølge funktionen Y = f(X1, X2, ...,  

 XN)	(2.1) Modelfunktionen f repræsenterer  

 måleproceduren og beregningsmetoden.
Den beskriver, hvordan  

 værdier af outputstørrelsen Y fås af værdier  

 af inputstørrelserne Xi . I de fleste tilfælde  

 vil det være et analytisk udtryk, men det kan også være en  

 gruppe af sådanne udtryk, som inkluderer korrektioner og  

 korrektionsfaktorer for systematiske effekter, hvorved der fremkommer en mere  

 kompliceret sammenhæng, der ikke kan nedskrives eksplicit som én  

 funktion.
Endvidere kan f fastlægges ved forsøg eller  

 blot eksistere som en EDB-algoritme, som skal behandles numerisk - eller  

f kan være en kombination af alle disse.
 2.4	Sættet af inputstørrelser  

Xi kan grupperes i to kategorier alt efter den måde,  

 hvorpå størrelsens værdi og den tilhørende  

 usikkerhed er blevet fastlagt:
(a)	Størrelser, hvis estimat og  

 tilhørende usikkerhed er direkte fastlagt under den  

 pågældende måling.
Disse værdier kan være  

 bestemt ud fra en enkelt observation, gentagne observationer, eller et  

 skøn baseret på erfaring.
De kan omfatte bestemmelse af  

 korrektioner til instrumentaflæsninger såvel som korrektioner for  

 influensstørrelser såsom omgivende temperatur, barometertryk  

 eller fugtighed, (b)	størrelser, hvis estimat og  

 tilhørende usikkerhed tilføres målingen fra eksterne  

 kilder, f.eks. størrelser knyttet til kalibrerede normaler,  

 certificerede referencematerialer eller referencedata, der er hentet fra  

 håndbøger.
2.5	Et estimat af målestørrelsen Y,  

outputestimatet betegnet y, fås af ligning (2.1) ved  

 indsættelse af inputestimaterne xi for  

 værdierne af inputstørrelserne Xi y = f (x1, x2, ..., xN  

)	(2.2) Det er underforstået, at inputværdierne er  

 de bedste estimater, som er korrigeret for alle effekter af betydning for  

 modellen.
Hvis dette ikke er tilfældet, må de nødvendige  

 korrektioner indføres som særskilte inputstørrelser.
2.6	For en stokastisk variabel benyttes  

variansen af dens fordeling eller den positive kvadratrod af variansen  

 - kaldet standardafvigelsen - som et mål for spredningen  

 på dens værdier.
Den  standardusikkerhed, der knytter sig  

 til outputestimatet eller måleresultatet y - betegnet u(y) - er  

 standardafvigelsen for målestørrelsen Y.
Den skal  

 fastlægges ud fra estimaterne xi over  

 inputstørrelserne Xi og de tilhørende  

 standardusikkerheder u(xi). Den standardusikkerhed, der er knyttet  

 til et estimat, har samme dimension som estimatet.
I visse tilfælde kan  

 den relative standardusikkerhed være velegnet; dette er  

 standardusikkerheden knyttet til et estimat divideret med estimates numeriske  

 værdi og er derfor dimensionløs.
Dette begreb kan ikke benyttes,  

 hvis estimatet er lig nul.
3.	Evaluering af måleusikkerhed for inputestimater 3.1	Generelle betragtninger 3.1.1	Måleusikkerhed knyttet til inputestimaterne  

 vurderes i henhold til enten en  "Type A" eller "Type B" evalueringsmetode.  

Type A evaluering af standardusikkerhed  er metoden til vurdering af  

 usikkerhed ved statistisk analyse af en serie observationer.
I dette  

 tilfælde er standardusikkerheden den eksperimentelle standardafvigelse  

 af middelværdien, der fremkommet ved en midlingsprocedure eller en  

 passende regressionsanalyse.
Type B evaluering af  standardusikkerhed  

er metoden til vurdering af usikkerhed på andre måder end ved  

 statistisk analyse af en serie observationer.
I dette tilfælde er  

 vurderingen af standardusikkerheden baseret på andet videnskabeligt  

 grundlag.ii 3.2	Type A evaluering af standardusikkerhed 3.2.1	En Type A evaluering af standardusikkerhed kan  

 benyttes, når der er foretaget n uafhængige observationer  

 af en af inputstørrelserne Xi under samme  

 målebetingelser.
Hvis der er tilstrækkelig opløsning i  

 måleprocessen, vil der være en observerbar spredning eller  

 fordeling af de opnåede værdier.
3.2.2	Lad os forudsætte, at den flere gange  

 målte inputstørrelse Xi er størrelsen  

Q.
Med n statistisk uafhængige observationer (n  

 > 1) vil estimatet af størrelsen Q være , den aritmetiske  

 middelværdi eller gennemsnit af de enkelte observerede  

 værdier qj (j = 1,2,...,n) (3.1) Måleusikkerheden  knyttet til estimatet , vurderes i henhold til en af  

 følgende metoder:
(a)	Et estimat over variansen af den underliggende  

 sandsynlighedsfordeling er den eksperimentelle varians  

s2(q) af værdierne qj, der er givet  

 ved (3.2) Dens (positive) kvadratrod benævnes den  

eksperimentelle standardafvigelse.
Det bedste estimat over variansen  

 af den aritmetiske middelværdi er den  eksperimentelle varians af middelværdien givet  

 ved (3.3) Dens (positive) kvadratrod benævnes den  

eksperimentelle standardafvigelse af middelværdien.  

 Standardusikkerheden u()  

 knyttet til inputestimatet er den  

 eksperimentelle standardafvigelse af middelværdien (3.4) Advarsel:  Når antallet n af gentagne  

 målinger er lavt (n < 10), må pålideligheden af  

 en Type A vurdering af standardusikkerhed som udtrykt ved ligning (3.4) tages  

 i betragtning.
Hvis antallet af observationer ikke kan forøges,  

 bør man overveje at evaluere standardusikkerheden på en af de  

 andre måder beskrevet i dette dokument.
(b)	For en måling, der er vel defineret og under  

 statistisk styring, er det ofte muligt at bestemme et kombineret eller  

kumuleret  variansestimat sp2 , som  

 karakteriserer spredningen bedre end den standardafvigelse, der beregnes ud  

 fra et begrænset antal observationer.
Hvis man i et sådant  

 tilfælde fastlægger værdien af inputstørrelsen  

Q som den aritmetiske middelværdi  af et lille antal n uafhængige  

 observationer, kan variansen af middelværdien estimeres ved (3.5) Standardusikkerheden udledes af denne værdi ved  

 ligning (3.4).
3.3	Type B evaluering af standardusikkerhed 3.3.1	En Type B evaluering af standardusikkerhed er en  

 vurdering af usikkerheden knyttet til et estimat xi af en  

 inputstørrelse Xi på anden vis end ved en  

 statistisk analyse af en serie observationer.
Standardusikkerheden  

u(xi) vurderes ved et videnskabeligt skøn  

 baseret på alle tilgængelige oplysninger om den mulige variation  

 af Xi.
Værdier tilhørende denne kategori kan  

 udledes af -	tidligere måledata, -	erfaring med eller almindelig viden om relevante  

 materialers og instrumenters opførsel og egenskaber, -	fabrikantspecifikationer, -	data angivet i kalibrerings- og andre certifikater,  

 samt -	usikkerheder knyttet til referencedata taget fra  

 håndbøger.
3.3.2	Behørig anvendelse af de  

 tilgængelige oplysninger for en Type B evaluering af standardusikkerhed  

 kræver indsigt baseret på erfaring og almindelig viden.
Det er en  

 færdighed, der kan læres ved øvelse.
En velfunderet Type B  

 evaluering af standardusikkerhed kan være lige så pålidelig  

 som en Type A evaluering af standardusikkerhed - navnlig i en  

 målesituation hvor en Type A evaluering kun er baseret på et  

 relativt lille antal statistisk uafhængige observationer.
Der må  

 skelnes mellem følgende tilfælde:
(a)	Når der kun kendes en enkelt  

 værdi af størrelsen Xi, f.eks. en enkelt  

 målt værdi, en resulterende værdi fra en tidligere  

 måling, en referenceværdi fra litteraturen, eller en  

 korrektionsværdi, benyttes denne værdi for xi.  

 Standardusikkerheden u(xi) knyttet til  

xi skal benyttes, hvor den er givet.
Ellers må den  

 beregnes ud fra entydige usikkerhedsdata.
Hvis data af denne art ikke  

 forefindes, må usikkerheden vurderes på grundlag af erfaring.
 (b)	Når der kan antages en  

sandsynlighedsfordeling for størrelsen Xi,  

 på grundlag af teori eller erfaring, skal fordelingens  

 middelværdi anvendes som estimatet  xi , medens  

 kvadratroden af fordelingens varians anvendes som estimat for
standardusikkerheden  u(xi).
(c)	Hvis blot en øvre og nedre  

 grænse a+ og a- for værdien af  

 størrelsen Xi  kan estimeres, (f.eks.  

 fabrikantspecifikationerne for et måleinstrument, et  

 temperaturinterval, en afrundings- eller trunkeringsfejl som følge af  

 automatiseret datareduktion), må der antages en sandsynlighedsfordeling  

 med konstant sandsynlighedstæthed mellem disse grænser  

 (rektangulær sandsynlighedsfordeling) for den mulige variation af  

 inputstørrelsen Xi.
I henhold til ovenstående  

 tilfælde (b) fører dette til (3.6) for den estimerede værdi og (3.7) for kvadratet på standardusikkerheden.
Hvis  

 forskellen mellem grænseværdierne benævnes 2a, giver  

 ligning (3.7) (3.8) Den rektangulære fordeling er en rimelig  

 sandsynlighedsmæssig beskrivelse af ens kendskab til  

 inputstørrelsen Xi, når der ikke foreligger  

 andre oplysninger end grænserne for dens variation.
Men hvis man ved,  

 at værdier af den pågældende størrelse nær ved  

 midten af variationsintervallet er mere sandsynlige end værdier  

 tæt ved grænserne, kan en trekantfordeling eller en  

 normalfordeling være en bedre model.
Hvis på den anden side  

 værdier tæt ved grænserne er mere sandsynlige end  

 værdier nær ved midten, kan en U-formet fordeling være mere  

 passende.
4.	Beregning af outputestimatets standardusikkerhed 4.1	For ukorrelerede inputstørrelser er  

 kvadratet på standardusikkerheden knyttet til outputestimatet y,  

 givet vediii (4.1) Størrelsen  

ui(y)(i = 1,2,..,N) er det bidrag til  

 standardusikkerheden knyttet til outputestimatet y, som  

 hidrører fra standardusikkerheden knyttet til inputestimatet  

xi (4.2) hvor ci er  

følsomhedskoefficienten knyttet til inputestimatet  

xi, dvs. den partielle afledede af modelfunktionen f  

 med hensyn til Xi, beregnet ved inputestimaterne  

xi, (4.3) 4.2	Følsomhedskoefficienten ci  

 beskriver i hvilken udstrækning outputestimatet y påvirkes  

 af variationer i inputestimatet xi.
Den kan beregnes ud fra  

 modelfunktionen f ved hjælp af ligning (4.3) eller ved at  

 benytte numeriske metoder, f.eks. ved at beregne ændringen i  

 outputestimatet y forårsaget af en ændring af  

 inputestimatet xi med størrelsen   

 +u(xi) henholdsvis -u(xi) og som  

 værdien af ci at tage den deraf følgende  

 forskel i y divideret med 2u(xi). Undertiden kan det  

 være mere hensigtsmæssigt at finde ændringen i  

 outputestimatet y ud fra et forsøg ved at gentage  

 målingen ved f.eks. xi ±u(xi).
4.3	Medens u(xi) altid er  

 positiv, er bidraget ui(y) i henhold til ligning  

 (4.2) enten positivt eller negativt, afhængigt af fortegnet af  

 følsomhedskoefficienten  ci.
Fortegnet af  

ui(y) må tages i betragtning, i de  

 tilfælde hvor inputstørrelserne er korrelerede, se ligning (D.4)  

 i Bilag D.
4.4	Hvis modelfunktionen f er en sum eller  

 differens af inputstørrelserne Xi, (4.4) er outputestimatet i henhold til ligning (2.2) givet  

 ved den tilsvarende sum eller differens af inputestimaterne (4.5) medens følsomhedskoefficienterne er lig med  

pi og ligning (4.1) bliver til (4.6) 4.5	Hvis modelfunktionen f er et produkt eller  

 en kvotient af inputstørrelserne Xi, (4.7) er outputestimatet igen det tilsvarende produkt eller  

 kvotient af inputestimaterne (4.8) Følsomhedskoefficienterne er i dette  

 tilfælde lig med pi y/xi og et udtryk  

 analogt med ligning (4.6) fås ud fra ligning (4.1), hvis de relative  

 standardusikkerheder w(y )=u(y)/½y½ og  

w(xi)=u(xi)/½xi½  

 benyttes, (4.9) 4.6	Hvis to inputstørrelser Xi  

 og Xk  til en vis grad er korrelerede, dvs. hvis de  

 på en eller anden måde er afhængige af hinanden, skal deres  

kovarians betragtes som et bidrag til usikkerheden.
Bilag D gør  

 rede for, hvordan dette skal gøres.
Muligheden for at tage  

 korrelationseffekter i betragtning afhænger af kendskabet til  

 måleprocessen og af vurderingen af inputstørrelsernes indbyrdes  

 afhængighed.
Generelt skal man være opmærksom på, at  

 undladelse af at tage hensyn til korrelationer mellem inputstørrelser  

 kan føre til en fejlagtig vurdering af målestørrelsens  

 standardusikkerhed.
4.7	Kovariansen  knyttet til estimaterne af to  

 inputstørrelser Xi og Xk kan  

 sættes til nul eller behandles som insignifikant, hvis (a)	inputstørrelser Xi og  

Xk er uafhængige, f.eks. fordi de er observeret  

 gentagne gange, men ikke samtidigt, i forskellige uafhængige  

 forsøg, eller fordi  deres værdier på anden vis er  

 estimeret uafhængig af hinanden, eller hvis (b)	en af inputstørrelserne  

Xi og Xk kan betragtes som værende  

 konstant, eller hvis (c)	en undersøgelse ikke giver informationer,  

 der indikerer tilstedeværelsen af korrelation mellem  

 inputstørrelser Xi og Xk.
 Undertiden kan man eliminere korrelationer ved et  

 hensigtsmæssigt valg af modelfunktion.
4.8	Usikkerhedsanalysen for en måling -  

 undertiden betegnet målingens usikkerhedsbudget - bør indeholde  

 en liste over alle usikkerhedskilder sammen med de dertil hørende  

 standardusikkerheder samt de anvendte evalueringsmetoder.  Ved gentagne  

 målinger skal antallet n af observationer også  

 anføres.
For overskuelighedens skyld anbefales det at præsentere  

 de data, der er relevante for denne analyse, i form af en tabel.
I  tabellen  

 bør der henvises til alle størrelser med et fysisk symbol  

Xi eller en kort identifikator.
For hver af disse skal der  

 mindst anføres estimatet xi, den tilhørende  

 standardusikkerhed u(xi),  

 følsomhedskoefficienten ci, og usikkerhedsbidraget  

ui(y). Dimensionerne for hver af størrelserne  

 bør også anføres sammen med de numeriske værdier  

 givet i tabellen.
4.9	Et eksempel på en sådan opstilling er  

 vist i Tabel 4.1, som finder anvendelse i tilfælde af at  

 inputstørrelser er ukorrelerede.
Standardusikkerheden knyttet til det  

 måleresultat u(y ), som er anført i nederste  

 højre hjørne af tabellen, er den kvadratiske sum af alle  

 usikkerhedsbidrag i yderste højre kolonne.
Den grå del af  

 tabellen udfyldes ikke.
 Tabel 4.1: Skematisk ordnet opstilling af de  

 størrelser, estimater, standardusikkerheder,  

 følsomhedskoefficienter og usikkerhedsbidrag, der benyttes i  

 usikkerhedsanalysen af en måling.
Størrelse Xi Estimat xi Standardusikkerhed u(xi) Følsomheds- koefficient ci Bidrag til standardusikkerhed ui(y) X1 x1 u(x1) c1 u1(y) X2 x2 u(x2) c2 u2(y) . .
 . .
 . .
 . .
 . .
XN xN u(xN) cN uN(y) Y Y u(y) 5.	Ekspanderet måleusikkerhed 5.1	Inden for EAL har man besluttet, at  

 kalibreringslaboratorier, der er akkrediteret af medlemmer af EAL, skal  

 anføre en ekspanderet usikkerhed U, der fås ved at  

 multiplicere standardusikkerheden u( y) af outputestimatet  

y med en dækningsfaktor k, (5.1) I de tilfælde, hvor man kan knytte en  

 normalfordeling (gaussfordeling) til målestørrelsen,  og  

  standardusikkerheden knyttet til outputestimatet er tilstrækkeligt  

 pålideligt, skal dækningsfaktoren  k = 2 benyttes som  

 standard.
Den ekspanderede usikkerhed svarer da til en  

dækningssandsynlighed på ca. 95%. Disse betingelser er  

 opfyldt i de fleste tilfælde, som man kommer ud for ved  

 kalibrering.
5.2	Antagelsen om at outputstørrelsen er  

 normaltfordelt er ikke altid let at bekræfte eksperimentelt.
I de  

 tilfælde, hvor der er flere (dvs.
N ³  

  3) usikkerhedskomponenter - afledt af fornuftige sandsynlighedsfordelinger  

 f.eks. normalfordelinger eller rektangulære fordelinger af  

 uafhængige størrelser - som giver sammenlignelige bidrag til  

 standardusikkerheden knyttet til outputestimatet, er betingelserne for den  

 centrale grænseværdisætning imidlertid opfyldt og man kan  

 med god tilnærmelse antage, at outputstørrelsen  er  

 normalfordelt.
 5.3	Pålideligheden af standardusikkerheden  

 knyttet til outputestimatet, er bestemt ved dens effektive antal  

 frihedsgrader (se Bilag E). Pålidelighedskriteriet er imidlertid altid  

 opfyldt, hvis ingen af usikkerhedsbidragene er fremkommet ved en Type A  

 evaluering baseret på mindre end 10 gentagne observationer.
5.4	Hvis en af disse betingelser (normalitet eller  

 tilstrækkelig pålidelighed) ikke er opfyldt, kan den som standard  

 anvendte dækningsfaktor k = 2 give en ekspanderet usikkerhed som  

 svarer til en dækningssandsynlighed på mindre end 95%. I disse  

 tilfælde skal der benyttes andre fremgangsmåder for at sikre, at  

 der angives en ekspanderet usikkerhed, som har samme  

 dækningssandsynlighed som i det normale tilfælde.
Det er vigtigt  

 at benytte tilnærmelsesvis samme dækningssandsynlighed, når  

 to måleresultater for samme størrelse skal sammenlignes, f.eks.  

 når man bedømmer resultaterne fra en  

 præstationsprøvning eller bedømmer overholdelsen af en  

 specifikation.
5.5	Selv om man kan forudsætte at  

 outputstørrelsen er normalfordelt, kan det stadig forekomme, at  

 standardusikkerheden knyttet til outputestimatet, ikke er  

 tilstrækkeligt  pålideligt.
Hvis det i et sådant  

 tilfælde ikke er formålstjenligt at forøge antallet  

n af gentagne målinger eller at benytte en Type B evaluering i  

 stedet for en upålidelig Type A evaluering, bør man benytte den  

 i Bilag E beskrevne metode.
 5.6	For alle tilfælde, hvor det ikke kan  

 forudsættes at outputstørrelsen er normalfordelt, skal der  

 benyttes oplysninger om outputestimatets faktiske sandsynlighedsfordeling  

  for at få en værdi for dækningsfaktoren k, der  

 svarer til en dækningssandsynlighed på ca. 95%.
6.	Angivelse af måleusikkerhed i  

 kalibreringscertifikater 6.1	I kalibreringscertifikater skal det  

 fuldstændige måleresultat bestående af estimatet y  

 af målestørrelsen og den tilhørende ekspanderede  

 usikkerhed U angives på formen (y±U). Der skal dertil  

 føjes en forklarende note, som i det generelle tilfælde  

 bør have følgende indhold:
 Den rapporterede ekspanderede usikkerhed er angivet  

 som standardusikkerheden multipliceret med dækningsfaktoren k =  

 2, som for en normalfordeling svarer til en dækningssandsynlighed  

 på ca. 95%. Standardusikkerheden er fastlagt i overensstemmelse med  

 EAL-R2.
 6.2	I tilfælde, hvor man har fulgt  

 fremgangsmåden i Bilag E, bør den forklarende note imidlertid  

 være udformet som følger:
 Den rapporterede ekspanderede usikkerhed er angivet  

 som standardusikkerheden multipliceret med dækningsfaktoren k =  

 XX, som for en t-fordeling med veff = YY effektive  

 frihedsgrader svarer til en dækningssandsynlighed på ca. 95%.  

 Standardusikkerheden er fastlagt i overensstemmelse med EAL-R2.
6.3	Den numeriske værdi af måleusikkerheden  

 bør angives med højst to betydende cifre.
Den numeriske  

 værdi af måleresultatet bør i den endelige angivelse  

 normalt afrundes til det mindst betydende ciffer i værdien for den  

 ekspanderede usikkerhed knyttet til måleresultatet.
Ved afrundingen  

 skal de sædvanlige regler for afrunding af tal benyttes (yderligere  

 oplysninger om afrunding er anført i ISO 31-0:1992, Bilag B). Hvis  

 afrundingen reducerer den numeriske værdi af måleusikkerheden med  

 mere end 5%, skal den oprundede værdi dog benyttes.
7.	Trinvis procedure for beregning af måleusikkerheden 7.1	Følgende er en vejledning i brug af dette  

 dokument i praksis (jf. de udarbejdede eksempler i særskilte  

 supplerende dokumenter):
(a)	Udtryk målestørrelsen  

 (outputstørrelsen) Y's afhængighed af  

 inputstørrelserne Xi  matematisk i henhold til  

 ligning (2.1). I tilfælde af direkte sammenligning af to normaler kan  

 ligningen være meget enkel, f.eks.
Y = X1 +  

 X2.
 (b)	Find og anvend alle signifikante korrektioner.
 (c)	Opstil alle usikkerhedskilder i form af en  

 usikkerhedsanalyse i henhold til afsnit 4.
 (d)	Beregn standardusikkerheden u() for størrelser målt  

 gentagne gange i henhold til underafsnit 3.2.
 (e)	Benyt standardusikkerheden for enkeltværdier,  

 f.eks. resulterende værdier af tidligere målinger,  

 korrektionsværdier eller værdier fra litteraturen, hvis den er  

 opgivet eller kan beregnes i henhold til stk. 3.3.2 (a). Vær  

 opmærksom på den måde, usikkerheden er angivet på.  

 Hvis der ikke er data til rådighed, som standardusikkerheden kan  

 udledes af, anføres en værdi for u(xi )  

 på grundlag af videnskabelig erfaring.
(f)	Beregn middelværdien og standardusikkerheden  

u(xi) i henhold til stk. 3.3.2 (b) for de  

 inputstørrelser, hvor sandsynlighedsfordelingen er kendt eller kan  

 antages.
Hvis kun de øvre og nedre grænser er givet eller kan  

 estimeres, beregnes middelværdien og standardusikkerheden  

u(xi) i henhold til stk. 3.3.2 (c).
(g)	Beregn, for hver inputstørrelse  

Xi, bidraget ui(y) til  

 usikkerheden knyttet til outputestimatet fra inputestimatet  

xi i henhold til ligning (4.2) og ligning (4.3), og  

 summér deres kvadrater som beskrevet i ligning (4.1) for at få  

 kvadratet på standardusikkerheden u(y) for  

 målestørrelsen.
Anvend den i Bilag D beskrevne  

 fremgangsmåde, hvis inputstørrelserne er korrelerede.
 (h)	Beregn den ekspanderede usikkerhed U ved at  

 multiplicere standardusikkerheden u(y) på outputestimatet  

 med en dækningsfaktor k, der er valgt i henhold til afsnit  

 5.
 (i)	Angiv resultatet af målingen bestående  

 af estimatet y for målestørrelsen, den tilhørende  

 ekspanderede usikkerhed U samt dækningsfaktoren k i  

 kalibreringscertifikatet i henhold til afsnit 6.
8.	Referencer [1]	Guide to the expression of uncertainty in  

 measurement First edition 1993, rettet og genoptrykt 1995, International Organisation for Standardisation  

 (Genève, Schweiz).
 Svarer til DS/INF 94-2 "Retningslinier for at  

 udtrykke måleusikkerhed".
[2]	International vocabulary of basic and general  

 terms in metrology Second Edition 1993, International Organisation for Standardisation  

 (Genève, Schweiz).
Oversat i DS 2344: Metrologi.
Terminologi.  

 Grundlæggende generelle begreber.
[3]	International Standard ISO 3534-1 Statistics - Vocabulary and symbols - Part I: Probability and general  

 statistical terms First Edition 1993, International Organisation for Standardisation  

 (Genève, Schweiz).
 DS 2163  udgivet i 1980 med titlen: "Statistik  

 terminologi og symboler" er baseret på ISO 3534 der er udgivet i  

 1977.
Bilag A Bemærkninger til bedømmelsen af bedste måleevne A1	Bedste måleevne (se hovedtekstens afsnit 1.)  

 er en af de parametre, der benyttes til at definere  

akkrediteringsområdet for et akkrediteret  

 kalibreringslaboratorium, hvor de andre er fysisk størrelse,  

 kalibreringsmetode eller instrumenttype, der kan kalibreres, samt  

 måleområde.
Den bedste måleevne anføres normalt i  

akkrediteringsdokumentet eller anden dokumentation, f.eks.  

 måleevneskemaet, der supplerer akkrediteringsbeslutningen eller  

akkrediteringsdokumentet, som i mange tilfælde udstedes som  

 bevis for akkrediteringen.
Undertiden anføres den både i  

 akkrediteringsdokumentet og i de underliggende dokumenter.
Bedste  

 måleevne er en af de vigtigste oplysninger, som findes i de oversigter  

 over akkrediterede laboratorier, som regelmæssigt udsendes af  

 akkrediteringsorganer og som benyttes af potentielle kunder af akkrediterede  

 laboratorier til vurdering af, om et laboratorium er egnet til at  

 udføre et bestemt kalibreringsarbejde på laboratoriet eller hos  

 kunden.
A2	For at gøre det muligt at sammenligne  

 forskellige kalibreringslaboratoriers formåen - navnlig laboratorier,  

 der er akkrediteret af forskellige akkrediteringsorganer - må  

 angivelsen af bedste måleevne nødvendigvis harmoniseres.
For at  

 lette dette arbejde er der nedenfor anført nogle forklaringer på  

 udtrykket bedste måleevne - på grundlag af den definition af  

 udtrykket, der er anført i hovedteksten.
A3	Udtrykket "mere eller mindre rutinemæssige  

 kalibreringer" dækker over, at laboratoriet skal være i stand til  

 at opnå den anførte måleevne ved det normale  

 arbejde, det udfører i henhold til dets akkreditering.
Det er klart,  

 at der vil være tilfælde, hvor laboratoriet ville være i  

 stand til at yde en bedre indsats som resultat af indgående  

 undersøgelser og ekstra forholdsregler, men disse tilfælde er  

 ikke dækket af definitionen af bedste måleevne, medmindre det er  

 laboratoriets udtalte politik at udføre den slags videnskabelige  

 undersøgelser (i hvilket tilfælde disse bliver til "mere eller  

 mindre rutinemæssige kalibreringer" for laboratoriet).
A4	Når betegnelsen "næsten ideel" er  

 medtaget i definitionen, betyder det, at den bedste måleevne ikke  

 bør afhænge af egenskaber for det objekt, der skal kalibreres.  

 Det, der ligger i begrebet "næsten ideel" er således, at der ikke  

 bør være noget væsentligt bidrag til  

 måleusikkerheden, som kan tilskrives fysiske påvirkninger, der er  

 en følge af mangler ved det objekt, der skal kalibreres.
Det er  

 underforstået, at et sådant objekt skal eksistere.
Hvis det  

 konstateres, at selv det mest "ideelle" objekt, der eksisterer i et bestemt  

 tilfælde, bidrager til måleusikkerheden, skal dette bidrag  

 medtages i fastlæggelsen af den bedste måleevne - og det  

 bør angives, at den bedste måleevne refererer til kalibrering af  

 et sådant objekt.
A5	Definitionen af den bedste måleevne  

 indebærer, at et laboratorium inden for dets akkreditering ikke  

 har ret til at påberåbe sig en lavere måleusikkerhed end  

 dets bedste måleevne.
Dette betyder, at laboratoriet skal angive en  

 større måleusikkerhed, end hvad der svarer til den bedste  

 måleevne, i de tilfælde, hvor det konstateres, at den aktuelle  

 kalibrering tilfører et signifikant bidrag til måleusikkerheden.  

 Typisk kan det være det udstyr, der er under kalibrering, der  

 tilfører et bidrag.
Det er klart, at den faktiske  

 måleusikkerhed aldrig kan være mindre end den bedste  

 måleevne.
Når den faktiske usikkerhed angives, skal man anmode  

 laboratoriet om at anvende de i nærværende dokument indeholdte  

 principper.
A6	Det bør påpeges, at i henhold til  

 definitionen af den bedste måleevne finder begrebet kun anvendelse  

 på resultater, med hensyn til hvilke laboratoriet påberåber  

 sig sin status som akkrediteret laboratorium.
Strengt taget er udtrykket  

 således af administrativ art og behøver ikke nødvendigvis  

 afspejle laboratoriets egentlige tekniske kunnen.
Det bør være  

 muligt for et laboratorium at ansøge om akkreditering med en  

 større måleusikkerhed end dets tekniske kunnen, hvis  

 laboratoriet har interne grunde til at gøre det.
Sådanne interne  

 grunde omfatter sædvanligvis tilfælde, hvor den reelle kunnen  

 skal holdes fortrolig i forhold til eksterne kunder, f.eks. når der  

 udføres forsknings- og udviklingsarbejde eller når man yder  

 service over for særlige kunder.  Akkrediteringsorganets politik  

 bør gå ud på at give akkreditering på det niveau,  

 der er ansøgt om, hvis laboratoriet er i stand til udføre  

 kalibrering på dette niveau. (Denne betragtning refererer ikke blot til  

 den bedste måleevne, men til alle parametre, der definerer et  

 kalibreringslaboratoriums akkrediteringsområde).
A7	Bedømmelsen af den bedste måleevne er  

 akkrediteringsorganets opgave.
Bedømmelsen af den  

 måleusikkerhed, der definerer den bedste måleevne, bør  

 følge den fremgangsmåde, der er fastsat i nærværende  

 dokument, bortset fra det tilfælde, der er omtalt i foregående  

 underafsnit.
Den bedste måleevne skal angives på samme niveau som  

 kræves for kalibreringscertifikater, dvs. i form af en ekspanderet  

 måleusikkerhed, normalt med dækningsfaktoren k = 2. (Kun i  

 de ekstraordinære tilfælde, hvor tilstedeværelsen af en  

 normalfordeling ikke kan antages, eller bedømmelsen baseres på  

 begrænsede data, skal den bedste måleevne angives med en  

 dækningssandsynlighed på ca. 95%. Afsnit 5 i hovedteksten har  

 yderligere oplysninger).
A8	Alle komponenter, der bidrager signifikant til  

 måleusikkerheden, skal tages i betragtning, når man vurderer den  

 bedste måleevne.
Vurderingen af de bidrag, der vides at variere med  

 tiden eller med enhver anden fysisk størrelse, kan baseres på  

 grænser for mulige variationer, der antages at indtræffe under  

 normale arbejdsbetingelser.
Hvis det f.eks. vides, at den benyttede  

 arbejdsnormal driver, må der tages hensyn til det bidrag, der skyldes  

 at normalen driver mellem på hinanden efterfølgende  

 kalibreringer, når man vurderer arbejdsnormalens usikkerhedsbidrag.
A9	På visse områder kan  

 måleusikkerheden være afhængig af yderligere parametre,  

 f.eks. den påtrykte spændings frekvens ved kalibrering af  

 modstandsnormal.
Sådanne yderligere parametre skal angives sammen med  

 den pågældende fysiske størrelse og den bedste  

 måleevne, der er specificeret for de yderligere parametre.
Ofte kan  

 dette gøres ved at udtrykke den bedste måleevne som en funktion  

 af disse parametre.
A10	Den bedste måleevne bør som regel  

 angives som talværdier.
Hvis den bedste måleevne er en funktion  

 af den størrelse, den refererer til (eller enhver anden parameter)  

 bør den angives på analytisk form, og i så fald kan det  

 være illustrativt at understøtte denne angivelse med et diagram.  

 Det bør altid være entydig klart, om den bedste måleevne  

 er angivet i absolut eller relativ form. (Sædvanligvis giver  

 medtagelsen af den relevante enhed den nødvendige forklaring, men  

 når det drejer sig om dimensionsløse størrelser er en  

 særskilt angivelse påkrævet).
 A11	Selv om bedømmelsen bør baseres  

 på fremgangsmåderne beskrevet i dette dokument, er der i  

 hovedteksten et krav om, at bedømmelsen normalt skal være  

 "underbygget eller bekræftet af eksperimentel dokumentation". Meningen  

 med dette krav er, at akkrediteringsorganet ikke kun bør være  

 henvist til en vurdering af måleusikkerheden.  

 Præstationsprøvninger, der understøtter vurderingen,  

 må udføres under tilsyn af  akkrediteringsorganet eller på  

 dettes vegne.
Bilag B Ordliste over nogle relevante udtryk B1	Aritmetisk middelværdi ([ref. 3] udtryk  

 2.26) Summen af værdierne divideret med antallet af  

 værdier B2	Bedste måleevne (afsnit 1) Den mindste måleusikkerhed, et laboratorium kan  

 nå for en bestemt størrelse under ideelle måleforhold,  

 inden for dets akkrediteringsområde, når det udfører mere  

 eller mindre rutinemæssige kalibreringer af næsten ideelle  

 normaler, der er beregnet på at definere, realisere, bevare eller  

 reproducere en enhed af denne størrelse eller en eller flere af dens  

 værdier, eller når det udfører mere eller mindre  

 rutinemæssige kalibreringer af næsten idelle  

 måleinstrumenter, der er beregnet til måling af denne  

 størrelse.
B3	Korrelation ([ref. 3] udtryk 1.13) Sammenhæng eller forholdet mellem to eller flere  

 stokastiske variable inden for en fordeling på to eller flere  

 stokastiske variabler.
B4	Korrelationskoefficient (fra [ref. 1] afsnit  

 C.3.6) Målet for den relative gensidige  

 afhængighed mellem to stokastiske variable, der er lig med forholdet  

 mellem deres kovarians og den positive kvadratrod af produktet af deres  

 varianser.
 DS/ISO 3534   Forholdet mellem kovariansen for to  

 stokastiske variable og produktet af deres spredninger.
B5	Kovarians (fra [ref. 1] afsnit C.3.4) Målet for den gensidige afhængighed mellem  

 to stokastiske variable, der er lig med middelværdien af produktet af  

 to stokastiske variables afvigelser fra deres respektive  

 middelværdier.
 DS/ISO 3534   Det simultane centrale moment af orden 1  

 og 1.
B6	Dækningsfaktor ([ref. 1] udtryk  

 2.3.6) En numerisk faktor, der anvendes som multiplikator af  

 standardusikkerheden for at få en ekspanderet måleusikkerhed.
B7	Dækningssandsynlighed (fra [ref. 1]  

 udtryk 2.3.5, Note 1) Den (normalt store) brøkdel af den fordeling af  

 værdier, der som resultat af en måling med rimelighed kunne  

 tillægges målestørrelsen.
B8	Eksperimentel standardafvigelse ([ref. 2]  

 udtryk 3.8) Den positive kvadratrod af den eksperimentelle  

 varians.
B9	Ekspanderet usikkerhed ([ref. 1] udtryk  

 2.3.5) En størrelse, der definerer et interval omkring  

 resultatet af en måling, der kan forventes at omfatte en stor del af  

 den fordeling af værdier, der med rimelighed kunne tillægges  

 målestørrelsen.
B10	Eksperimentel varians (fra [ref. 1] afsnit  

 4.2.2) Den størrelse, der karakteriserer spredningen  

 af resultaterne af en serie på n observationer af samme  

 målestørrelse og som er givet ved ligning (3.2) i teksten.
B11	Inputestimat (fra [ref. 1] afsnit  

 4.1.4) Estimat af en inputstørrelse, der benyttes ved  

 vurdering af resultatet af en måling.
B12	Inputstørrelse (fra [ref. 1] afsnit  

 4.1.2) En størrelse, som målestørrelsen  

 afhænger af og som tages i betragtning ved vurdering af resultatet af  

 en måling.
B13	Målestørrelse ([ref. 2] udtryk  

 2.6) Bestemt størrelse, der er genstand for  

 måling.
B14	Outputestimat (fra [ref. 1] afsnit  

 4.1.4) Resultatet af en måling beregnet ud fra  

 inputestimaterne ved modelfunktionen.
B15	Outputstørrelse (fra [ref. 1] afsnit  

 4.1.2) Den størrelse, der repræsenterer  

 målestørrelsen ved evalueringen af en måling.
B16	Kumuleret variansestimat  (fra [ref. 1]  

 afsnit 4.2.4) Et estimat over den eksperimentelle varians, der er  

 opnået ved store serier af observationer af samme  

 målestørrelse i veldefinerede målinger under statistisk  

 styring.
B17	Sandsynlighedsfordeling ([ref. 3] udtryk  

 1.3) En funktion, som giver sandsynligheden for, at en  

 stokastisk variabel antager enhver given værdi eller tilhører  

 enhver given mængde.
B18	Stokastisk variabel (fra [ref. 3] udtryk  

 1.2) En funktion, som kan antage enhver værdi i en  

 mængde af værdier som har tilknyttet en  

 sandsynlighedesfordeling.
B19	Relativ standardusikkerhed (fra [ref. 1]  

 afsnit 5.1.6) Standardusikkerheden for en størrelse divideret  

 med estimatet af denne størrelse.
B20	Følsomhedskoefficient knyttet til et  

 inputestimat (fra [ref. 1] afsnit 5.1.3) Den differentielle ændring i outputestimatet,  

 der er resultat af en differentiel ændring i et inputestimat, divideret  

 med ændringen i dette inputestimat.
B21	Standardafvigelse (fra [ref. 3] udtryk  

 1.23) Den positive kvadratrod af variansen.
B22	Standardusikkerhed ([ref. 1] udtryk  

 2.3.1) Måleusikkerheden udtrykt som  

 standardafvigelsen.
B23	Type A evalueringsmetode ([ref. 1] udtryk  

 2.3.2) Metode til evaluering af måleusikkerhed ved  

 statistisk analyse af serier af observationer.
B24	Type B evalueringsmetode ([ref. 1] udtryk  

 2.3.3) Metode til evaluering af måleusikkerhed ved  

 andre midler end statistisk analyse af serier af observationer.
B25	Måleusikkerhed ([ref. 2] udtryk  

 3.9) Parameter  knyttet til måleresultatet, som  

 karakteriserer spredningen af de værdier, som med rimelighed kan  

 tillægges målestørrelsen.
B26	Varians (fra [ref. 3] udtryk 1.22) Middelværdien af kvadratet på centrerede  

 stokastisk variabel (en stokastisk variabel med middelværdi 0).
Bilag C Kilder til måleusikkerhed C1	Usikkerheden på resultatet af en måling  

 afspejler manglen på fuldstændigt kendskab til værdien af  

 målestørrelsen.
Fuldstændigt kendskab kræver en  

 uendelig mængde oplysninger.
Fænomener, som bidrager til  

 usikkerheden og derved til det forhold, at resultatet af en måling ikke  

 kan karakteriseres ved en entydig værdi, kaldes usikkerhedskilder.
I  

 praksis er der mange mulige usikkerhedskilder ved en måling [ref. 1],  

 herunder:
(a)	utilstrækkelig definition af  

 målestørrelsen, (b)	mangelfuld gennemførelse af  

 målestørrelsens definition, (c)	Ikke repræsentativ prøveudtagning -  

 den målte prøve repræsenterer ikke den definerede  

 målestørrelse, (d)	ikke tilstrækkeligt kendte effekter af  

 miljøforhold eller mangelfulde målinger af disse, (e)	personlige forskelle ved aflæsning af analoge  

 instrumenter, (f)	begrænset instrumentopløsning eller  

 tærskel for skelnen/opløsning, (g)	unøjagtige værdier for  

 målenormaler og referencematerialer, (h)	unøjagtige værdier for konstanter og  

 andre parametre, der er hentet fra eksterne kilder og som benyttes i  

 datareduktions-algoritmen, (i)	tilnærmelser og antagelser, der er indbygget  

 i målemetoden og -proceduren, (j)	variationer i gentagne observationer af  

 målestørrelsen under tilsyneladende identiske betingelser.
C2	Disse kilder er ikke nødvendigvis  

 uafhængige.
Nogle af kilderne (a) - (i) kan bidrage til (j).
Bilag D Korrelerede inputstørrelser D1	Hvis to inputstørrelser Xi  

 og Xk vides at være korrelerede i en vis grad - dvs.  

 hvis de på en eller anden måde er afhængige af hinanden -  

 skal   kovariansen  knyttet  til de to estimater xi  

 og xk, (D.1) betragtes som et yderligere bidrag til usikkerheden.  

 Graden af korrelation karakteriseres ved korrelationskoefficienten  

 r(xi ,xk) (hvor i ¹ k og ½r½ £ 1).
D2	I tilfælde af n uafhængige par af  

 samtidigt gentagne observationer af to størrelser P og Q  

 er kovariansen knyttet til de aritmetiske middelværdier og givet ved (D.2) og ved substitution kan r beregnes ud fra  

 ligning (D.1).
D3	For influensstørrelser må enhver grad  

 af korrelation baseres på erfaring.
Når der er korrelation, skal  

 ligning (4.1) erstattes af (D.3) hvor ci og ck er  

 følsomhedskoefficienterne defineret ved ligning (4.3) eller (D.4) hvor bidraget ui(y) til  

 standardusikkerheden på outputestimatet y, der følger af  

 standardusikkerheden på inputestimatet xi er givet  

 ved ligning (4.2). Det bør bemærkes, at resultatet af den anden  

 summation af led i ligning (D.3) eller (D.4) kan få negativt  

 fortegn.
D4	I praksis er inputstørrelser ofte  

 korrelerede, fordi den samme fysiske referencenormal, måleinstrument,  

 referencenulpunkt eller endog målemetode med en signifikant usikkerhed  

 benyttes ved evaluringen af deres værdier.
Lad os som generelt eksempel  

 antage, at to inputstørrelser X1 og  

X2, der er estimeret ved x1 og  

x2, afhænger af sættet af uafhængige  

 variable Ql  (l = 1,2,...,L) (D.5) skønt nogle af disse variable måske ikke  

 nødvendigvis optræder i begge funktioner.
Estimaterne  

x1 og x2 af inputstørrelserne vil  

 til en vis grad være korrelerede, selv om estimaterne ql  

(l = 1,2,...,L) er ukorrelerede.
Så er  

 kovariansen u(x1,x2) knyttet til  

 estimaterne x1 og x2 givet ved (D.6) hvor c1l og c2l er  

 følsomhedskoefficienterne afledt af funktionerne g1 og  

 g2 i analogi med ligning (4.3). Eftersom kun de led for hvilken  

 følsomhedskoefficienterne ikke  er nul bidrager til summen, er  

 kovariansen nul, hvis der ikke er nogen variabel, der er fælles for  

 funktionerne g1 og g2. Korrelationskoefficienten  

r(x1,x2 ) knyttet til estimaterne  

x1 og x2 bestemmes af ligning (D.6)  

 sammen med ligning (D.1).
 D5	Følgende eksempel viser de korrelationer, der  

 findes mellem værdier, som er tillagt to brugsnormaler, der er  

 kalibreret op mod samme referencenormal.
Måleproblem De to normaler X1 og  

X2 sammenlignes med referencenormalen Qs  

 ved hjælp af et målesystem, der er i stand til at bestemme en  

 forskel z i deres værdier med en tilhørende  

 standardusikkerhed u(z). Værdien qs for  

 referencenormalen er kendt med standardusikkerheden  

u(qs).
Matematisk model Estimaterne x1 og  

x2 afhænger af værdien qs af  

 referencenormalen og de observerede forskelle z1 og  

z2 i henhold til relationerne (D.7) Standardusikkerheder og kovarianser Estimaterne z1, z2  

 og qs anses for at være ukorrelerede, fordi de er  

 blevet bestemt ved forskellige målinger.
Standardusikkerhederne  

 beregnes ud fra ligning (4.4), og kovariansen knyttet til estimaterne  

x1 og x2 beregnes ud fra ligning (D.6),  

 idet det antages at u(z1) =  

 u(z2) = u(z), (D.8) Korrelationskoefficienten udledt af disse resultater,  

 er (D.9) Dens værdi går fra 0 til +1  

 afhængigt af forholdet mellem standardusikkerhederne  

 u(qs) og u(z).
D6	Eksemplet beskrevet ved ligning (D.5) er et  

 tilfælde, hvor man kan undgå at medtage korrelation i vurderingen  

 af målestørrelsens standardusikkerhed ved et  

 hensigtsmæssigt valg af modelfunktionen.
Introduktionen af de  

 uafhængige variable Ql - ved at erstatte de  

 oprindelige variable X1 og X2 i  

 modelfunktionen f i henhold til transformationsligningerne (D.5) -  

 giver en ny modelfunktion, der ikke længere indeholder de korrelerede  

  variable X1 og X2.
D7	Der forekommer imidlertid tilfælde, hvor  

 korrelation mellem to inputstørrelser X1 og  

X2 ikke kan undgås, f.eks. brug af samme  

 måleinstrument eller samme referencenormal ved fastlæggelsen af  

 inputestimaterne x1 og x2, men hvor  

 transformationsligninger for nye uafhængige variable ikke er til  

 rådighed.
Hvis desuden korrelationsgraden ikke kendes nøjagtigt,  

 kan det være nyttigt at bedømme den maksimale indflydelse, denne  

 korrelation kan have, ved en vurdering af den øvre grænse for  

 målestørrelsens standardusikkerhed, som får  

 følgende form - i det tilfælde, hvor der ikke skal tages hensyn  

 til andre korrelationer:
(D.10) hvor ur(y) er bidraget til  

 standardusikkerheden fra alle de resterende inputstørrelser, der  

 antages at være ukorrelerede.iv Bilag E Dækningsfaktorer udledt af effektive antal  

 frihedsgrader E1	For at estimere værdien af en  

 dækningsfaktor k svarende til en specificeret  

 dækningssandsynlighed er det nødvendigt, at pålideligheden  

 af standardusikkerheden u(y) af outputestimatet y tages  

 i betragtning.
Dvs. at der skal tages hensyn til, hvor godt  

u(y) estimerer standardafvigelsen knyttet til  

 måleresultatet.
For et estimat over standardafvigelsen af en  

 normalfordeling er antallet af frihedsgrader for dette estimat - der  

 afhænger af størrelsen af den stikprøve, det er baseret  

 på - et mål for pålideligheden.
På lignende  

 måde er et brugbart mål for pålideligheden af  

 standardafvigelsen knyttet til et outputestimat, dens effektive antal  

 frihedsgrader veff, hvis tilnærmede værdi  

 fås ved en passende kombination af det effektive antal frihedsgrader af  

 dens forskellige usikkerhedsbidrag ui(y).
 E2	Fremgangsmåden for beregning af en passende  

 dækningsfaktor k, når betingelserne for den centrale  

 grænseværdisætning er opfyldt, omfatter følgende tre  

 trin:
 (a)	Udled standardusikkerheden knyttet til  

 outputestimatet i henhold til den trinvise procedure anført i afsnit  

 7.
 (b)	Beregn det effektive antal frihedsgrader  

veff af standardusikkerheden u(y) knyttet til  

 outputestimatet y ud fra Welch-Satterthwaite's formel:
(E.1) hvor ui(y) (i =  

 1,2,...,N), der er defineret i ligning (4.2), er bidragene til  

 standardusikkerheden knyttet til det outputestimat y,  

 hidrørende fra standardusikkerhederne knyttet til inputestimaterne  

xi, som antages at være gensidigt statistisk  

 uafhængige, og vi er det effektive antal  

 frihedsgrader for standardusikkerhedsbidraget  

ui(y).
For en standardusikkerhed u(), der er opnået ved en Type A  

 evaluering som omtalt i afsnit 3.1, er antallet af frihedsgrader givet ved  

vi = n -1. Det er mere problematisk at sætte  

 antallet af frihedsgrader i relation til en standardusikkerhed  

u(xi), som er opnået ved en Type B evaluering.  

 Det er imidlertid almindelig praksis at gennemføre sådanne  

 evalueringer på en måde, der sikrer, at man undgår  

 underestimering.
Hvis der f.eks. sættes øvre og nedre  

 grænser a+ og a-, vælges de  

 sædvanligvis på en sådan måde, at sandsynligheden  

 for, at den pågældende størrelse ligger uden for disse  

 grænser er meget lille.
Under forudsætning af, at denne praksis  

 følges, kan frihedsgraderne for standardusikkerheden  

u(xi) på grundlag af en Type B evaluering,  

 tages som .
(c)	Dækningsfaktoren k tages fra  Tabel  

 E.1 i dette bilag.
Tabellen er baseret på en t-fordeling og  

 giver en dækningssandsynlighed på 95,45%. Hvis  

veff ikke er et heltal, hvad der normalt vil være  

 tilfældet, trunkeres veff  nedad til det  

 nærmeste heltal.
Tabel E.1:  Dækningsfaktorer k for  

 forskellige effektive antal frihedsgrader veff veff 1 2 3 4 5 6 7 8 10 20 50 ¥ k 13.97 4.53 3.31 2.87 2.65 2.52 2.43 2.37 2.28 2.13 2.05 2.00 Erhvervsministeriet, den 20. maj  

 1998 Vang Andersen /Bjarne Bang Christensen i   Udtryk,  

 der er særlig relevante for hovedtekstens sammenhæng, er skrevet  

 med kursiv, når de første gang optræder i dette dokument.  

 Bilag B indeholder en ordliste med disse udtryk, tilligemed henvisninger til  

 de kildedokumenter, hvorfra definitionerne er taget.
ii    

 	Der findes tilfælde - som man sjældent kommer ud for ved  

 kalibrering - hvor alle de mulige værdier af en størrelse ligger  

 på samme side af en enkelt grænseværdi.
Et velkendt  

 tilfælde er den såkaldte cosinus-fejl.
Behandlingen af  

 sådanne specialtilfælde er nærmere omtalt i [ref. 1].
 iii    

 	Der findes tilfælde - som man sjældent kommer ud for ved  

 kalibrering - hvor modelfunktionen er stærkt ulineær eller nogle  

 af følsomhedskoefficienterne [se ligning (4.2) og (4.3)] forsvinder og  

 der må medtages led af højere orden til ligning (4.1). Disse  

 særtilfælde er nærmere omtalt i [ref. 1].
