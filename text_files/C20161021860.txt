Vejledning om kriterier for Lægemiddelstyrelsens vurdering af bioækvivalens med henblik på generisk substitution Når en virksomhed søger om markedsføringstilladelse til et generisk lægemiddel, stiller Lægemiddelstyrelsen en række krav til resultaterne af de bioækvivalensundersøgelser, som virksomhederne har sendt.
Kravene gælder både, når det drejer sig om godkendelse af generiske lægemidler og efterfølgende mærkning med henblik på generisk substitution på det danske marked.
Desuden er der nogle generelle kriterier for mærkning af generika med henblik på substitution  uanset om disse er godkendt med henvisning til bioækvivalens eller terapeutisk ækvivalens.
Krav til resultater af bioækvivalensundersøgelser - acceptgrænser 90%-konfidensintervallet i bioækvivalensundersøgelser for ratio test versus reference for hhv.
AUC og Cmax skal almindeligvis ligge inden for 80,00-125,00%, men i særlige tilfælde, fx for substanser med smalt terapeutisk indeks, kan dette interval indsnævres til 90,00-111,11%.
 Det fremgår af Guideline on the Investigation of Bioequivalence (CPMP/QWP/EWP/1401/98 Rev. 1/ Corr), som danner grundlag for godkendelse af generika med henvisning til bioækvivalens over for eksempelvis 'Brand Leader'.
For en række substanser eller terapeutiske grupper har Lægemiddelstyrelsen vurderet, at der muligvis kan opstå terapeutiske problemer ved substitution mellem præparaterne.
Derfor har Lægemiddelstyrelsen indsnævret grænserne for, hvornår disse lægemidler kan mærkes med henblik på automatisk substitution, eller for nogle lægemidlers vedkommende helt ophævet generisk substitution, se venligst tabel 1.
 Listen afspejler den nuværende situation, og der kan opstå behov for justeringer i forbindelse med fremtidige, konkrete sager.
Tabel 1: Acceptgrænser for generisk substitution Kriterier for mærkning af generika henblik på substitution Substitution kan foretages mellem synonyme lægemidler med samme styrke og sædvanligvis samme lægemiddelform (se dog undtagelser nedenfor), og hvor der er påvist direkte terapeutisk ækvivalens eller bioækvivalens.
Alle lægemiddelgrupper og -stoffer er omfattet af substitutionsordningen.
Der substitueres mellem tabletter og kapsler med systemisk virkning og umiddelbar udløsning, forskellige salte af aktivt stof, selvom der kan være forskel på de godkendte indikationer.
Cremer, salver og lignende substitueres kun indbyrdes, hvis sammensætningen er ens (inkl. parfume og konserveringsmiddel).
Lægemiddelstyrelsen tillader ikke generisk substitution for præparater, hvor automatisk substitution kan medføre risiko for forkert anvendelse eller andre problemer, der vil kunne påvirke patienternes compliance.
Eksempler på sådanne situationer findes i tabel 2 nedenfor.
