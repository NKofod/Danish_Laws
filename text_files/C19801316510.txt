 Til dyrlægerne ved de eksportautoriserede svine- og kreaturslagterier.
 Ved den udsendte bekendtgørelse nr. 319 af 1. juli 1980, som afløser  

 bekendtgørelse nr. 274 af 26. august 1959, er der udstedt nye bestemmelser om  

 kontrol med kvægtuberkulose.
 I henhold hertil kræves der nu ikke mere rutinemæssige tuberkulinprøver af  

 danske kvægbesætninger, jf. § 11, og overvågningen af  

 kvægtuberkulosesituationen i Danmark foretages herefter i forbindelse med  

 kødkontrollen på slagterierne og ved eventuelle obduktioner.
 1. Indsendelse .
 1.1 Kvæg.
 Ved fund af forandringer af tuberkuløs natur skal der straks indsendes  

 materiale til typebestemmelse på statens veterinære serumlaboratorium.
 Ved udbredt tuberkulose bør serumlaboratoriet så vidt muligt kontaktes med  

 henblik på aftale om, hvilket materiale der ønskes indsendt.
 1.2. Svin.
 Ved forandringer af tuberkuløs natur, som er påvist udenfor hovedet og  

 fordøjelseskanalen (herunder leveren) med tilhørende lymfekirtler, eller som  

 må antages at skyldes tuberkelbakterier af den bovine type, skal der  

 indsendes materiale til statens veterinære serumlaboratorium.
 1.3 Andre pattedyr.
 Materiale skal indsendes til statens veterinære serumlaboratorium til  

 typebestemmelse.
 2. Indberetning .
 2.1. Kvæg.
 Er ikke mere fornødent, da veterinærdirektoratet gennem statens veterinære  

 serumlaboratorium underrettes om undersøgelsesresultatet.
2.2. Svin Der skal som hidtil foretages indberetning til vedkommende kredsdyrlæge,  

 men det er hensigten, når svinesundhedstjenesten bliver landsdækkende, at  

 pålægge denne at foretage indberetningen til veterinærdirektoratet.
 Dette forventes at kunne ske i løbet af 1981, og man vil til sin tid  

 udsende nærmere meddelelse herom.
 Cirkulæreskrivelse af 25. november 1959 om indsendelse af tuberkuløse  

 forandringer hos svin tilbagekaldes herved.
 P.V.V.
