Betænkning afgivet af Kommunaludvalget den 29. marts 2012 Betænkning over Forslag til lov om ændring af lov om kommunernes styrelse og regionsloven (Ophævelse af kommunal og regional pligt til konkurrenceudsættelse) [af økonomi- og indenrigsminister (Margrethe Vestager)] 1. Udvalgsarbejdet Lovforslaget blev fremsat den 11. januar 2012 og var til 1. behandling den 31. januar 2012. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 23. november 2011 dette udkast til udvalget, jf.
KOU alm. del  bilag 17. Den 11. januar 2012 sendte økonomi- og indenrigsministeren de indkomne høringssvar og et notat herom til udvalget.
Samråd Udvalget har stillet 5 spørgsmål til økonomi- og indenrigsministeren til mundtlig besvarelse, som denne har besvaret i et åbent samråd med udvalget den 9. februar 2012. Ministeren har efterfølgende sendt udvalget det talepapir, der lå til grund for besvarelsen af spørgsmålene.
Spørgsmål Udvalget har stillet 2 spørgsmål til økonomi- og indenrigsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF, EL og LA) indstiller lovforslaget til vedtagelse uændret.
Enhedslisten er tilhænger af, at velfærdsservice leveres af offentlige institutioner.
EL ser det som en forringelse af velfærden, når kommunernes eller regionernes service udliciteres eller privatiseres.
EL er imod, at kommune- og regionsaftalerne bruges til at fremtvinge yderligere konkurrenceudsættelse, udlicitering og offentlig-private partnerskaber.
For at sikre, at borgerne kan få en ordentlig velfærd, er det nødvendigt at fjerne statens tvang over for kommuner og regioner til at udlicitere.
Velfærdsservice leveres bedre af offentlige institutioner.
 EL mener derfor, at lovforslaget er et vigtigt skridt i den rigtige retning, da det fjerner den direkte tvang over for kommuner og regioner til at udlicitere serviceopgaver.
 EL kan derfor støtte lovforslaget.
 Et mindretal i udvalget (V, DF og KF) indstiller lovforslaget til forkastelse.
Venstre, Dansk Folkeparti og Det Konservative Folkeparti er tilhængere af, at skatteborgernes penge resulterer i bedst mulig service.
Det kræver bl.a., at den, som er bedst og billigst til at levere en given service, også får mulighed for at gøre det, uanset om det er en privat eller offentlig leverandør.
 V, DF og KF mener derfor, at lovforslaget trækker i den forkerte retning, når det er med til at lette det politiske pres på kommunernes fortsatte arbejde med at konkurrenceudsætte flere af deres opgaver.
Frivillighed i kommunernes arbejde er altid at foretrække, men V, DF og KF sætter dog også hensynet til anvendelsen af skatteborgernes penge og borgernes service højt.
Erfaringer og forskning har vist et meget klart billede af, at der er mange milliarder kroner at hente i gevinst og dermed mulighed for bedre service ved at konkurrenceudsætte offentlige opgaver og dermed teste markedet.
 V, DF og KF savner konkrete alternative forslag fra regeringen i forhold til, hvilke redskaber regeringen ønsker at anvende for at øge konkurrenceudsættelsesandelen, bl.a. i forbindelse med de kommende økonomiforhandlinger med kommunerne.
 V, DF og KF kan derfor ikke støtte lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Simon Kollerup (S) Annette Lind (S) Jan Johansen (S) Kirsten Brosbøl (S) Lennart Damsbo-Andersen (S) Mette Reissmann (S) Rasmus Prehn (S) Liv Holm Andersen (RV) fmd.
Hans Vestager (RV) Nadeem Farooq (RV) Annette Vilhelmsen (SF) Lisbeth Bech Poulsen (SF) Lars Dohn (EL) Rosa Lund (EL) Stine Brix (EL) Erling Bonnesen (V) Karen Ellemann (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Anni Matthiesen (V) Hans Christian Thoning (V) Morten Marinus (DF) Mikkel Dencker (DF) Karina Adsbøl (DF) Mette Hjermind Dencker (DF) Leif Mikkelsen (V) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
