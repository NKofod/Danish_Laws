Til Statens Bilinspektion 1. Formål med bestemmelserne.
På baggrund af resultaterne fra en undersøgelse vedrørende ventetider,  

 tidsbestillingssystemer og andre forhold af betydning for afviklingen af syn  

 ved de enkelte bilinspektionskredse fastsatte Justitsministeriet ved  

 cirkulæreskrivelse af 4. april 1984 retningslinjer for tilrettelæggelse af  

 bilinspektionens synsarbejde.
Med henblik på at skabe et forbedret og  

 ensartet serviceniveau i alle bilinspektionens kredse blev der herved med  

 virkning fra den 1. juni 1984 indført forskrifter om tidsbestilling efter et  

 stelnummersystem, som kan sikre en hensigtsmæssig, effektiv og  

 publikumsvenlig arbejdsgang og derved medvirke til at reducere ventetiderne.
 Erfaringer fra den forløbne tid viser, at der fortsat er væsentlige  

 forskelle mellem de enkelte bilinspektionskredses tilrettelæggelse af  

 synsarbejdet, og at arbejdets tilrettelæggelse har meget væsentlig  

 indflydelse på ventetidernes længde.
 Justistsministeriet må stedse lægge betydelig vægt på, at synsarbejdet  

 afvikles efter ensartede og hensigtsmæssige driftssystemer, der tilgodeser  

 kravet om en effektiv og publikumsvenlig arbejdsgang i de enkelte synskredse,  

 så ventetiderne både lokalt og for bilinspektionen som helhed bliver de  

 kortest mulige.
 Efter drøftelse med Statens Bilinspektions personaleorganisationer  

 fastsættes derfor de følgende forskrifter om bilinspektionens  

 tilrettelæggelse af synsarbejdet, der erstatter retningslinjerne i  

 cirkulæreskrivelsen af 4. april 1984.
I overensstemmelse med reglerne om tidsbestilling er udarbejdet et  

 standardiseret bestillingssystem, der ved afprøvning i praksis har medvirket  

 til en effektiv anvendelse af de personale- og anlægsmæssige ressourcer i  

 vedkommende synskredse.
Standardsystemet er optaget som bilag til denne  

 cirkulæreskrivelse.
Endvidere indeholder cirkulæreskrivelsen i afsnittene 2.1 og 2.2 nye  

 retningslinjer, hvorved der som en forsøgsordning indføres mulighed for  

 genbesættelse af synstidsreservationer, der ikke kan benyttes til det  

 køretøj, hvortil tidsbestilling er foretaget.
De nævnte retningslinjer tages  

 efter 1 år op til fornyet overvejelse med henblik på en samlet vurdering af  

 ordningens effekt på publikumsbetjening og ventetid ved Statens Bilinpektion.
 2. Tidsbestilte syn.
Der skal ved alle synshaller være adgang til tidsbestilling af syn.  

 Tidsbestilling af syn skal - afhængigt af den aktuelle personalekapacitet -  

 tilrettelægges for den enkelte synsbane ved anvendelse af blanketterne Sb 024  

 P og Sb 024 L.
Andre bestillingslister som f.eks. »korttidslister«  

 eller »tilkaldelister« må ikke anvendes.
Begrænsning i adgangen til  

 at foretage tidsbestilling - f.eks. for at kunne imødegå kapacitetsmangel i  

 forbindelse med akut sygefravær - må normalt ikke forekomme.
 Tidsbestilling skal kunne ske såvel telefonisk som ved personlig  

 henvendelse i bilinspektionens kontoråbningstid.
Ved tidsbestilling skal køretøjets registreringsnummer eller stelnummer  

 oplyses.
Fravigelse heraf kan kun ske i ganske særlige tilfælde, og kun når  

 bilinspektøren efter en konkret vurdering finder det hensigtsmæssigt under  

 hensyntagen til den aktuelle afvikling af tidsbestilte syn.
I andre tilfælde  

 må den pågældende fremstiller henvises til venterækken, såfremt køretøjet  

 ikke kan identificeres allerede ved bestillingen.
 Der skal afsættes 70% af synskapaciteten til tidsbestilte syn.  

 Standardsystemet, jf. bilag, indeholder et eksempel på korrekt placering og  

 fordeling af henholdsvis tidsbestilte syn og venterækkesyn, når synshallens  

 åbningstid er fra kl. 8.00 - 16.00.
Såfremt bilinspektionskredsens ventetid ved synstidsreservation udgør 6  

 dage eller derover, ændres kapacitetsfordelingen, således at 80% af  

 kapaciteten skal afsættes til tidsbestilte syn.
Dette gennemføres i praksis  

 ved, at indtegningen på bestillingslisterne 5 arbejdsdage fremme og senere  

 udvides til 80% af synskapaciteten, hvilket i almindelighed vil svare til  

 yderligere to normalsyn pr. dag for hver bilassistent.
Denne  

 kapacitetsfordeling bevares, indtil ventetiden er nedbragt til 5 dage eller  

 derunder.
Standardsystemet, jf. bilag, indeholder et eksempel på korrekt  

 placering af den yderligere afsatte kapacitet til tidsbestilte syn.
 Anden længerevarende kapacitetsfordeling med andre forholdstal end 70/30  

 kan kun opretholdes efter aftale med Justitsministeriet (rejseinspektøren).
 Kortvarigt kan kapacitetsfordelingen endvidere ændres til 80/20, såfremt  

 der gennem en periode forekommer væsentligt spild af synskapacitet på grund  

 af udeblivelser fra tidsbestilte syn jf. nedenfor under 2.1.
 Bestillingslisterne skal opbevares i synskredsen i mindst 3 måneder.
 2.1 Afbestilling af reserveret tid.
 En tidsbestilling, der ikke kan benyttes til det køretøj, hvortil den er  

 foretaget, kan ikke ændres eller benyttes af vedkommende fremstiller til syn  

 af et andet køretøj, men kan alene afbestilles, se dog nedenfor under 2.2.
En afbestilt synstid skal på ny tilbydes publikum som bestillingstid dagen  

 efter bilinspektionens modtagelse af afbestillingen.
Bilinspektøren kan dog,  

 hvis han skønner det hensigtsmæssigt, bestemme, at genbesættelse af samtlige  

 afbudstider skal afvente, at der hengår indtil 3 dage, fra afbestillingen  

 modtages af bilinspektionen.
Afbestilles en synstid på en bestillingsliste,  

 der i forvejen udviser en eller flere ledige bestillingstider, skal den  

 afbestilte tid udbydes som disse og må således ikke tilbageholdes til udbud  

 senere.
Adgangen til genbesættelse af afbestilte synstider kan eventuelt medvirke  

 til en stigning i antallet af synstidsreservationer, der senere afbestilles.  

 En sådan udvikling bør i givet fald modvirkes ved egnede foranstaltninger,  

 f.eks. drøftelse med de lokale brancheorganisationer samt ændring af  

 kapacitetsfordelingen mellem tidsbestilte syn og syn fra venterække til  

 80/20, jf. ovenfor under 2. Såfremt udviklingen i antallet af afbestillinger  

 i en bilinspektionskreds gør det påkrævet, kan bilinspektøren endvidere  

 undtagelsesvis bestemme, at nogle konkrete afbestillingstider ikke skal  

 genbesættes, men i stedet skal afsættes til syn fra venterække.
Denne  

 foranstaltning bør kun i ganske kort tid iværksættes uden nærmere drøftelse  

 med Justitsministeriet (rejseinspektøren).
2.2 Tidsbestilling til periodisk syn af store køretøjer, der er registreret med samme ejer.
En tidsbestilling til periodisk syn af store køretøjer (over 3500 kg  

 totalvægt), der ikke kan benyttes til det køretøj, hvortil den er foretaget,  

 kan uanset det ovenfor under 2.1 anførte benyttes til syn af et andet stort  

 køretøj, såfremt det dokumenteres, at køretøjerne er registreret med samme  

 ejer.
Ved fremstillingen skal således medbringes den oprindelige tilsigelse  

 eller kopi deraf.
 3. Ikke tidsbestilte syn.
Et køretøj kan ikke afvises fra syn under henvisning til, at køretøjet  

 ikke fremstilles efter forudgående aftale om tidsbestilling.
Uanset  

 pladsforholdene skal der derfor ved alle synshaller på synshallens område  

 være etableret en afmærket venterække til ekspedition af fremstillere, der  

 ikke har bestilt tid til syn.
Ombytning af køretøjer i venterække må ikke  

 finde sted.
Statens Bilinspektion påser i fornødent omfang de ordensmæssige forhold i  

 venterækken på bilinspektionens område.
Syn af køretøjer fra venterækken skal  

 foretages, når der er faktisk mulighed herfor.
Venterækkesyn foretages  

 således både i perioder, der særligt er afsat hertil, og når en  

 tidsbestilling, f.eks. på grund af udeblivelse eller afbestilling, ikke  

 udnyttes.
 Kapaciteten til syn efter bestilling henholdsvis fra venterække skal  

 fordeles på samtlige bilassistenter.
 Tid, der er afsat til syn fra venterække, må ikke være placeret i  

 tilslutning til arbejdstids begyndelse eller ophør.
 4. »Omstillersyn«.
Omstillersyn foretages hver dag i det første tidsinterval, der er afsat  

 til syn fra venterække.
En særlig venterække for omstillere skal i dette  

 tidsrum være etableret efter de almindelige bestemmelser om venterækker, jf.  

 ovenfor under 3. Ekspedition fra den ordinære venterække påbegyndes  

 umiddelbart efter afvikling af omstillersynene.
 Køretøjer til omstilling kan ikke nægtes adgang til den ordinære  

 venterække.
Omstillere må ikke henvises til tidsbestillingssystemet.
Tid til  

 omstilling skal dog altid kunne bestilles efter de almindelige bestemmelser  

 om tidsbestilte syn, jf. ovenfor under 2.
 5. Særlige syn.
Såfremt et syn kræver bilinspektørens medvirken, kan fremstilleren  

 henvises til at afvente bilinspektørens tilstedeværelse.
Fremstilleren skal  

 dog tilbydes aftale om et tidspunkt, hvor køretøjet kan fremstilles for  

 bilinspektøren.
 8. Ikrafttræden m.v.
 Denne cirkulæreskrivelse træder i kraft den 15. december 1987.
 Samtidig ophæves Justitsministeriets cirkulæreskrivelse af 4. april 1984.
P.
M.
V.
TORNØE STANDARDSYSTEM Fordeling og placering af tidsbestilte syn og tid, der er afsat til syn  

 fra venterække, kan i overensstemmelse med forskrifterne om tilrettelæggelse  

 af synsarbejdet indtegnes efter omstående standardsystem.
Tidsbestilte syn er angivet med pile, og fjedermarkering er tid, der er  

 afsat til syn fra venterække og til afvikling af syn i øvrigt.
Skraverede  

 tidsintervaller angiver, at der ikke skal indtegnes et tidsbestilt syn.
Kolonne A viser indtegningen på en personbilbane, der er bemandet med 1  

 bilassistent.
Der er afsat 16 tidsbestilte syn a 20 mandminutter.
Kolonne B viser indtegningen på en personbilbane, der er bemandet med 2  

 bilassistenter.
Der er indtegnet 31 tidsbestilte syn a 20 mandminutter.
Kolonne C viser indtegningen på en lastbilbane, der er bemandet med 1  

 bilassistent.
Der er afsat 10 tidsbestilte syn a 30 mandminutter og 1  

 tidsbestilt syn a 20 mandminutter.
Kolonne D viser indtegningen på en lastbilbane, der er bemandet med 2  

 bilassistenter.
Der er afsat 20 tidsbestilte syn a 30 mandminutter.
 Pilene til højre for kolonnerne angiver placeringen af yderligere  

 tidsbestilte syn, når kapacitetsfordelingen ændres til 80/20.
 Ved synstidsreservation til et køretøj skal altid afsættes den tid, der  

 svarer til køretøjskategorien, uanset om synet indtegnes på en personbilbane  

 eller en lastbilbane.
Ved bestilling af tid til registreringssyn af tankkøretøjer og busser (M3)  

 kan beregnes et tillæg til synstiden på 100% (30 mandminutter pr. enhed). Det  

 samme gælder for store køretøjer (N2, N3, O3 og O4), når disse skal godkendes  

 til synsfri sammenkobling eller til dyretransport.
Til kontrolsyn af  

 standardtypegodkendte køretøjer beregnes et tillæg til synstiden på 50% (10  

 mandminutter pr. enhed).
