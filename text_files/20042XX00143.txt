Skriftlig fremsættelse (6. april 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 midlertidig binding af kommunernes og amtskommunernes overskudslikviditet og  

 ændring af forskellige kommunaløkonomiske love  

 (Binding af overskudslikviditet i kommunerne indtil 2007, indførelse af  

 midlertidige begrænsninger i den kommunale og amtskommunale skatteudskrivning  

 for 2006 og midtvejsregulering af den kommunale udligning af  

 beskatningsgrundlag for 2005) (Lovforslag nr.
L 144).
 Formålet med lovforslaget er dels at begrænse udgiftsvæksten  

 i kommunerne i 2005 og dels at understøtte en hensigtsmæssig økonomisk adfærd  

 i  

 kommuner og amtskommuner i perioden op til kommunalreformen.
 En del af lovforslaget er en udmøntning af den opfølgende  

 aftale om kommunernes økonomi for 2005, som regeringen og KL indgik den 23.  

 februar 2005. Baggrunden for denne aftale er, at kommunernes budgetterede  

 udgifter for 2005 overskrider det udgiftsniveau, der lå til grund for  

 økonomiaftalen fra juni 2004 mellem regeringen og KL om kommunernes økonomi  

 for  

 2005.
 Med henblik på at skabe sikkerhed og stabilitet om den  

 kommunale og amtskommunale skatteudskrivning i perioden op til  

 kommunalreformen, gennemføres der herudover nogle begrænsninger i  

 skatteudskrivningen for 2006.
 Udmøntningen af aftalen af 23. februar 2005 mellem  

 regeringen og KL indebærer, at der indføres en likviditetsbinding fra 1. juli  

 2005 til 1. januar 2007, hvor kommunerne deponerer 60 procent af den del af  

 deres likviditet ultimo 2004, som overstiger 2,9 procent af de budgetterede  

 bruttodrifts- og anlægsudgifter i 2005. Der indføres endvidere en begrænsning  

 på væksten i det selvbudgetterede udskrivningsgrundlag for 2006 og en  

 midtvejsregulering af udligningen af beskatningsgrundlag for 2005 i 2005 på  

 baggrund af det faktiske folketal pr. 1. januar 2005.
For kommunerne indebærer lovforslaget herudover, at de  

 kommunale skatteprocenter for 2006 fastfryses på 2005-niveauet.  

 Fastfrysningen  

 af skatteprocenterne kan bidrage til at skabe stabilitet om den kommunale  

 skatteudskrivning i perioden op til kommunalreformen.
For nogle kommuner vil  

 fastfrysningen dog kunne skabe likviditetsproblemer i 2006. Med henblik på at  

 imødegå dette foreslås tilskudspuljen til særligt vanskeligt stillede  

 kommuner  

 midlertidigt forhøjet med 150 mio. kr.  finansieret via det kommunale  

 bloktilskud.
Endvidere indebærer lovforslaget, at der indføres en hjemmel til  

 indenrigs- og sundhedsministeren til at gennemføre en midtvejsregulering af  

 udligningen for kommunerne i 2006  svarende til den midtvejsregulering,  

 der er  

 aftalt med KL for 2005.
For amtskommunerne indebærer lovforslaget, at amtskommunerne  

 omfattes af de samme bestemmelser om likviditetsbinding som kommunerne.
De  

 amtskommunale skatteprocenter for 2006 vil ligeledes blive fastfrosset på  

 2005-niveauet, og der indføres obligatorisk statsgaranti for amtskommunerne  

 for  

 2006, dvs. at amtskommunerne for 2006 skal budgettere med det  

 statsgaranterede  

 udskrivningsgrundlag, således et efterfølgende reguleringer af de  

 budgetterede  

 indtægter undgås.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
