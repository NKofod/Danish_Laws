En ansøger henvender sig i socialforvaltningen med lønseddel og  

 oplyser om tjenestemandsstatus.
Efter dagældende regler skulle  

 socialindkomsten tillægges et fiktivt pensionsbeløb, hvilket ansøgeren ikke  

 var bekendt med.
Oplysningspligten var opfyldt.
 Amtsankenævnet har den 23. november 1988 behandlet Deres klage over  

 kommunes sociale udvalgs krav om tilbagebetaling af for meget modtaget  

 boligsikring i 1986. Tilbagebetalingskravet er i alt på 1.380 kr.
Nævnet har truffet følgende A F G Ø R E L S E :
 Amtsankenævnet ophæver kommunes krav om tilbagebetaling af for meget  

 modtaget boligsikring for perioden 1. januar - 31. maj 1986, idet nævnet  

 finder, at De har opfyldt Deres oplysningspligt, indtil der sker en væsentlig  

 og varig ændring i Deres indtægtsforhold, hvilket finder sted pr. 1. juni  

 1986.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om boligstøtte, § 41 og Boligstyrelsens cirkulære af 30.  

 august 1982, pkt. 14.6.
Oplæg til møde i amtsankenævnet den 23. november 1988 J.nr.:
 Navn:
CPR-nr./alder: 36 år Adresse:
Stilling: Omsorgsassistent Civilstand: Fraskilt Børn: 2 hjemmeboende under 18 år Modtaget i km.: 12. februar 1988 Modtaget i aa.: 21. april 1988 Notat udsendt: 25. oktober 1988 Klagen:
 Der klages den 8. februar 1988 til amtsankenævnet over kommunes sociale  

 udvalgs krav om tilbagebetaling af for meget modtaget boligsikring i 1985/86.  

 I alt tilbagebetalingskrav 1.380 kr.
 Kommunens begrundelse:
 Angående klage over 1985 henviser kommunen til, at dette klagepunkt er  

 afgjort af amtsankenævnet i 1987. Angående krav om tilbagebetaling af  

 boligsikring udbetalt i perioden 1. januar - 30. juni 1986, i alt 1.380 kr.:  

 Klagers endelige husstandsindtægt afviger fra den oprindelige med over 10.000  

 kr., hvorfor boligsikring skal omregnes.
 Faktiske oplysninger:
Der er ved den oprindeligt beregnede boligsikring anvendt en indtægt på i  

 alt 84.000 kr.
Den endelige opgjorte husstandsindtægt ifølge oplysninger fra  

 skatteforvaltningen var på 151.577 kr.
Klager har herefter indsendt  

 lønsedler, hvorefter husstandsindtægten bliver reduceret til 129.000 kr.  

 efter tillæg og fradrag.
 Tilbagebetalingskravet forbliver dog uændret, idet en husstandsindkomst på  

 129.000 kr. ikke berettiger til boligsikring, når den regulerede husleje  

 udgør 16.273 kr. årligt.
Ifølge lønsedler udgør klagers A-indkomst for perioden 1. januar - 30.  

 juni 1988 i alt: 61.643,49 kr., omregnet til årsbasis 123.286,98 kr.
Hertil  

 skal lægges et fiktivt pensionsbeløb ifølge lov om socialindkomst, § 2, stk.  

 4, af skatteforvaltningen udregnet til 14.804 kr.
Hertil lægges endvidere  

 renteindtægt 458 kr. og 2.700 kr.
Indkomst i alt 141.248,98 kr.
Fradrag:  

 Lønmodtagerfradrag 3.200 kr. og B-indkomst 76 kr., børn 18.800 kr.  

 Husstandsindkomst herefter: 119.172 kr.
Ifølge sekretariatets udregning  

 berettiger denne husstandsindkomst heller ikke til boligsikring.
 Sagsforløb:
Klager har henvendt sig med ansøgning om ændring af socialindkomsten den  

 3. januar 1986, hvor hun oplyser en månedlig indtægt på 8.652 kr., ingen  

 pension, men renteindtægt 2.700 kr. årligt.
Lønmodtagerfradrag 6.102 kr.  

 Kommunen udregner på basis heraf boligsikring med 230 kr. månedlig.
Klager  

 henvender sig på ny 1. juli 1986 med oplysning om, at hun er overgået fra 30  

 til 40 timer ugentlig arbejde og har en månedlig lønindtægt på 11.898 kr.  

 brutto.
Boligsikring bortfalder med virkning fra 1. juli 1986.
 Indtægter i perioden 1. januar - 30. juni 1986:
Klager har 3. januar 1986 til kommunen oplyst en forventet fremtidig  

 indtægt på månedlig 8.652 kr., hvilket svarer præcist til beløbet på januar  

 måneds lønseddel.
Indtægten er i alt blevet højere.
Der har været følgende  

 udbetalinger:
Det bemærkes, at klager i juni er overgået til fuldtidsarbejde, hvilket  

 meddeles boligsikringskontoret, men først så det får virkning fra juli 1986.  

 Det bemærkes videre, at der i juni måneds indtægt er en lønregulering på  

 2.790,50 kr.
Det fremgår ikke hvilke måneder lønreguleringen vedrører.
 Klager er ikke vidende om, at der for tjenestemænd skal tillægges  

 indtægten et fiktivt pensionsbidrag i henhold til lov om social indkomst, §  

 2, stk. 4. Kommunen har heller ikke været opmærksom på det, da man efter  

 klagers henvendelse om forventet fremtidig indtægt, beregner boligsikring  

 alene ud fra A-indkomst, med de af klager oplyste rentetillæg og  

 lønmodtagerfradrag.
 Forskellen mellem klagers oprindeligt beregnede husstandsindkomst og den  

 endelig opgjorte ligger dels i det fiktive pensionsbidrag på 14.804 kr., dels  

 i en højere indtægt.
 Da indtægten omregnet til årsbasis overstiger den oplyste forventede  

 fremtidige indtægt med mere end 10.000 kr., skal boligsikring omregnes med  

 tilbagevirkende kraft i henhold til lov om boligstøtte, § 41, stk. 2.
Efter § 7 i dagældende lov, jfr.
B LBK nr 670 af 23/09/1986 skal  

 socialindkomsten tillægges et fiktivt pensionsbeløb.
