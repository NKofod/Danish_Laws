Fremsat den 25. april 2002 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om udbygning af virksomheden på Statens Serum  

 Institut Folketinget pålægger regeringen at sikre en  

 udbygning af Statens Serum Instituts virksomhed med det formål  

 at:
styrke forskningen i de sygdomme, der rammer millioner af mennesker,  

 specielt i den fattige verden, producere vacciner, der kan sælges billigt og leveres til de  

 fattige lande enten direkte eller via bistandsprogrammer, der f.eks. sikrer  

 gratis vaccination imod malaria, overføre produktionsviden og patenter til fattige lande,  

 så de selv kan opbygge et beredskab mod sygdomme og producere den  

 nødvendige medicin, og sikre den fornødne kapacitet til fortsat dansk  

 blodproduktion.
Bemærkninger til forslaget Statens Serum Institut er i dag garant for,  

 at Danmark har en af verdens mest sikre forsyninger med blodprodukter.  

 Baseret på de danske bloddonorer, amternes blodbanker og en offentligt  

 ejet produktion af blodprodukter har Danmark en enestående  

 ordning, hvor ingen, hverken donorer eller virksomheder, tjener penge på  

 blod, hvor der er en meget stor sikkerhed for, at blodet er fri for  

 smitte, hvor der er stor sikkerhed for, at syge kan behandles med  

 blodprodukter af meget høj kvalitet, hvor der, i tilknytning til produktionen af blodprodukter, er  

 udviklet nye vigtige lægemidler.
Denne succesrige ordning vil den borgerlige regering lave  

 om på.
Regeringen foreslår, at den danske forsyning af  

 blodprodukter skal udliciteres og privatiseres.
Forslagsstillerne  

 ønsker at gå den modsatte vej.
 For det første vil forslagsstillerne bevare den  

 nuværende ordning for at sikre selvforsyning af blodprodukter af en  

 meget høj kvalitet til danske patienter og bevare muligheden for at  

 hjælpe andre lande i nød.
For det andet ønsker forslagsstillerne, at Statens  

 Serum Institut fortsat   og i endnu højere grad end hidtil   skal  

 bidrage til at løse væsentlige opgaver for at højne den  

 globale sundhed.
Forslagsstillerne vil udbygge Statens Serum Institut som en  

 vigtig del af dansk bistandshjælp til klodens fattigste   og dermed  

 løse en opgave, som de multinationale medicinalvirksomheder ikke  

 løser, fordi der ikke kan tjenes penge nok på at sælge  

 medicin til fattige.
På dette felt er Statens Serum Institut allerede i  

 dag en vigtig aktør, fordi Statens Serum Institut ikke skal tjene  

 penge til ejerne.
 Statens Serum Institut udfører en lang række  

 opgaver som led i det danske beredskab mod smitsomme sygdomme og forsker  

 inden for vigtige områder som kræft, resistens imod antibiotika  

 m.m.
Desuden producerer Statens Serum Institut livsvigtig  

 medicin af blodplasma.
Disse produkter har en international meget høj  

 kvalitet og produceres i væsentlig grad ud fra egne patenter.
Det  

 gælder ikke mindst medicin, der bruges af patienter, der mangler  

 antistoffer i blodet.
Disse lægemidler kan kun forarbejdes af  

 blodplasma, ikke på anden måde.
Ud over den eksisterende produktion har instituttet en  

 omfattende udvikling af nye produkter baseret på blodplasma, herunder  

 til anvendelse ved leversvigt kræftbehandling forebyggelse af kredsløbsforstyrrelser samt en række andre lægemidler.
Hvis regeringen får held til at stoppe  

 blodproduktionen på Statens Serum Institut, vil det betyde, at en dansk  

 produktion erstattes med import, og medføre nedlæggelsen af over  

 100 stillinger.
Det vil også stoppe udviklingen af nye vigtige  

 lægemidler, medføre nedlæggelse af analyse- og  

 kontrolfunktioner og anden rådgivning af det danske sundhedsvæsen  

 og medføre en generel svækkelse af Statens Serum Institut.
Statens Serum Institut er endvidere kendt som  

 førende på verdensplan inden for vigtige vacciner og  

 lægemidler mod smitsomme sygdomme.
Det gælder inden for poliovaccine og deltagelse i den internationale udvikling for helt at  

 udrydde polio, tuberkulosevaccine, hvor man er i gang med at udvikle en ny forbedret  

 vaccine, hiv-vaccine, der er under udvikling, og malariavaccine, der er under afprøvning og anses for at  

 være et gennembrud i kampen mod malaria, der er en af de sygdomme, der  

 globalt dræber flest.
Disse sygdomme er ikke mindst udbredt i de fattigste  

 lande, og derfor har de multinationale medicinalfirmaer ikke haft den store  

 interesse i at udvikle og sælge lægemidler og vacciner mod disse  

 sygdomme.
Der har ikke været udsigt til at kunne opnå  

 salgsindtægter store nok sammenlignet med de lægemidler, der  

 sælges i den rige verden.
Derfor er virksomheder som Statens Serum  

 Institut et vigtigt alternativ til de kommercielle medicinalvirksomheder.
 Det foreslås derfor, at der afsættes midler  

 til at udbygge Statens Serum Instituts virksomhed med de formål.
 Samlet set ønsker forslagsstillerne et offentligt  

 ejet alternativ til de kommercielle medicinalvirksomheder, der i alt for  

 høj grad er fokuseret på at tjene det størst mulige  

 overskud til aktionærerne.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udbygning af  

 virksomheden på Statens Serum Institut.
(Beslutningsforslag nr.
B 105).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
