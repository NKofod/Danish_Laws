På overgangstidspunktet for efterløn havde medlemmet over  

 3.120 timer, men manglede 4 måneder i at opfylde 2 årsreglen.
Han  

 kunne derfor ikke få fradrag for pensioner efter den lempeligere  

 ordning.
 Dagen efter modtagelsen af efterlønstilladelsen kontaktede  

 medlemmet kassen for at få tilladelsen annulleret, og efter  

 påske, den 18. april 2001, anmodede medlemmet skriftligt om  

 annullation.
 Medlemmet begrunde anmodningen om annullation med at kassen burde have  

 vejledt ham om at han burde have ventet med at søge om efterløn  

 til 2 årsfristen var udløbet og i stedet have søgt  

  dagpenge i de 4 måneder.
Nævnet fandt at tilladelsen kunne tilbagekaldes - da medlemmet endnu ikke havde fået udbetalt efterløn og  

 straks havde anmodet om annullatio, - da det først var med virkning fra den 1. juli 2001 at de  

 første medlemmer kunne opfylde 2 årsreglen, og -da der i øvrigt ikke var hensyn der talte mod en  

 tilbagekaldelse.
 Nævnet henviste medlemmet til at henvende sig til kassen om mulighed  

 for at modtage dagpenge fra hans tilmeldelse til arbejdsformidlingen den 18.  

 april 2001.
Overgang til efterløn kan ikke  

 annulleres Ankenævnet har behandlet Deres klage på møde den 13.  

 juni 2001.
Nævnet traf denne A F G Ø R E L S E Deres overgang til efterløn pr. 1. april 2001 kan annulleres.
Ankenævnet har ved vurderingen af Deres ret til at tilbagekalde  

 Deres efterlønsansøgning således at tilladelsen til  

 efterløn annulleres lagt vægt på -at De dagen efter modtagelsen af efterlønstilladelsen henvendte  

 Dem telefonisk til kassen om annullation af tilladelsen da fradraget for  

 pension var større end De havde regnet med, -at De ved brev af 18. april 2001 skriftligt anmodede om annullation, -at udbetaling af efterløn endnu ikke var påbegyndt, -at der er tale om et kompliceret regelsystem, -at det først var med virkning fra den 1. juli 2001 at de  

 første medlemmer kunne opfylde 2-årsreglen, samt -at der ikke i øvrigt er andre hensyn der skulle forhindre en  

 tilbagekaldelse af tilladelsen til overgang til efterløn.
 Såfremt De ønsker at modtage dagpenge fra den 18. april 2001,  

 hvor De tilmeldte Dem arbejdsformidlingen, må De henvende Dem til  

 kassen for at denne kan tage stilling hertil som 1. instans.
 Ankenævnet ændrer således direktoratets afgørelse  

 af 6. november 2001.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsløshedskasse Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen af De fyldte 60 år den 10. august  

 1999.
A-kassen har den 8. maj 2000 udstedt et efterlønsbevis til Dem.
Af  

 efterlønsbeviset fremgår, at det har virkning fra den 10. august  

 1999. Det fremgår videre, at "Hvis De med virkning fra den 1. august  

 1999 udskyder Deres overgang til efterløn i mindst 2 år, og De  

 dokumenterer, at De i denne periode har lønarbejde eller  

 selvstændig virksomhed som kombinationsforsikret i mindst 3.120  

 arbejdstimer, deltidsforsikrede mindst 2.496 timer, eller driver  

 selvstændig virksomhed i væsentligt omfang, får de  

 følgende rettigheder:
1) 	mulighed for at få efterløn med højeste  

 maksimale efterlønssats, 2) 	mulighed for en mere lempelig pensionsmodregning, og 3) 	mulighed for ved fortsat arbejde at optjene en skattefri  

 præmie, som De kan få udbetalt, når De fylder 65  

 år.".
 Det fremgår videre af sagen, at De den 9. oktober 2000 er blevet  

 opsagt fra Deres job hos xxx med fratrædelse den 31. marts 2001.
A-kassen har den 21. marts 2001 modtaget Deres ansøgning om  

 efterløn.
Det fremgår af ansøgningen, at De ønsker  

 at overgå til efterløn den 1. april 2001.
 Den 9. april 2001 har a-kassen truffet afgørelse om, at De er  

 overgået til efterløn den 1. april 2001.
I brev af 18. april 2001 har De klaget over a-kassens afgørelse.
I  

 klagen har De blandt andet anført, at De ved et møde i a-kassen  

 har forelagt Deres situation for a-kassen, at efter en beregning fik De  

 besked om, at De havde haft beskæftigelse i 3.152 timer, hvorfor De var  

 berettiget til at modtage den maksimale efterlønssats, at De  

 står uforstående overfor, hvorfor a-kassen ikke har rådet  

 Dem til at modtage dagpenge, og at De stadig er aktiv jobsøgende, De  

 har derfor d.d. henvendt Dem til Arbejdsformidlingen i Greve.
 A-kassen har den 19. april 2001 modtaget en ledighedserklæring,  

 hvoraf det fremgår, at De har tilmeldt Dem Arbejdsformidlingen den 18.  

 april 2001.
 I Deres e-mail af 16. maj 2001 har De anmodet a-kassen om at indbringe  

 Deres sag for Arbejdsdirektoratet, således at De kan gå på  

 dagpenge indtil den 10. august 2001.
 Det fremgår af sagen, at a-kassen har talt med den  

 pågældende sagsbehandler, der har vejledt Dem, og at  

 sagsbehandleren er sikker på, at hun ikke har vejledt Dem forkert.
 Af a-kassens samtalerapport af 28. maj 2001 fremgår det, at De  

 ønsker at overgangen til efterløn annulleres og at De  

 ønsker at modtage dagpenge frem til det tidspunkt, hvor De opfylder  

 2-års-reglen.
 A-kassen har den 31. maj 2001 fastholdt dens afgørelse af 9. april  

 2001. A-kassen har derfor sendt Deres klage til Arbejdsdirektoratet.
Direktoratet har den 11. september 2001 fra a-kassen modtaget Deres brev  

 af 22. juli 2001. Det fremgår af Deres brev, at De føler, at De  

 er blevet dårligt og mangelfuldt informeret, specielt i forhold til da  

 fagforeningen sendte Dem et ansøgningsskema om efterløn.
De kan  

 heller ikke forstå, hvorfor De ikke blev indkaldt til et møde  

 eller blev rådet til at melde Dem arbejdsløs.
A-kassen har efter anmodning fra direktoratet telefonisk oplyst, at der  

 ikke foreligger noget notat på det møde De havde med den  

 pågældende sagsbehandler, som beregnede timerne til opfyldelse af  

 2-års-reglen, og at det er kutyme, at a-kassen sender  

 ansøgningsskema om efterløn, når medlemmet anmoder herom.  

 Ledernes a-kasse sender kun automatisk efterlønsansøgningsskema  

 til de medlemmer som mister deres dagpengeret på  

 60-års-dagen." Sekretariatet er enig i fremstillingen.
2. Arbejdsdirektoratets afgørelse Direktoratet traf den 6. november 2001 denne afgørelse:
 "De er overgået til efterløn den 1. april 2001.
 Deres overgang til efterløn kan ikke annulleres.
 Hvis De udtræder af den fleksibel efterlønsordning, kan De  

 ikke genindtræde i ordningen.
Begrundelse Overgang til efterløn Det fremgår af § 12, stk. 2, i dagældende  

 bekendtgørelse nr. 561 af 22. juni 2001 om fleksibel efterløn,  

 at efterløn ydes efter skriftlig ansøgning og tidligst fra det  

 tidspunkt, hvor a-kassen har modtaget ansøgningen. (Bestemmelsen  

 findes nu i § 15, stk. 2 i bekendtgørelse nr. 594 af 22. juni 2001 om  

 fleksibel efterløn).
 A-kassen har den 21. marts 2001 modtaget Deres ansøgning om at  

 overgå til efterløn den 1. april 2001.
 På den baggrund har a-kassen den 9. april 2001 truffet  

 afgørelse om, at De kan overgå til efterløn den 1. april  

 2001.
 Et medlem, som tidligst overgår til efterløn mindst 2  

 år efter bevistidspunktet, og som i den periode har haft  

 lønarbejde i mindst 3.120 timer har blandt andet ret til at få  

 efterløn med den dagpengesats, medlemmet ville være berettiget  

 til i tilfælde af ledighed samt et lempeligere fradrag for pensioner,  

 jf. § 74 j, stk. 5 i lov om arbejdsløshedsforsikring m.v., jf. seneste  

 lovbekendtgørelse nr. 603 af 25. juni 2001 og § 9 i dagældende  

 bekendtgørelse om fleksibel efterløn. (Bestemmelsen findes nu i  

 § 12 i den nye bekendtgørelse om fleksibel efterløn).
Det fremgår, at De fra efterlønsbevistidspunktet den 10.  

 august 1999 til den 1. april 2001 har arbejdet 3.152 timer, men at De er  

 overgået til efterløn inden beviset har haft virkning i mindst 2  

 år.
De opfylder således ikke 2-års-reglen.
De kan derfor  

 kun få udbetalt efterløn med højst 91 pct. af den  

 maksimale efterlønssats og Deres private pensioner og pensioner som er  

 oprettet som led i et tidligere ansættelsesforhold skal medføre  

 fradrag i Deres efterløn.
 Direktoratet har ikke hjemmel til at annullere Deres overgang til  

 efterløn.
 Det fremgår af lovens § 74 d, at et medlem, der udtræder af  

 efterlønsordningen ikke kan genindtræde i ordningen.
 De har således ikke mulighed for at udtræde af  

 efterlønsordningen og modtage dagpenge indtil De opfylder  

 2-års-reglen for herefter at indtræde i efterlønsordningen  

 igen.
A-kassens vejledning I Deres brev af 22. juli 2001har De anført, at De føler at  

 De er blevet dårligt og mangelfuldt informeret af fagforeningen  

 (a-kassen?).
 Direktoratet finder imidlertid ikke, at a-kassens vejledning giver  

 anledning til kritik.
Direktoratet har herved lagt vægt på, at a-kassen i  

 forbindelse med udstedelsen af efterlønsbevis, har vejledt Dem om  

 indholdet og kravene til 2-års-reglens opfyldelse samt at De selv  

 søgte om overgang til efterløn den 1.april 2001, uanset denne  

 vejledning." 3. Klagen til ankenævnet De har den 30. november 2001 i klagen anført  

 følgende:
"Ved brev af 6.11-01 har Arbejdsdirektoratet meddelt mig at min anke ikke  

 ændrer den tidligere trufne afgørelse.
Dette vil jeg hermed  

 protestere mod under henvisning til følgende:
1. Ved min opsigelse 9.10-00 henvendte jeg mig både personligt og  

 skriftligt til xxx.
Jeg fik her omgående bekræftet, at det  

 juridiske var uangribeligt og blev viderehenvist til A-kassen.
2. I A-kassen blev min situation vurderet, og jeg fik følgende  

 besked: "Du er heldig for du opfylder min. grænsen på 3120 timer  

 (3152 timer er optjent.)" 3. Jeg har aldrig planlagt at gå på efterløn som 60  

 årig, og ej heller som 62 årig.
Men andre tog en anden  

 beslutning, hvorfor jeg søgte og fik andet job.
Dette gik  

 desværre i hårdknude p.g.a. min tidligere arbejdsgiver.
4. Min fagforening sender den 14/3-01 et skema om ansøgning om  

 efterløn.
Da jeg har fremlagt situationen for min fagforening er jeg  

 ikke i tvivl om, at det er den rigtige løsning for mig.
Jeg returnerer  

 omgående ansøgningen i underskrevet stand.
Jeg bliver ikke  

 kontaktet af min fagforening hverken til et møde eller telefonisk.
Jeg  

 gik på efterløn ud fra forkerte forudsætning, Efter mit  

 møde med sagsbehandleren den 9/10-00 var det mit indtryk, at jeg  

 opfyldte den særlige 2 års regel.
Havde jeg vidst, at min  

 overgang til efterløn ikke skete under 2 års reglens opfyldelse,  

 havde jeg aldrig valgt efterløn.
På grund af mine pensioners  

 størrelse kan den løsning simpelthen ikke svare sig for  

 mig.
 5. Ved brev af 9/4-01 meddelte xxx, at jeg er tildelt flexibel  

 efterløn fra 1.4.01.
6. Nu ser jeg, at det er gået helt galt.
Jeg forstår ikke,  

 hvorfor jeg er "heldig" og ved brev af 18/4-01 redegør jeg for mit  

 sagsforløb.
Da reglerne er nye, og da det først er med virkning  

 fra 1. juli 2001, at de første medlemmer har kunnet opfylde 2  

 års reglen, mener jeg også på den baggrund, at der her i  

 starten bør kunne findes en smidig løsning efter en konkret  

 vurdering.
Jeg skal i øvrigt understrege, at jeg har stået  

 tilmeldt AF, xxx i hele perioden og fortsat er det.
Det vil derfor heller  

 ikke af den grund være et problem at ændre forløbet,  

 så jeg indtræder i dagpengesystemet med tilbagevirkende kraft,  

 det vil sige med virkning fra tidspunktet for overgang til  

 efterløn.
Jeg håber at min anke må blive taget til følge, da jeg  

 mener dette er rimeligt og har store økonomiske konsekvenser for mig.  

 Samtidigt beder jeg om en afgørelse hurtigst muligt, da denne sag nu  

 har kørt i adskillige måneder." 4. Arbejdsdirektoratets bemærkninger til klagen Direktoratet har i oversendelsesbrev af 6. december 2001 anført  

 følgende:
 "Der er ikke kommet nye oplysninger, der giver direktoratet anledning til  

 at  ændre afgørelsen.
Medlemmets bemærkning om, at da reglerne er nye, og da det  

 først er med virkning fra den 1. juli 2001, at de første  

 medlemmer har kunnet opfylde 2 års-reglen, er det medlemmets  

 opfattelse, at der her i starten bør kunne findes en smidig  

 løsning efter en konkret vurdering, giver heller ikke direktoratet  

 anledning til at ændre afgørelsen." 5. Nyt efter klagen De har den 3. april 2002 anført at de ikke forstår at  

 kassen sender et ansøgningsskema om efterløn uden  

 følgeskrivelse, telefonsamtale eller andet.
De vidste ikke at kassen  

 sendte ansøgningsskemaer pr. kutyme.
 Endvidere forstår De ikke hvorfor kassen sagde til Dem at De var  

 heldig.
 De finder at kassen burde have rådet Dem til at gå på  

 dagpenge indtil den 10. august 2001 og derefter gå på  

 efterløn.
6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 § 74 d.
Et medlem, der er udtrådt af efterlønsordningen,  

 kan ikke genindtræde i ordningen.
Direktøren for  

 Arbejdsdirektoratet kan dog efter forhandling med Landsarbejdsrådet  

 fastsætte regler om, at der i særlige tilfælde kan ske  

 genindtræden i efterlønsordningen.
Bekendtgørelse om overgang til, udtræden af og  

 genindtræden i efterlønsordningen samt optjening af  

 præmie  

 Dir. for Arbejdsløshedsforsikr. bek. nr. 564 af 22. juni 2000 Udtræden af og genindtræden i efterlønsordningen § 9. Retten til efterløn falder bort ved udgangen af den  

 måned, hvori medlemmet fylder 67 år, eller hvis medlemmet  

 udtræder af ordningen, fordi medlemmet 1)  

 ophører med at være medlem af en dansk anerkendt a-kasse,  

 medmindre det skyldes, at modtageren af efterløn på grund af  

 lovvalgsreglerne i forordning (EØF) 1408/71 skal forsikres i et andet  

 EØS-land, 2)  

 skriftligt over for a-kassen ytrer ønske om at udtræde af  

 ordningen på grund af tilbagevenden til arbejdslivet, og hvor medlemmet  

 ikke ønsker at overgå til fleksibel efterløn, 3)  

 begynder eller driver selvstændig virksomhed udover det tilladte, eller  

 arbejder i en virksomhed, der ejes eller drives af medlemmets  

 ægtefælle, og hvor medlemmet ikke ønsker eller kan  

 overgå til fleksibel efterløn, 4)  

 skriftligt over for a-kassen ytrer ønske om at udtræde af  

 ordningen af andre grunde end dem, der er nævnt i nr. 2 eller 3, 5)  

 får ydelser efter lov om social pension, bortset fra  

 invaliditetsydelse, eller tilsvarende udenlandsk lovgivning, 6)  

 på grund af arbejde på Færøerne skal omfattes af  

 arbejdsløshedsforsikringen der, eller 7)  

 afgår ved døden.
 § 10. Et medlem, der er trådt ud af ordningen efter § 9, nr. 2  

 eller 3, kan skriftligt søge om at genindtræde i ordningen.  

 Genindtræden kan kun ske én gang.
 Stk. 2. Når medlemmet genindtræder, skal medlemmet opfylde  

 betingelserne for ret til dagpenge ved ledighed, bortset fra  

 beskæftigelseskravet efter lovens § 53 og rådighedsbetingelsen  

 efter § 62, stk. 1, nr. 1 og 3. Medlemmet skal også have bopæl i  

 Danmark eller i et andet EØS-land.
 Stk. 3. Genindtræden i efterlønsordningen kan tidligst  

 få virkning fra det tidspunkt, hvor a-kassen har fået  

 ansøgningen.
 § 74 j, stk. 5. Et medlem, som tidligst overgår til  

 efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120  

 timer, et deltidsforsikret medlem dog mindst 2.496 timer, eller har drevet  

 selvstændig virksomhed i væsentligt omfang, har ret til  

 efterløn med et beløb, der svarer til den dagpengesats,  

 medlemmet ville være berettiget til i tilfælde af ledighed  

 på overgangstidspunktet, jf. dog § 74 b, stk. 3. Det er en betingelse,  

 at medlemmet ikke har fået udbetalt delpension efter lov om  

 delpension.
Direktoratets bekendtgørelse nr. 561 af 22. juni 2000 om  

 fleksibel efterløn § 9. Et medlem, som tidligst overgår til efterløn mindst  

 2 år efter bevistidspunktet, og som i den periode har haft  

 lønarbejde eller selvstændig virksomhed som  

 kombinationsforsikret i mindst 3.120 timer, et deltidsforsikret medlem dog  

 mindst 2.496 timer, eller drevet selvstændig virksomhed i  

 væsentligt omfang har ret til:
1) 	at få efterløn med den dagpengesats, medlemmet ville  

 være berettiget til i tilfælde af ledighed, dog mindst satsen i  

 efterlønsbeviset, 2) 	at få fradrag for pensioner m.v. i efterlønnen  

 udelukkende efter § 18, og 3) 	at optjene en skattefri præmie efter § 10.
 § 12, stk. 2. Efterløn ydes efter skriftlig ansøgning  

 og tidligst fra det tidspunkt, hvor a-kassen har fået  

 ansøgningen.
