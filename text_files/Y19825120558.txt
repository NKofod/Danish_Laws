En ejendomshandler annoncerede med følgende: »Køb huset nu og bo  

 gratis i fire måneder.« uden den omtalte gratisydelse var nærmere  

 beskrevet.
Da tilbudet ikke omfattede samtlige udgifter ved at bo i huset men  

 alene renter og afdrag til sælger, udtalte Forbrugerombudsmanden, at  

 annonceringen var vildledende og i strid med markedsføringslovens § 2, stk.  

 1, og lagde afgørende vægt på, at ordet »gratis« var markant  

 fremhævet i annoncen uden det i øvrigt fremgik, hvori gratisydelsen bestod.
 En ejendomshandler indrykkede en annonce for salg af klyngehuse med  

 følgende overskrift:
 »Køb huset nu og bo gratis i fire måneder«.
 Den i overskriften omtalte gratisydelse var ikke nærmer beskrevet i  

 annoncen, men gik ud på, at køberne fra indflytningsdagen og fire måneder  

 frem ikke skulle forrente og afdrage købesummen til sælger.  

 Betalingsfritagelsen i denne periode omfattede imidlertid ikke udgifterne til  

 ejendommens forsikring, varme-, vand- og el-forsyning, renovation og  

 ejendomsskatter.
 Med henvisning til de i FO's beretning 1979-1980, side 91 ff, omtalte  

 domme om udtrykket »gratis« (den i ugeskrift for retsvæsen 1980,  

 side 561, gengivne højesteretsdom og Sø- og Handelsrettens udtrykte dom af 4.  

 november 1979) fandt FO på den ovennævnte baggrund annonceringen vildledende  

 og i strid med markedsføringslovens § 2, stk. 1. FO lagde herved vægt på, at  

 ordet gratis var markant fremhævet i annoncen, uden at det i øvrigt af  

 annoncens tekst fremgik, hvori gratisydelsen nærmere bestod, og at køberne  

 rent faktisk ikke boede gratis i den angivne fire måneders-periode.
 Ejendomshandleren bekræftede efter henstilling at ville ophøre med at  

 annoncere som sket.
 (* 1) Offentliggjort i Forbrugerombudsmandens årsberetning 1981-1982, side  

 71. Ugeskrift for retsvæsen 1980, side 561.
