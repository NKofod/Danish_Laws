 I forbindelse med at direktoratet for erhvervsuddannelserne over for de  

 tekniske skoler har indskærpet, at der ikke afholdes udgifter, der rettelig  

 burde afholdes af de faglige udvalg, har direktoratet udarbejdet nedenstående  

 retningslinier for afholdelse og finansiering af afsluttende faglige  

 prøver/svendeprøver.
 Da retningslinierne gælder i forhold til såvel efg-lovens som  

 lærlingelovens uddannelser, er der i teksten sondret mellem de efg-afhængige  

 og lærlinge-afhængige udtryk, f.eks. uddannelsesbevis/svendebrev.
 Prøvens placering:
1. Uden for teknisk skole 2. På teknisk skole Ad 1 og 2a.
 Opgaven/erne, der kan være praktiske og teoretiske med mundtlig eller  

 skriftlig besvarelse, skal være beskrevet i  

 bedømmelsesplan/svendeprøveregulativ.
 Opgaveløsningen indgår ikke i en undervisningsmæssig sammenhæng, og  

 eleven/lærlingen må normalt ikke modtage hjælp.
 Det faglige udvalg/svendeprøvekommissionen har ansvaret for  

 opgaveudarbejdelsen.
 Fagets bedømmelse foretages af censorer/skuemestre, og skolebedømmelsen  

 kan ikke indgå heri.
 Censorer/skuemestre kan overvåge hele opgaveløsningen eller dele heraf.  

 Repræsentanter fra det faglige udvalg/svendeprøvekommissionen kan være til  

 stede, ligesom skolen udpeger en lærer, der medvirker ved prøvens praktiske  

 gennemførelse, såfremt dette sker på teknisk skole.
Samtlige udgifter ved prøvens gennemførelse afholdes af det faglige  

 udvalg.
Såfremt gennemførelsen sker på teknisk skole, betaler det faglige  

 udvalg for lokaler, materialer, lærerløn m.v. på grundlag af kostprisen efter  

 samme regnskabsmæssige principper som for skolens undervisning.
Herudover  

 dækker det faglige udvalg skolehjemsudgifter, rejseudgifter, honorar og  

 diæter.
 Virksomhedens gebyr til det faglige udvalg fastsættes i  

 bedømmelsesplan/svendeprøveregulativ efter godkendelse i direktoratet for  

 erhvervsuddannelserne og kan efterfølgende reguleres ved særskilt meddelelse  

 fra direktoratet for erhvervsuddannelserne.
 Gebyret kan differentieres for medlemmer og ikke - medlemmer af de  

 relevante organisationer.
 Bedømmelsen (karakterskala, eventuelt medaljer og karaktervægtning) skal  

 være beskrevet i bedømmelsesplan/svendeprøveregulativ.
Ad 2b Kursusplaner omfatter alene skoleundervisning og kan således ikke  

 indeholde bestemmelser om afsluttende faglig prøve/svendeprøve.  

 Kursusplanernes målbeskrivelser danner grundlag for, at skolerne  

 tilrettelægger elevopgaver, hvis løsning kan indgå i den skolemæssige  

 bedømmelse med henblik på udstedelse af skoleerklæring/skoleattest.
 Opgaverne kan være både praktiske og teoretiske med mundtlig og/eller  

 skriftlig besvarelse.
 Hvis det faglige udvalg/svendeprøvekommissionen finder, at en løsning af  

 en eller flere af disse opgaver i et afsluttende skoletrin kan træde i stedet  

 for afholdelse af en særlig prøve (ad 1 og 2a), kan  fagets bedømmelse  

 (foretaget af censorer/skuemestre) af en eller flere opgaver udført i  

 undervisningen godkendes under følgende forudsætninger:
Opgaverne udføres i en undervisningsmæssig sammenhæng.
Det  

 indebærer bl.a., at læreren må vejlede og hjælpe eleven/lærlingen under  

 opgavens udførelse.
 Fagets repræsentanter kan overvære undervisningen og kan via  

 læreren stille spørgsmål af faglig art til eleven/lærlingen.
Opgaverne udarbejdes af læreren som en del af undervisningen.
Opgaverne  

 kan eventuelt foreligge i en opgavesamling.
Det faglige  

 udvalg/svendeprøvekommissionen kan eventuelt via den enkelte fagkomite  

 rådgive skolen om, hvilke opgaver der anses for egnede.
 Fagets bedømmelse, som foretages af censorer/skuemestre udpeget af  

 det faglige udvalg (skolens lærere vil ikke kunne udpeges som  

 censorer/skuemestre på grund af inhabilitet), er uafhængig af skolens  

 bedømmelse.
 Skolens bedømmelse af disse opgaver indgår i grundlaget for skolens  

  udstedelse af skoleerklæringen/skoleattesten.
 Udgifter i forbindelse med fagets bedømmelse (rejseudgifter, honorarer  

 m.v.) dækkes af det faglige udvalg, og gebyr fastsættes i  

 bedømmelsesplan/svendeprøveregulativ efter godkendelse i direktoratet for  

 erhvervsuddannelserne og kan efterfølgende reguleres ved særskilt meddelelse  

 fra direktoratet for erhvervsuddannelserne.
 Gebyret kan differentieres for medlemmer og ikke-medlemmer af de relevante  

 organisationer.
 Fagets bedømmelse (karakterskala, eventuelt medaljer og  

 karaktervægtning) skal være beskrevet i bedømmelsesplan/svendeprøveregulativ.
 P.d.v.
