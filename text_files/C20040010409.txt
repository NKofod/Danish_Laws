Cirkulære  

 om tildeling og håndtering af EAN-  

  

 lokationsnumre og tilmelding til  

 VANS-netværksudbyder (Til alle offentlige myndigheder omfattet af  

 offentligheds- og forvaltningsloven, selvejende institutioner m.v., hvis  

 driftsbudget er optaget på bevillingslov og selvejende institutioner m.v.,  

 som  

 en kommune eller amtskommune har indgået driftsoverenskomst med) I medfør af § 7 i lov nr. 1203 af 27. december 2003  

 om offentlige betalinger m.v. samt § 4 og § 8 i bekendtgørelse nr.  

 991 af 7. oktober 2004 om elektronisk afregning med offentlige myndigheder  

 meddeles:
1.  

  

 I forbindelse  

 med gennemførelsen af lov nr. 1203 af 27. december 2003 om offentlige  

 betalinger  

 er det hensigten, at alle betalinger til, fra og mellem offentlige  

 myndigheder  

 som udgangspunkt skal finde sted ved elektronisk afregning.
Med henblik på at  

 etablere den fornødne infrastruktur herfor, er det i § 4 og § 8 i  

 bekendtgørelse nr. 991 af 7. oktober 2004 om elektronisk afregning med  

 offentlige myndigheder fastsat, at de offentlige myndigheder ved afgivelse af  

 en ordre eller en rekvisition blandt andet skal oplyse et EAN-lokationsnummer  

 for myndigheden.
 Formålet med  

 EAN-lokationsnummeret er at sikre en entydig identifikation af myndigheden,  

 herunder af den af myndigheden udpegede modtager af regningen.  

 EAN-lokationsnummeret  

 bruges, når regningerne sendes via VANS-netværksudbyderne (Value Added  

 Network  

 Services) til identifikation af modtageren.
 For at etablere den  

 fornødne infrastruktur skal myndighederne tillige være tilknyttet en  

 VANS-netværksudbyder, der har indgået udvekslingsaftaler med øvrige  

 VANS-netværksudbydere.
2.  

  

 Offentlige  

 myndigheder fik i henhold til aftale mellem Finansministeriet og EAN-Danmark  

 vedrørende allokering af EAN-lokationsnumre i oktober 2004 forhåndstildelt en  

 serie EAN-lokationsnumre, som myndigheden herefter har brugsret til og kan  

 disponere over.
Lokationsnumrene kan kun anvendes til formål omfattet af lov  

 nr. 1203 med underliggende bekendtgørelser om elektronisk afregning med  

 offentlige myndigheder.
3.  

  

 Myndigheden  

 skal senest ved udgangen af december 2004 have fordelt EAN-lokationsnumre i  

 myndighedens organisation, svarende til hvad der vurderes at være nødvendigt  

 i  

 forbindelse med ikrafttrædelsen af bekendtgørelsen om elektronisk afregning  

 med  

 offentlige myndigheder den 1. februar 2005. Det er myndighedens ansvar at  

 foretage registrering af de ibrugtagne EAN-lokationsnumre.
Myndigheden har  

 ansvar for løbende at ajourføre en opgørelse over de ibrugtagne  

 EAN-lokationsnumre samt at udlevere denne opgørelse til Økonomistyrelsen på  

 forlangende.
 4.  

  

 Så snart  

 myndigheden har foretaget fordelingen af EAN-lokationsnumrene, skal  

 myndigheden  

 informere herom i forbindelse med indgåelse af leverandørkontakter, f.eks.  

 indkøb, indgåelse eller fornyelse af kontrakter og betalinger.  

 EAN-lokationsnumrene  

 kan offentliggøres på myndighedens hjemmeside.
5.  

  

 Myndigheden  

 skal have en aftale med en VANS-netværksudbyder, hvorfra myndigheden kan  

 modtage OIOXML-regninger tilsendt elektronisk.
Der kan være tale om en  

 direkte  

 aftale med myndigheden som aftalepart eller alternativt en aftale indgået af  

 myndighedens system-leverandør, som opfylder myndighedens krav om at kunne  

 modtage OIOXML-regninger tilsendt elektronisk fra en VANS-netværksudbyder.  

 Det  

 er den enkelte myndigheds ansvar, at den indgåede aftale med  

 VANS-leverandøren  

 sikrer overholdelse af de for myndigheden til enhver tid gældende regler for  

 regnskabsførelse og udbetalingskontrol, herunder bogførings- og momsreglerne  

 m.v.
 6.  

  

 VANS-netværksudbydere omfatter her netværksudbydere med aftale om udveksling  

 af  

 data baseret på EAN-lokationsnumre med andre netværksudbydere.  

 VANS-netværksudbyderne skal have certificeret kvalitetsstyringssystem i  

 forhold  

 til hele håndteringsprocessen fra en virksomhed akkrediteret til at  

 certificere  

 kvalitetsstyringssystemer af Den Danske Akkrediterings- og Metrologifond  

 (DANAK), eller af et tilsvarende akkrediteringsorgan, som er medunderskriver  

 af  

 den multilaterale aftale om gensidig anerkendelse under sammenslutningen af  

 europæiske nationale akkrediteringsorganer, European co-operation for  

 Accreditation (EA).
7.  

  

 Aftalen med  

 netværksudbyderen skal opfylde de forpligtelser, der påhviler myndigheden som  

 dataansvarlig i henhold til lov om behandling af personoplysninger og den i  

 medfør heraf udstedte sikkerhedsbekendtgørelses krav.
Det skal således af  

 aftalen fremgå, at VANS-netværksudbyderen skal overholde § 41,  

 stk. 3-5, og regler udstedt i medfør af § 41, stk. 5, når  

 VANS-netværksudbyderen modtager oplysninger fra myndigheden.
 8.  

  

 Hvis  

 myndigheden ikke allerede har en aftale med en VANS-netværksudbyder eller  

 alternativt en aftale indgået af myndighedens system-leverandør, som opfylder  

 myndighedens krav om at kunne modtage OIOXML-regning tilsendt elektronisk,  

 skal  

 myndigheden have etableret en sådan aftale inden udgangen af december 2004.  

 Myndigheden skal sikre, at aftalen som minimum opfylder følgende betingelser:
 a)  

 	  

 Mindst én sikker  

 kommunikationsforbindelse mellem netværksudbyderen og myndigheden.
 b)  

 	  

 Oprettelse af et  

 elektronisk knudepunkt (en postkasse) for de EAN-lokationsnumre,  

 som  

 myndigheden har valgt at tage i brug.
 c)  

 	  

 Såfremt OIOXML-regningen  

 ikke kan indlæses i myndighedens fakturahåndterings- eller økonomisystem,  

 skal  

 myndighedens aftale med VANS-netværksudbyderen yderligere omfatte:
  

 	  

 Angivelse af en eller  

 flere relevante mail-bokse som afleveringssted tilknyttet EAN-lokationsnumre.  

 Løsningen med mailboks skal opfylde lov om behandling af personoplysninger og  

 den i medfør heraf udstedte sikkerhedsbekendtgørelses krav.
Eksempelvis ved,  

 at  

 mailboksen er placeret i det lukkede netværk hos den valgte  

 VANS-netværksudbyder, ved kryptering af dataudveksling eller ved tilsvarende  

 foranstaltninger.
   

 	  

 Service fra  

 VANS-netværksudbyderen vedrørende konvertering af OIOXML-regning (uden  

 Tiff-fil) til relevant format læseligt af myndigheden.
 Håndtering af den modtagne regning på mail følger i øvrigt  

 de almindelige regler for papir-regning, herunder særlige regler om  

 udbetalingskontrol, fakturakontrol m.v.
 9.  

  

 Cirkulæret har  

 virkning fra den 26. november 2004.
