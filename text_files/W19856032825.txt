 Ankenævnet stadfæstede direktoratets afgørelse, hvorefter en  

 engangsble med sammentrækkelige sideklapper ikke adskilte sig væsentligt fra,  

 hvad der var kendt før ansøgningens indleveringsdag.
År 1985, den 25. juni afsagde patentankenævnet (Beyer, Grønning-Nielsen,  

 Franck, P.G.
Jensen, Terndrup Pedersen) følgende k e n d e l s e i sagen j.nr.
P. 22/83: Klage fra The Procter & Gamble Company, USA, v/patentbureau Lehmann & Ree over patentdirektoratets afgørelse af 5. oktober 1983 af patentansøgning nr.  

 6046/74 efter indsigelse fra Mo och Domsjo AB, Sverige, v/Kontor for Industriel Eneret.
 Den 19. november 1979 fremlagdes under nr. 140.784 en af The Procter &  

 Gamble Company, USA, den 20. november 1974 indleveret ansøgning om patent på  

 en »engangsble med sammentrækkelige sideklapper«.
 Ansøgningen indeholdt 9 krav, hvoraf krav 1 lød således:
»Engangsble med et bagsidelag, et overlejret halvstift, absorberende  

 legeme, som i det væsentlige er holdt på plads i forhold til bagsidelaget,  

 samt en sideklap, der strækker sig udefter fra og langs hver sidekant på det  

 absorberende legeme, en forsidedel, en bagsidedel og et skridtområde, der i  

 det væsentlige er koncentreret omkring forbindelseslinien mellem de to  

 områder, der dannes, og hvor den forreste og bageste ende af områderne er  

 stort set parallelle, k e n d e t e g n e t ved, at hver sideklap (25,53,58)  

 er fleksibel og til sig har fastgjort et elastisk, sammentrækkeligt elastisk  

 organ (26,47,57), således at der tilvejebringes en elastisk  

 sammentrækningslinie gennem sideklappen (25,53,58), langs hvilken det  

 elastiske organ (26,47,57) vil have tendens til at trække sig sammen og rynke  

 sideklappen (25,53,58), og at den elastiske sammentrækningslinie ligger i en  

 afstand af mindst ca. 19 mm fra sidekanten (41,48,59) af det halvstive  

 absorberende legeme (24,46,56) i det mindste eet sted indenfor bleens  

 skridtområde.« Mo och Domsjo AB, Sverige, nedlagde ved skrivelse af 14. februar 1980  

 indsigelse imod udstedelse af patent under henvisning til, at den omhandlede  

 ble måtte anses for kendt fra de franske patenter nr. 1.600.732 og nr.  

 2.063.794, og i hvert fald ikke adskilte sig væsentligt fra den i sidstnævnte  

 patentskrift beskrevne engangsble.
 Efter at ansøgeren havde imødegået indsigelsen, og yderligere brevveksling  

 havde fundet sted, afslog patentdirektoratet ansøgningen med følgende  

 begrundelse:
»Ifølge krav 1 i fremlæggelsesskriftet er det ejendommelige a) at hver sideklap er fleksibel og b) at hver sideklap er forsynet med en elastisk sammentrækningslinie, der  

 udgøres af et sammentrækkeligt, elastisk organ, der ligger i en afstand af  

 mindst ca. 19 mm fra sidekanten af det »halvstive« absorberende  

 legeme - for at løse udsivningsproblemet, der er større, jo tykkere og  

 stivere det absorberende legeme (absorbenten) er, idet det jo gælder om at  

 kunne trække den uden for absorbenten liggende rand ind til huden.
 Ad. a). Det gælder for bleer i almindelighed, også for den fra det  

 fremdragne franske patentskrift nr. 2.063.794 kendte engangsble, at  

 »sideklapperne« (sideområdet uden for absorbenten) naturnødvendigt  

 må være fleksible, da »sideklapperne« jo skal kunne tilslutte sig  

 og følge bærerens krop.
Ad. b). Bemærkningerne på side 3-4, pkt. 1-3, i Deres ovennævnte skrivelse  

 af 24.marts 1983, om at det nævnte franske patentskrift nr. 2.063.794 ikke  

 skulle være relevant, er ikke korrekte, idet patentskriftets angivelse:  

 »Hvis bleen er vævet af flere lag bomuld ...« ikke indebærer, at  

 patentskriftet udelukkende omhandler bomuldsbleer.
I øvrigt er problemet ved  

 tilvejebringelse af tætning mellem sideklapperne og lårene i princippet til  

 stede - om end i forskellig grad -såvel i forbindelse med bløde som med  

 halvstive absorbenter, og det fremgår tydeligt, at det netop er det problem,  

 der ifølge det franske patentskrift løses ved anbringelse af elastiske bånd  

 på sideklapperne, dvs. principielt ved de samme midler som de i ansøgningen  

 foreslåede.
 Således viser fig. 1 og 4 i det nævnte franske patentskrift nr. 2.063.794,  

 at den fleksible bagside er forsynet med elastiske bånd i sideområdet udenfor  

 absorbenten, og at de elastiske bånd er fastgjort i sammentrækkelig tilstand  

 til bagsiden (eller såvel bagsiden som forsiden) i afstand fra absorbentens  

 sidekant, således at tilstrækkeligt med fleksibelt materiale er til rådighed  

 for at tilvejebringe en tætnende tilslutning af bleen omkring bærerens ben.
 Fig.4 i det franske patentskrift viser endda tydeligt, at de elastiske  

 bånd rynker bleens sideflige rundt omkring bærerens lår.
Med hensyn til afstanden mellem de elastiske bånd og absorbenten er det  

 ikke afgørende, om netop de 19 mm fremgår af det franske patentskrift.
Det  

 afgørende er derimod, om afstanden mellem de elastiske bånd og absorbenten er  

 tilstrækkelig til, at de elastiske bånd kan trække den uden for absorbenten  

 liggende rand ind til huden.
Tegningerne i det franske patentskrift viser  

 klart, at der er en sådan rimelig afstand mellem de elastiske bånd og  

 absorbenten.
 I øvrigt må den tilladelige minimumsafstand fuldt og helt afhænge af  

 materialernes egenskaber og ses derfor ikke uden videre at kunne fastlægges  

 generelt til netop 19 mm.
Deres bemærkninger i forbindelse med patentskriftets fig. 4 indebærer i  

 øvrigt, at det elastiske bånd skulle være fastgjort til bleen i ustrakt  

 tilstand, således at elasticiteten ikke kan udnyttes, hvilket forekommer  

 usandsynligt.
Med hensyn til klæbebåndets afstand fra det elastiske bånd ses  

 ingen væsentlig forskel mellem, hvad der fremgår af ansøgningens og  

 patentskriftets tegninger, hvorfor der heller ikke kan være væsentlig forskel  

 med hensyn til tilbøjeligheden til, at bleen »går op« på ydersiden  

 af lårene.
Når henses til den fra de modholdte patentskrifter kendte teknik ses de  

 uselvstændige krav ud over det i krav 1 angivne kun at omhandle for en  

 fagmand nærliggende dimensioneringer, placeringer og udformninger af det  

 elastiske organ og sideklapperne på grundlag af de anatomiske forhold og det  

 fastlagte materialevalg.' Denne afgørelse har ansøgeren ved skrivelse af 5. december 1983 indbragt  

 for patentankenævnet.
 I skrivelse af 10. april 1984 har ansøgeren nedlagt påstand om, at den  

 påklagede afgørelse omstødes, således at den af direktoratet optages til  

 fortsat behandling på grundlag af fremlæggelsesskriftets krav, dog at krav 1  

 ændres til følgende:
»Engangsble med et bagsidelag, et overlejret halvstift, absorberende  

 legeme, som i det væsentlige er holdt på plads i forhold til bagsidelaget,  

 samt en sideklap, der strækker sig udefter fra og langs hver sidekant på det  

 absorberende legeme, en forsidedel, en bagsidedel og et skridtområde, der i  

 det væsentlige er koncentreret omkring forbindelseslinien mellem de to  

 områder, der dannes, og hvor den forreste og bageste ende af områderne er  

 stort set parallelle, k e n d e t e g n e t ved, at hver sideklap (25,53,58)  

 er fleksibel og har et elastisk organ (24,47,57), som er fastgjort til  

 sideflappen i en lineært sammentrækkelig tilstand på en sådan måde, at der  

 tilvejebringes en elastisk sammentrækningslinie gennem sideklappen  

 (25,53,58), langs hvilken det elastiske organ (26,47,57) vil have tendens til  

 at trække sig sammen og rynke sideklappen (25,53,58), og at den elastiske  

 sammentrækningslinie ligger i en afstand af mindst ca. 19 mm fra sidekanten  

 (41,48,59) af det halvstive absorberende legeme (24,46,56) i det mindste et  

 sted indenfor bleens skridtområde.« Ansøgeren har herved navnlig anført, at opfindelsen er bygget på den  

 erkendelse, at såfremt sideflapperne er fleksible, og der til hver sideflap  

 fastgøres et elastisk organ, som søger at rynke sideflappen i en lineær zone,  

 der ligger i en sådan afstand fra sidekanten af det væskeabsorberende legeme,  

 vil der, selv under kraftige benbevægelser, ikke opstå mellemrum mellem bleen  

 i rynkezonerne og barnets ben. ...
 Omfattende forsøg har vist, at afstanden fra sidekanten af det  

 væskeabsorberende legeme til det elastisk sammentrækkelige organ skal være  

 mindst 19 mm i skridtzonen for at opnå en fleksibel muffe, der slutter tæt  

 til barnets lår.
 Med hensyn til det modholdte franske patentskrift har ansøgeren anført, at  

 dette på afgørende punkter er så uklart formuleret, at det er vanskeligt at  

 forstå, hvori opfindelsen består.
 Indsigeren har påstået stadfæstelse, navnlig under henvisning til det  

 modholdte franske patent.
 Nævnet har behandlet sagen i sit møde den 6. maj 1985.
For klageren mødte ingeniør Kyed med Mr.
Gibson.
 For indsigeren mødte magister Kjerulf Petersen med ingeniør Per Erik  

 Jonsson og ingeniør Hans Ivar Eriksson.
Ingeniør Kyed foreviste to videofilm til illustration af den påberåbte  

 opfindelse og gjorde gældende, at den indeholder træk, som ikke var kendt på  

 fremlæggelsestidspunktet.
Der er tale om en væsentlig teknisk effekt, og  

 kravene til såvel nyhed som opfindelseshøjde er opfyldte.
 Magister Kjerulf Petersen anførte, at der vel er en effekt i at indlægge  

 elastik i sideklappen på eengangsbleen, men at dette ikke adskiller sig  

 væsentligt fra kendt teknik, og at valget af mindst 19 mm ikke indebærer  

 nogensandsynlig teknisk virkning.
 Nævnet skal udtale:
Af de af direktoratet anførte grunde, og idet det for nævnet anførte ikke  

 findes at kunne føre til andet resultat bestemmes:
 Den påklagede afgørelse stadfæstes.
