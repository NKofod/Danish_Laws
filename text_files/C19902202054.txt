(Handelsskolerne) I medfør af § 1, stk. 2, i lov nr. 196 af 26. maj 1965 om undervisningen  

 på de godkendt handelsskoler med senere ændringer, samt § 3 og § 8 i lov nr.  

 271 af 6. juni 1985 om efteruddannelse (Erhvervsrettede kurser m.v.) kan en  

 handelsskole gennemføre undervisning, der betales af en køber eller af  

 deltagerne i forening (fuld brugerbetaling) efter regler om indtægtsdækket  

 virksomhed.
Udvikling og igangsætning af undervisning Skolen kan af sin egenkapital anvende midler til udvikling af kurser, der  

 udbydes som indtægtsdækket virksomhed, når følgende betingelser er opfyldt:
 1. De kurser, der ønskes udviklet/tilbudt, skal falde  

 inden for skolens vedtægtsmæssige formål, dvs. der skal være tale om kurser,  

 der fagligt og niveaumæssigt hører naturligt hjemme inden for det område, der  

 er angivet i vedtægterne.
 2. Der skal være sikkerhed for, at der af  

 egenkapitalens midler kan afregnes med driftsinstitutionen efter de gældende  

 regler.
 Skolen må ikke igangsætte aktiviteter, uden at skolens egenkapital, kan  

 dække tab, der eventuelt vil kunne opstå ved. f.eks. aflysning af et kursus  

 eller andre uforudsete, ekstraordinære omstændigheder.
Indberetning Til brug for skolens indberetning til direktoratet om rekvireret eller  

 deltagerbetalt undervisning vedlægges et skema, der skal benyttes fremover.  

 Skemaet er udformet i et samarbejde mellem Handelsskolernes Kursus- og  

 Konsulentservice og direktoratet.
 På skemaet anføres de almindelige oplysninger, som er nødvendige for  

 direktoratets registrering og virke med at informere handelsskolene om  

 udviklingen inden for den rekvirerede og deltagerbetalte undervisning.
 Indberetning om rekvireret eller deltagerbetalt undervisning indsendes til  

 direktoratet senest 6 dage efter undervisningens start.
 Der indsendes indberetning om hvert kursus, selv om tilsvarende kursus  

 tidligere er gennemført.
 Der indberettes ikke om arbejdsmarkedsuddannelser eller bank- og  

 sparekassekurser.
 Direktoratets skrivelse II-620 af 25. februar 1986 ophæves.
 P.m.v.
 e.b.
Erik Nexelmann underv.insp.
