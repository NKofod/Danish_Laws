Nr LSF 45 Forslag til Lov om ændring af lov om social bistand (Tilskud til  

 hoftebeskyttere) Fremsat af Kirsten Jacobsen (FP) Kim Behnke (FP) Tom Behnke (FP) Aage  

 Brusgaard (FP) Jan Køpke Christensen (FP) Niels Højland (FP) Annette Just  

 (FP) den 28. oktober 1997 § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 459 af 10. juni 1997, foretages følgende  

 ændring:
 1.  Efter § 58 a indsættes som ny paragraf:
»§ 58 b.  Til personer med sygdoms- eller  

 aldersbetinget knoglesvækkelse kan der ydes støtte til anskaffelse af  

 hoftebeskyttere, når brug heraf må anses for i væsentlig grad at kunne  

 forebygge eller mindske skader ved fald.« § 2 Loven træder i kraft den 1. januar 1998.
Bemærkninger til lovforslaget Almindelige bemærkninger Forebyggende hjælpemidler er ikke omfattet af bestemmelserne i  

 bistandslovens § 58. Derfor kan der ikke ydes tilskud til hoftebeskyttere i  

 dag.
Det synes forslagsstillerne er helt grotesk.
Udgifterne pr.  

 hoftebeskytter er mindre end 1.000 kr.
Det skønnes, at op imod 90 pct. af  

 alle hoftebrud hos ældre kan undgås ved brug af en hoftebeskytter.
Det  

 betyder, at samfundet kan spare op imod 1 mia. kr. årligt til operationer,  

 genoptræning, hjemmehjælp og plejehjemspladser.
Samtidig vil dette lovforslag  

 medføre, at hospitalssengene kan bruges til andre formål, fordi ventelisterne  

 bliver mindre.
Bemærkninger til lovforslagets enkelte bestemmelser Til § 1 Til nr. 1 Det foreslås, at personer med sygdoms- eller aldersbetinget  

 knoglesvækkelse kan få støtte til anskaffelse af en hoftebeskytter, når brug  

 heraf må anses for i væsentlig grad at kunne forebygge eller mindske skader  

 ved fald.
Til § 2 Det foreslås, at lovforslaget træder i kraft den 1. januar 1998.
Skriftlig fremsættelse Kirsten Jacobsen  (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om social bistand. (Tilskud  

 til hoftebeskyttere).
(Lovforslag nr.
L 45).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
