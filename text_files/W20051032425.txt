Konkrete afgørelser vedr. § 10 fra ÅB 2005 V (N.j.nr. 11-02952-2005) I sagen var ansøger som pædagog på et psykiatrisk hospitals retspsykiatriske afdeling af en patient blevet tildelt et hårdt knytnæveslag i ansigtet, hvorved ansøgers briller knustes.
Skaden var sket den 03-01-2004, og blev anmeldt til politiet af hospitalet den 02-03-2004. Nævnet besluttede at bortse fra den sene politianmeldelse, idet nævnet lagde vægt på, at skadevolderen var kendt, og at der i sådanne sager vedr. pædagoger og plejepersonale gælder en mindre restriktiv praksis med hensyn til kravet om politianmeldelse.
