(Til menighedsrådene) På given foranledning er ministeriet blevet opmærksom på, at forståelsen  

 af § 3, stk. 3 og 4 i ministeriets cirkulære af 27. januar 1995 om arbejdstøj  

 til kirketjenere har forvoldt vanskeligheder, når bestemmelserne skal  

 anvendes på en kirketjener, der er ansat før cirkulærets ikrafttræden.
I anledning heraf skal man meddele, at for så vidt angår kirketjenere, der  

 er ansat før cirkulærets ikrafttræden, kan der straks ske udlevering af tøj,  

 såfremt kirketjeneren og menighedsrådet skønner det nødvendigt.
Tøjet skal i  

 så fald »afdrages« over følgende måneder med den aktuelle takst,  

 det vil for tiden sige 60 kr. pr. måned, jf. cirkulærets § 3, stk. 3, 1.  

 pkt., dog 125 kr. pr. måned såfremt kirketjeneren skal bære mørkt tøj under  

 udførelse af kirketjeneste, jf. cirkulærets § 3, stk. 4.
 Ny udlevering af tøj kan herefter først finde sted efter yderligere 1/2  

 år, det vil sige 1 år efter den første udlevering, i overensstemmelse med  

 ordlyden i cirkulærets § 3, stk. 3, 2. pkt.
Såfremt der udleveres tøj til kirketjeneren efter retningslinierne i denne  

 skrivelse, kan der maksimalt udleveres tøj inden for en udgiftsramme svarende  

 til 6 måneders optjening, jf. cirkulærets § 3, stk. 3 eller 4, for tiden 360  

 kr., dog 750 kr. såfremt kirketjeneren skal bære mørkt tøj under udførelse af  

 kirketjeneste.
Der kan ikke udleveres tøj indenfor en udgiftsramme, der vil  

 overstige tiden for den pågældende kirketjeners ansættelse.
 Ministeriet skal i forbindelse hermed erindre om cirkulærets § 3, stk. 5,  

 2. pkt., hvorefter udgiftsrammen for en deltidsbeskæftiget kirketjener  

 nedsættes tilsvarende.
 P.M.V.
 E.B.
