 I medfør af § 211 i søloven, jfr. lovbekendtgørelse nr. 163 af 12. maj  

 1967, bekendtgøres herved York-Antwerpen reglerne af 1950 i engelsk  

 originaltekst og dansk oversættelse.
FORTOLKNINGSREGEL.
Ved opgørelsen af havari grosse skal de følgende  

 bogstav- og nummerregler gælde, således at de udelukker al lov og praksis,  

 der er uforenelig med dem.
 Hvor ikke andet følger af nummerreglerne, skal havari grosse opgøres efter  

 bogstavreglerne.
REGEL A.
Der foreligger en havari grosse handling, når - og kun når - en  

 ekstraordinær opofrelse eller udgift forsætligt og rimeligt foretages eller  

 pådrages for til fælles frelse at redde værdier, der sammen er udsat for fare  

 på søen.
REGEL B.
Havari grosse opofrelser og omkostninger bæres af de forskellige  

 bidragydende interesser på det i de efterfølgende regler fastsatte grundlag.
REGEL C.
Kun sådanne skader, tab eller omkostninger, der er en direkte  

 følge af havari grosse handlingen, godtgøres som havari grosse.
 Skade eller tab, som skib eller ladning lider ved forsinkelse på rejsen  

 eller senere, såsom tidstab, og indirekte tab af enhver art, såsom tab af  

 marked, godtgøres ikke som havari grosse.
REGEL D.
Retten til godtgørelse i havari grosse påvirkes ikke af, at den  

 hændelse, der foranledigede opofrelsen eller udgiften, måtte skyldes fejl hos  

 en af de i rejsen interesserede parter; men dette udelukker ikke anvendelsen  

 af noget retsmiddel, som måtte være hjemlet mod vedkommende part på grund af  

 sådan fejl.
REGEL E.
Bevisbyrden for, at et tab eller en udgift rettelig bør godtgøres  

 som havari grosse, påhviler den, der fordrer godtgørelse.
REGEL F.
Enhver ekstra udgift, der afholdes i stedet for en anden udgift,  

 der ville have været at beregne som havari grosse, skal anses for og  

 godtgøres som havari grosse uden hensyn til mulig besparelse for andre  

 intersser, men kun indtil beløbet af den havari grosse udgift, der derved er  

 undgået.
REGEL G.
Havari grosse opgøres såvel med hensyn til tab som bidrag på  

 grundlag af værdierne på det tidspunkt da, og på det sted, hvor rejsen ender, Denne regel har ingen indflydelse på afgørelsen af, på hvilket sted havari  

 grosse opgørelsen skal ske.
REGEL I.
Kastning af ladning.
Overbordkastning af ladning godtgøres ikke  

 som havari grosse, medmindre ladningen transporteres i overensstemmelse med  

 anerkendt sædvane inden for vedkommende fragtfart.
REGEL II.
Skade ved kastning og opofrelse til fælles frelse.
Som havari  

 grosse godtgøres skade tilføjet skib eller ladning ved eller som følge af en  

 opofrelse til fælles frelse, eller ved vand, der trænger ned gennem skibets  

 luger, når diss åbnes for at udføre en overbordkastning til fælles frelse,  

 eller gennem anden åbning der frembringes i samme hensigt.
REGEL III.
Slukning af ild om bord.
Som havari grosse godtgøres skade  

 tilføjet skib eller ladning for at slukke ild ombord ved vand eller på anden  

 måde, herunder skade ved strandsætning eller sænkning af et brændende skib;  

 dog godtgøres ingen skade på de dele af skibet og af ladning løst i rummet,  

 eller på de enkelte kolli af ladningen, som har været i brand.
REGEL IV.
Bortkapning af vraggods.
Som havari grosse godtgøres ikke tab  

 eller skade opstået ved bortkapning af vraggods eller af rester af rundholter  

 eller af andre genstande, der forinden er brækket ved ulykkelig hændelse på  

 søen.
REGEL V.
Frivillig stranding.
Når et skib forsætligt sættes på grund under  

 sådanne omstændigheder, at det ellers uundgåeligt ville være drevet i land  

 eller på skær, godtgøres tab eller skade tilføjet skib, ladning eller fragt  

 ved denne forsætlige stranding ikke som havari grosse, men tab eller skade  

 opstået ved at bringe et sådant skib flot skal godtgøres som havari grosse.
 I alle andre tilfælde, hvor et skib forsætligt sættes på grund til fælles  

 frelse, godtgøres derved opstået tab eller skade som havari grosse.
REGEL VI.
Prangning, skade på eller tab af sejl.
Som havari grosse  

 godtgøres skade på eller tab af sejl eller rundholter opstået under  

 bestræbelser for at bringe et skib flot eller højere op på grunden til fælles  

 frelse; men når et skib er flot, godtgøres tab eller skade tilføjet skib,  

 ladning eller fragt ved prangning ikke som havari grosse.
REGEL VII.
Skade på maskineri og kedler.
Som havari grosse godtgøres skade  

 tilføjet maskineri og kedler i et skib, der er grundstødt og i en farefuld  

 stilling, under bestræbelser for at bringe skibet flot, når skaden oplyses at  

 hidrøre fra handlinger foretaget i den bestemte hensigt til fælles frelse at  

 flotbringe skibet med risiko for sådan skades opståen; men når et skib er  

 flot, godtgøres tab eller skade forårsaget ved brug af maskineri og kedler,  

 herunder tab og skade, der skyldes frakobling af cylinder i maskine eller  

 lignende foranstaltninger, ikke under nogen omstændigheder som havari grosse.
REGEL VIII.
Udgifter ved at lette et grundstødt skib og deraf opstået  

 skade.
Når et skib er grundstødt, og ladning eller skibets brændsel eller  

 udrustningsgenstande losses under omstændigheder, der gør det til en havari  

 grosse handling, godtgøres ekstraudgiften ved at lette skibet, lægterleje og  

 mulig genindladning, og herved opstået skade eller tab, som havari grosse.
REGEL IX.
Skibsinventar og udrustningsgenstande anvendt som brændsel.  

 Skibsinventar eller udrustningsgenstande, som under farefulde omstændigheder  

 og til fælles frelse nødvendigvis er anvendt til brændsel, godtgøres som  

 havari grosse, når - og kun når - skibet havde rigelig forsyning af brændsel  

 ombord; men værdien af det kvantum brændsel, som skønnes at ville være blevet  

 forbrugt, beregnet efter gængs pris i skibets sidste afgangshavn den dag, det  

 afsejlede, skal kriditeres havari grosse.
REGEL X.
Nødhavnsomkostninger etc.
Når et skib nødes til at forsejle fra en havn eller plads, hvor det er i  

 nødhavn, til en anden havn eller plads, fordi reparation ikke kan udføres det  

 føste sted, skal bestemmelserne i denne regel finde anvendelse på den anden  

 havn eller plads, som om denne var en nødhavn.
Bestemmelserne i regel XI skal  

 finde anvendelse på den forlængelse af rejsen, der er en følge af sådan  

 forsejling.
REGEL XI.
Hyre og kostpenge til bsætning og andre omkostninger ved at søge  

 ind til og under ophold i nødhavn etc.
 Brændsel og udrustningsgenstande forbrugt under det ekstraordinære ophold  

 godtgøres som havari grosse, undtagen brændsel og udrustningsgenstande, der  

 er forbrugt ved udførelen af reparationer, som ikke erstattes i havari  

 grosse.
 Havneudgifter påløbet under det ekstraordinære ophold godtgøres ligeledes  

 som havari grosse, undtagen udgifter, som alene er påløbet på grund af  

 reparationer, der ikke erstattes i havari grosse.
REGEL XII.
Skade på ladning ved losning etc.
Skade på eller tab af  

 ladning, brændsel eller udrustningsgenstande, forårsaget ved selve  

 håndteringen ombord, oplosningen, lagringen, genindladningen og stuvningen,  

 godtgøres som havari grosse, når - og kun når - omkostningerne ved de  

 pågældende foranstaltninger beregnes som havari grosse.
REGEL XIII.
Afdrag i reparationsomkostninger.
Ved opgørelsen af havari  

 grosse erstatning, skal der fra de reparationsomkostninger, der godtgøres i  

 havari grosse, gøres afdrag »nyt for gammelt« efter de følgende  

 regler, når gammelt materiale eller gamle dele erstattes med nyt.
 Afdragene bestemmes efter skibets alder regnet fra den dag, da det første  

 gang blev registreret til den dag, da havariet indtraf, undtagen for forråd,  

 udrustningsgenstande, isolation, redningsbåde og lignende både,  

 gyrokompasudstyr, radioanlæg, pejleapparat, ekkolod og lignende apparater og  

 maskineri og kedler, for hvilke afdragene skal bestemmes efter den pågældende  

 dels alder.
 Intet afdrag gøres for forråd, udrustningsgenstande og redskaber, der ikke  

 har været i brug.
 Afdragene gøres i udgifterne til nyt materiale eller nye dele, deri  

 indbefattet arbejdsløn og værkstedsomkostninger, men ikke omkostningerne ved  

 at åbne op.
 Tørdok- og beddingsleje og omkostninger ved forhaling af skibet godtgørs  

 fuldtud.
 Rensning og maling af bunden godtgørs ikke, hvis bunden ikke er blevet  

 malet inden for 6 måneder før den dag, da havariet indtraf.
 A. - Alder indtil 1 år.
 Alle reparationer godtgørs fuldtud, undtagen skrabning og rensning, maling  

 eller strygning af bunden, hvorfra afdrages en trediedel.
 B. - Mellem 1 og 3 år.
 Afdrag som under A. fra skrabning, rensning og maling af bunden.
 En trediedel afdrages fra sejl, rig, tovværk, skøder og trosser (undtagen  

 ståltrosser og kæder), solsejl, presenninger, forråd og udrustningsgenstande  

 samt maling.
En sjettedel afdrages fra træværk i skrog, herunder garnering i lastrum,  

 træmaster og rundholter og både, møbler, sadelmagerarbejde, porcelæn, metal-  

 og glasgenstande, stålrig, ståltove og ståltrosser, gyrokompasudstyr,  

 radioanlæg, pejleapparat, ekkolod og lignende apparater, ankerkæder og andre  

 kæder, isolering, hjælpemaskineri, styreapparat med tilbehør, spil o kraner  

 med tilbehør og elektrisk maskineri med tilbehør, bortset fra elektrisk  

 fremdrivningsmaskineri.
Andre reparationer godtgøres fuldtud.
Metalforhudning på træ- eller kompositskibe godtgøres med den fulde udgift  

 ved anskaffelsen af en til den afrevne forhudnings bruttovægt svarende vægt  

 af samme metal med fradrag af det provenu, der indkommer ved salg af det  

 gamle metal.
Der afdrages en trediedel af udgifterne til søm, filt og  

 arbejdsløn ved påsætning af den nye metalhud.
 C. - Mellem 3 og 6 år.
 Afdrag som under B.; dog afdrages en trediedel fra træværk i skrog,  

 herunder garnering i lastrum, træmaster, rundholter og både, møbler og  

 sadelmagerarbejde, og en sjettedel fra jerndele i master og rundholter og fra  

 alt maskineri (indbefattet kedler med tilbehør).
 D. - Mellem 6 og 10 år.
 Afdrag som under C.; dog afdrages en trediedel fra al rig, tovværk, skøder  

 og trosser, jerndele i master og rundholter, gyrokompasudstyr, radioanlæg,  

 pejleapparat, ekkolod og lignende apparater, isolation, hjælpemaskineri,  

 styreapparat, spil og kraner med tilbehør, og fra alt andet maskineri  

 (indbefattet kedler med tilbehør).
 E. - Mellem 10 og 15 år.
 En trediedel afdrages fra alle fornyelser med undtagelse af skrogets  

 jerndele, cementering og ankerkæder, hvorfra afdrages en sjettedel,og ankre,  

 der godtgøres fuldtud.
 F. - Over 15 år.
 En trediedel afdrages fra alle fornyelser med undaglse af ankerkæder,  

 hvorfra afdrages en sjettedel, og ankre, der godtgøres fuldtud.
REGEL XIV.
Midlertidige reparationer.
 Når midlertidig reparation udføres på et skib i lastehavn, mellemhavn  

 eller nødhavn til fælles frelse eller for at afhjælpe skade forårsaget ved en  

 havari grosse opofrelse, godtgøres omkostningerne ved sådan reparation som  

 havari grosse.
 Når midlertidig reparation af hændelig skade foretages alene for at rejsen  

 kan fuldføres, skal omkostningerne ved sådan reparation godtgøres som havari  

 grosse uden hensyn til mulig besparelse for andre interesser, men kun indtil  

 beløbet af de udgifter, der er sparet, men ville være påløbet og godtgjort  

 som havari grosse, hvis midlertidig reparation ikke var blevet udført der.
 Intet afdrag »nyt for gammelt« foretages fra omkostningerne ved  

 midlertidige reparationer, der godtgøres som havari grosse.
REGEL XV.
Tab af fragt.
Som havari grosse godtgøres tab af fragt, der  

 skyldes skade på eller tab af ladning, når enten fragttabet skyldes en havari  

 grosse handling, eller skaden på eller tabet af ladningen godtgøres som  

 havari grosse.
 I beløbet af den tabte bruttofragt skal fradrages de udgifter, som den,  

 hvem fragten tilkommer, skulle have afholdt for at tjene sådan fragt, men som  

 på grund af opofrelsen ikke er blevet afholdt.
REGEL XVI.
Erstatning for ladning, tabt eller beskadiget ved opofrelse.  

 Havari grosse godtgørelse for skade på eller tab af varer, der er opofret,  

 skal svare til det tab, som varernes ejer har lidt derved, beregnet efter  

 markedsværdien på skibets sidste lossedag eller ved rejsens slutning, når  

 denne ender på et andet sted end det oprindelige bestemmelsessted.
 Når således beskadigede varer sælges, og der ikke er truffet anden  

 overenskomst om skadens størrelse, bliver det tab, som skal godtgøres i  

 havari grosse, at bestemme som forskellen mellem salgets nettoprovenu og  

 nettoværdien i ubeskadiget stand på skibets sidste lossedag eller ved rejsens  

 slutning, når denne ender på et andet sted end det oprindelige  

 bestemmelsessted.
REGEL XVII.
Bidragsværdier.
Bidrag til havari grosse skal pålignes  

 genstandenes virkelige nettoværdi ved rejsens slutning, hvortil lægges det  

 beløb, der godtgørs som havari grosse for de opofrede genstande,såfremt det  

 ikke allerede er inkluderet.
I reders fragt og passagerpenge i risiko  

 afdrages sådanne udgifter og hyrer, som ikke ville være påløbet for at  

 indtjene fragten, hvis skib og ladning var gået totalt tabt, da havari grosse  

 handlingen fandt sted, og som ikke er blevet godtgjort som havari grosse.  

 Ligeledes afdrages i genstandenes værdi alle de udgifter, der er anvendt på  

 dem efter havari grosse handlingen, med undtagelse af sådanne udgifter, der  

 godtgøres som havari grosse.
 Passagerers bagage og personlige ejendele, der ikke er afskibet på  

 konnossement, bidrager ikke til havari grosse.
REGEL XVIII.
Skade på skib.
Det beløb, der godtgørs i havari grosse for  

 skade eller tab på skibet, dets maskineri eller tilbehør, skal i tilfælde af  

 reparation eller genanskaffelse udgøre den virkelige og rimelige udgift ved  

 sådan reparation eller genanskaffelse med afdrag efter regel XIII.
Når  

 reparation ikke udføres, godtgøres den rimelige værdiforringelse, dog ikke  

 udover den takserede reparationsudgift.
 Hvor der foreligger et virkeligt eller konstruktivt totalforlis af skibet,  

 skal havari grosse godtgørelsen for skade eller tab på skibet forårsaget ved  

 en havari grosse handling være lig med den takserede værdi af skibet i god  

 stand med fradrag af den takserede reparationsudgift for skade,der ikke er  

 havari grosse, og af et muligt salgsprovenu.
REGEL XIX: Uanmeldt eller urigtigt angivet ladning.
Skade på eller tab af  

 varer, indladet uden rederens eller hans agents vidende, eller på varer, som  

 med vilje er urigtigt betegnet ved afskibningen, godtgøres ikke som havari  

 grosse; men sådanne varer er dog bidragspligtige, hvis de reddes.
 Skade på eller tab af varer, som ved afskibningen er urigtigt angivet til  

 en lavere værdi end deres virkelige, godtgøres som havari grosse efter den  

 angivne værdi, men sådanne varer er bidragspligtige efter deres virkelige  

 værdi.
REGEL XX.
Tilvejebringelse af pengemidler.
En kommission på 2 pct. af  

 havari grosse udlæg, undtagen hyre og kostpenge til fører, officerer og  

 mandskab samt brændsel og udrustningsgenstande, der ikke er genanskaffet  

 under rejsen, godtgøres som havari grosse, men når beløbene ikke er udlagt af  

 nogen af de bidragydende parter, godtgøres som havari grosse de nødvendige  

 omkostninger ved at tilvejebringe de fornødne midler ved hjælp af et  

 bodmerilån eller på anden måde, eller det tab, der er påført ejeren af varer  

 solgt i samme hensigt.
 Omkostningerne ved at forsikre beløb udlagt til dækning af havari grosse  

 udgifter godtgøres ligeledes som havari grosse.
REGEL XXI.
Renter af havari grosse godtgørelse.
Af udgifter, opofrelser og  

 erstatninger, der er henført til hvari grosse, beregnes rente efter en  

 rentefod af 5 pct. p.a. indtil havari grosse dispachens dato, idet der ydes  

 behørig rentegodtgørelse for enhver foreløbig indbetaling fra de bidragende  

 parter eller fra havari grosse depositums kontoen.
REGEL XXII.
Behandling af kontante deposita.
Såfremt kontante deposita for  

 ladningsbidrag til havari grosse, bjergeløn eller særlige omkostninger er  

 blevet opkrævet, skal sådanne deposita ufortøvet indsættes i en bank godkendt  

 af en repræsentant udnævnt for rederiet og en repræsentant udnævnt for  

 deponenterne, på en separatkonto lydende på de to repræsentanters navne i  

 forening.
Det således deponerede beløb tilligemed muligt påløbne renter skal  

 henstå til sikkerhed for betaling til rette vedkommende af havari grosse,  

 bjergeløn eller særlige omkostninger, der skal betales af den ladning, for  

 hvilken disse deposita er blevet opkrævet.
Forskud eller tilbagebetaling af  

 deposita kan ydes, hvis dette er skriftligt godkendt af dispachøren.
Sådanne  

 deposita, forskud eller tilbagebetalinger præjudicerer ikke parternes  

 endelige bidragspligt.
 Handelsministeriet, den 16. juni 1967.
 Tyge Dahlgaard.
/E.
Lysgard.
