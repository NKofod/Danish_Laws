 Sagens hændelsesforløb udspringer af, at klager har  

 udført et nyt belysningsanlæg for indklagede.
 Klager kræver i sagen indklagede tilpligtet, at betale 572.433 kr.  

 som udgør restentreprisesummen.
 Indklagede har påstået frifindelse og har påstået  

 klageren tilpligtet, at betale 1.33.717,99 kr. som er indklagedes udgift til  

 afhjælpning af mangler ved det af klager opførte  

 belysningsanlæg.
Voldgiftsretten udtaler, at belysningsanlægget er mangelfuldt og  

 klager derfor skal erstatte indklagede udgifterne til afhjælpning af  

 disse mangler.
Beløbet som klager skal erstatte indklagede,  

 fastsættes skønsmæssigt til 1.000.000 kr.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører erstatning for  

 afhjælpningsudgifter.
 I 1995 udførte klageren for indklagede et nyt  

 belysningsanlæg på en trav- og galopbane.
I anledning af, at der mellem parterne er opstået  

 tvist om betaling af restentreprisesummen, idet indklagede har gjort  

 gældende at have et modkrav, som overstiger restentreprisesummen, er  

 der i medfør af "Regler for behandling af sager ved  

 Voldgiftsretten for Bygge- og Anlægsvirksomhed" nedsat en voldgift  

 bestående af ingeniør m.a.i.
Erling Mikkelsen, ingeniør  

 M.IDA Søren Steen Møller og landsdommer Fritse Hove,  

 sidstnævnte som rettens formand.
 Klageren har påstået indklagede tilpligtet at  

 betale 572.433 kr. med nærmere angivne renter og påstået  

 indklagede tilpligtet at nedskrive den af klageren stillede garanti på  

 217.204 kr. til 28.960,54 kr.
 Påstanden svarer til restentreprisesummen med et  

 fradrag på 137.600 kr. for mangler ved anlægget.
 Indklagede har påstået frifindelse og har  

 påstået klageren tilpligtet at betale 1.300.717,99 kr. med  

 sædvanlig procesrente fra den 4.januar 2000.
 Påstanden fremkommer således:
 Udgift til afhjælpning af mangler inkl.  

 moms	2.000.000,00 kr.
 1.300.717,99 kr.
 Klageren har påstået frifindelse for  

 indklagedes selvstændige krav.
 Mundtlig forhandling fandt sted den 5.januar 2000.
 Sagens nærmere omstændigheder er  

 følgende:
Den 11. juli 1995 indgik parterne en  

 totalentreprisekontrakt for belysningsanlæg til en  

 væddeløbsbane.
Det fremgår af kontrakten, at klagerens  

 tilbudssum udgjorde 1.448.027 kr. ekskl. moms, og at tvister skulle  

 afgøres i henhold til ABT af 22. december 1993. Som en del af  

 aftalegrundlaget var vedhæftet en teknisk ydelsesbeskrivelse og en  

 ydelsesbeskrivelse vedrørende rådgivningen.
 Af den tekniske ydelsesbeskrivelse fremgår  

 følgende:
"1. Generelt Nærværende entreprise omfatter  

 belysningsanlæg fuldt færdigt, funktionsdygtigt og idriftsat.
 ..
4. Installationsarbejder ..
4.3 Belysningsanlæg 4.3.1 Generelt Belysningsanlægget opfylder følgende  

 specifikationer:
Horisontalniveau (nyværdi)	200 lux Vertikalniveau    (nyværdi)	350 lux Regelmæssighed Horisontalniveau (nyværdi)	200 lux Vertikalniveau     (nyværdi)	250 lux Regelmæssighed Horisontalniveau (nyværdi)	200 lux Vertikalniveau     (nyværdi)	250 lux Regelmæssighed ..
 Udover publikums synskomfort vil anlægget opfylde  

 kravet til:
 ..
4.3.3 Mållinie For mållinie etableres særskilt  

 belysningsanlæg.
Belysningsniveauet er baseret på krav fra ..
5. Rekommandationer Belysningsanlægget er dimensioneret på  

 baggrund af bygherrekrav fra den 13.september 1994.
 Endvidere anvendes svenske og tyske rekommandationer for  

 belysningsanlæg til trav- og galopbaner som vejledende  

 dimensioneringsgrundlag.
.." I forbindelse med entrepriseaftalen stillede en bank  

 på klagerens foranledning sædvanlig entreprenørgaranti for  

 betaling af indtil i alt 217.204 kr.
Før indgåelsen af entreprenøraftalen  

 havde der været forhandlinger mellem parterne om tilbud.
Den 4. oktober  

 1994 skrev klageren følgende til indklagede:
 "Idet vi henviser til behagelig telefonsamtale den  

 03.10.94 vedrørende vores fax af samme dato, fremsender vi hermed som  

 aftalt vort kontrollerede forslag til belysningsanlæg.
 Vi havde ret i vores formodninger om, at det kunne lade  

 sig gøre at belyse hele anlægget, med de i vore forslag  

 projekterede antal armaturer.
 ..
Nøgletal	Horisontalt	Vertikalt Opløb	230 lux	350 lux Sving/langs	200 lux	250 lux Total effekt: 340 kW Ensartethed: 0,16 (under 0,25 betragtes som godt) ..
Vi vedlægger vore beregninger som dokumentation,  

 samt kopi af de svenske krav, idet vi håber at De kan acceptere vore  

 synspunkter, .." Det fremgår af en telefax af 5. april 1995 fra  

 klageren til indklagede, at klageren fremsendte et revideret tilbud på  

 belysningsanlæg.
Der henvises til, at et eksisterende tilbud af  

 22.april 1994 (efter det oplyste på 1.728.027 kr.) kunne reduceres med  

 følgende:
"1. Eksisterende kabler genanvendes 2. Gravearbejde reduceres 3. Eksisterende eltavle genanvendes men ombygges i  

 fornødent omfang 4. Rådighedstid for reklamepladser forlænges  

 til 6 år.
Under forudsætning af at ovennævnte punkter  

 bliver opfyldt vil vi kunne reducere den tilbudte pris med kr. 280.000  

 ." Dette reducerede tilbud svarer til den endelige  

 entreprisesum.
 De bygherrekrav af 13. september 1994, der er henvist til  

 under "Rekommandationer" er følgende:
 "Lysstyrken skal i brugsværdi være 400  

 Lux horisontalt og 550 Lux vertikalt og lysgengivelsen mellem 3200-4000  

 Kelvin grader.
 Lysfordelingen skal være således, at de  

 skygger der forekommer ikke er generende for:
 1. Løbsdommernes observationer under  

 løbende, specielt skal de kunne se hestenes ben tydeligt.
2. Optagelse af video og TV.
En Tv-kanal skal kontaktes  

 så kravene kan specificeres.
I opløbet skal der være forøget  

 lysstyrke og på mållinie skal de krav, der er stillet  

 opfyldes." Det fremgår af de svenske belysningstekniske  

 retningslinier for trav- og galopbaner, indklagede har fremlagt under sagen,  

 at kravene til ensartethed af belysningsniveauet for publikum på  

 mellemstore baner på langs er 75 % og på tværs 35 %.
 Efter at indklagede havde taget anlægget i brug den  

 10. oktober 1995 reklamerede indklagede over, at anlægget ikke levede  

 op til de aftalte krav, herunder lysmængden, og senere over problemer  

 med kondensvand i armaturer, tærede reflektorer og løse  

 skruer.
 Indklagede begærede syn og skøn på  

 anlægget.
Voldgiftsnævnet for Bygge- og Anlægsvirksomhed  

 udpegede en ingeniør som skønsmand.
Skønsmanden afgav en  

 erklæring den 19. november 1996, hvori det anføres:
 "Rapport: Målerapport over resultatet af  

 belysningsmålinger udført torsdag den 7. november 1996 om  

 aftenen mellem kl. 20.00 og kl. 22.00.
 ..
Ved den visuelle besigtigelse af belysningsanlægget  

 blev der iagttaget vand i flere armaturer.
Vandet lå indvendigt  

 på afdækningsglasset og bevirkede en brydning af lyset, der  

 resulterede i en bølgebevægelse af lyset på banen.
 ..
 Måleopstilling:
I en afstand af ca. 3 m. fra inderkredsen af banen  

 måles i et antal målepunkter som anført på vedlagte  

 plan.
I hvert målepunkt måles horisontal belysningsstyrke mod de  

 fire verdenshjørner.
Målehøjden er ca. 1. m. over  

 terræn.
 Af måleresultaterne kan følgende  

 værdier beregnes:
Tribuneside Horisontalniveau (nyværdi):	ca. 200 lux Vertikalniveau (nyværdi):	ca. 285 lux Regelmæssighed	ca. 60 % 1. sving Horisontalniveau (nyværdi):	ca. 225 lux Vertikalniveau (nyværdi):	ca. 110 lux Regelmæssighed	ca. 40 % 2. sving Horisontalniveau (nyværdi):	ca. 180 lux Vertikalniveau (nyværdi):	ca. 105 lux Regelmæssighed	ca. 45 % Fjerneste langside Horisontalniveau (nyværdi):	ca. 210 lux Vertikalniveau (nyværdi):	ca. 140 lux Regelmæssighed	ca. 33 % Den visuelle vurdering af belysningsanlægget er i  

 kort form følgende:
 Skønsmandens besvarelse af de stillede  

 spørgsmål :
Spørgsmål 1 Opfylder anlægget i dets nuværende stand de  

 tekniske krav, der er opstillet til belysningsstyrken i parternes aftale? Svar: Svaret er nej, da de vertikale  

 belysningsstyrker overalt er for lave.
Spørgsmål 2 Hvorledes kan anlægget bringes i en sådan  

 stand, at de tekniske krav i parternes aftale er opfyldt? Svar: Ved at udskifte armaturerne til en type, hvor  

 lysfordelingen giver den krævede vertikale værdi.
Spørgsmål 3 Hvad vil det koste at iværksætte de  

 foranstaltninger, der følger af svaret på spørgsmål  

 2? Svar: Udgiften anslås til kr. 4.000 ekskl.  

 moms pr. armaturenhed inkl. levering, montering og lyskilde.
 ..
Spørgsmål A Der bedes ved besvarelsen af de stillede  

 spørgsmål fra skønsmandens side tages stilling til,  

 hvilken betydning det har, at lysanlægget nu har været i brug i  

 ca. 1 år.
Svar: Lysanlæggets driftstid på ca. 250  

 timer medfører en lysnedgang på 2,5 % af lyskildernes nominelle  

 lysudsendelse." Indklagede anmodede skønsmanden om at besvare nogle  

 tillægsspørgsmål, herunder oplysninger om, hvorledes  

 armaturerne skulle dimensioneres for at opnå en belysning af  

 banearealerne i overensstemmelse med de aftalte specifikationer.
 Skønsmanden svarede, at besvarelsen af de stillede  

 spørgsmål krævede en detailprojektering, som lå uden  

 for hans opgave som skønsmand.
 Klageren tilbød herefter indklagede en dekort i  

 entreprisesummen på 137.600 kr. på grund af den manglende  

 overholdelse af det aftalte vertikale lysniveau, hvilket ikke blev accepteret  

 af indklagede.
 Klageren indgav klageskrift den 9. december 1997.
 Under et forberedende retsmøde den 9. december 1997  

 gentog klageren et tidligere fremsat tilbud om forsøgsvis at forsyne  

 to master med ekstra armaturer og derefter anmode skønsmanden om at  

 kontrollere, at de aftalte lysværdier var overholdt.
 Såfremt der blev opnået enighed mellem  

 parterne herom, eller hvis klagerens afhjælpningsforsøg viste  

 sig ikke at opfylde de aftalte lysværdier, var der enighed om, at  

 indklagede skulle rette henvendelse til et institut med henblik på at  

 stille forslag til en uvildig person, som for indklagedes regning kunne  

 udarbejde et detailprojekt.
 Efter at indklagede havde afvist at lade klageren  

 udføre det omtalte forsøg, anmodede indklagede efter forslag  

 fra instituttet en ingeniør om at udarbejde et detailprojekt.
 Ingeniørens detailprojekt af 18. august 1999 blev  

 herefter forelagt skønsmanden, som i en erklæring af 8. oktober  

 1999 udtalte, at de samlede entreprenørudgifter overslagsmæssigt  

 vurderedes at udgøre:
 Kabler	220.000 kr.
 Master	430.000 kr.
 Armaturer	950.000 kr.
 Samlet	1.600.000 kr. ekskl. moms.
 Der er under den mundtlige forhandling afgivet forklaring  

 af klagerens direktør, indklagedes direktør,  

 overmontøren, tidligere direktør hos klager, skønsmand  

 og ingeniøren der udarbejdede detailprojektet for indklagede.
Overmontøren har forklaret, at de  

 løse skruer er udskiftet, og kondensvandproblemerne er udbedret.  

 Mållyset kan ikke laves bedre.
Det er umuligt helt at undgå  

 skygger.
Han mødte op på væddeløbsbanen for at  

 trække ekstra kabler op i masterne, men blev afvist.
Tidligere direktør hos klager har forklaret,  

 at han tidligere har været ansat hos klageren.
Han forestod  

 kontraktsforhandlingerne.
Problemet var, at indklagede ikke havde penge nok.  

 Kontraktsforhandlingerne var afbrudt i ¾ år.
Forhandlingerne blev  

 genoptaget med udgangspunkt i det tidligere tilbud.
Efter hans opfattelse er  

 det uden betydning, at kravene til den vertikale belysning ikke er opfyldt.  

 Der er ikke skrevet noget om regelmæssighed i kontrakten, fordi det var  

 nødvendigt at øge masteafstanden.
Når gravearbejdet er  

 reduceret, skyldes det, at der blev færre master.
Færre master  

 betyder dårligere regelmæssighed.
Da anlægget blev taget i  

 brug den 10. oktober, roste alle   bortset fra en enkelt   anlægget.  

 Han er ikke i stand til at forklare, hvorfor de beregninger, som klageren  

 havde ladet udføre, ikke slog til.
Indklagedes direktør har forklaret, at han  

 har været med i hele forhandlingsforløbet.
Klagers tidligere  

 direktør var rådgiver hele vejen igennem.
Kravene til  

 luxniveauet blev reduceret.
De var en tur i Sverige, og det blev i den  

 forbindelse specificeret hvilke krav, der skulle stilles.
De  

  beskæftigede sig ikke specielt med kravene til ensartethed, men var  

 mere betænkelige ved luxværdierne.
De tyske rekommandationer fik  

 indklagede aldrig.
Da der blev drøftet besparelser, nævnte  

 klagers tidligere direktør intet om, at hans forslag ville  

 medføre en ringere regelmæssighed.
Det blev kun nævnt, at  

 antallet af lysmaster ville blive reduceret.
Vandet i armaturerne er nu  

 fjernet.
Et armatur faldt ned, men der blev sat et nyt op.
Han har lige fra  

 den første dag sagt, at der var mørke pletter på banen.  

 Det anlæg, indklagede har i dag, er bedre end det, de havde før,  

 men de har aldrig fået den optimale løsning.
Målfotos er  

 ikke tilstrækkeligt tydelige.
Der er blevet stillet nogle krav i denne  

 henseende, men det er aldrig blevet fulgt op.
Han har aldrig modsat sig  

 klagerens afhjælpningsforsøg.
Men da de ikke kunne få  

 nærmere oplysninger om, hvad klageren ville afhjælpe, mistede de  

 tilliden til klageren og ønskede derfor ikke, at klageren skulle  

 udføre yderligere på anlægget.
Skønsmanden har forklaret, at  

 ingeniørens detailprojekt efter hans opfattelse beskriver de  

 ændringer, der er nødvendige.
Projektet går ikke videre  

 end nødvendigt. Ændringerne er blevet mere omfattende, end han  

 forudså, da han svarede på spørgsmål 3 i sin  

 erklæring.
Det vil således være nødvendigt at  

 forhøje masterne.
Han har lavet en detailkalkulation, da han svarede  

 på spørgsmålet om, hvad de nødvendige  

 ændringer ville koste.
Efter hans opfattelse er anlægget ikke  

 acceptabelt med henblik på at kunne se detaljer.
Der er ikke danske  

 retningslinier for regelmæssigheden af belysninger på travbaner.  

 En regelmæssighed på 70 % er almindeligt anerkendt, når man  

 skal lave andre belysninger.
Ved en regelmæssighed på 33 % vil  

 man se lyset i punkter i stedet for flader.
Det forhold, at kondensen nu er  

 fjernet ved at bore huller i armaturet, betyder, at reflektorernes levetid  

 bliver nedsat.
Ingeniøren der udarbejdede detailprojektet  

 har forklaret, at forudsætningerne for hans projekt har været det  

 aftalte belysningsniveau, og at så meget som muligt af det eksisterende  

 anlæg skulle genanvendes.
Han har lagt til grund, at armaturerne skulle  

 udskiftes.
Det eksisterende anlæg er dimensioneret til det yderste.  

 Derfor er det relativt dyrt at ændre.
Hans projekt giver et luxniveau,  

 der er lidt højere end krævet.
Han har foretaget beregninger af  

 ensartetheden.
Projektet er lavet ud fra de svenske rekommandationer.
Dette  

 har medvirket til at fordyre projektet   idet det er nødvendigt at  

 forhøje masterne for at opnå denne ensartethed i belysningen.  

 Det vil være muligt at øge luxværdierne ved at sætte  

 nye armaturer på masterne.
Han kan ikke sige, hvor mange der skal  

 til.
Klageren har til støtte for sine  

 påstande anført, at det anlæg, som klageren har  

 udført, opfylder bygherrekravene bortset fra luxværdierne  

 på vertikalt niveau.
Klageren har derfor foretaget et passende fradrag  

 i entreprisesummen på grund af de manglende luxværdier.
Det  

 må lægges til grund, at anlægget fungerer godt.  

 Såfremt indklagede ønsker højere luxværdier, vil  

 det kunne lade sig gøre at øge luxværdien ved at udskifte  

 armaturerne med nogle andre og bedre armaturer.
Klageren har tilbudt  

 afhjælpning, hvorfor der ikke bør ydes større dekort end  

 tilbudt af klageren.
De omfattende ændringer, der er indeholdt i  

 ingeniørens detailprojekt, går langt ud over de krav, som  

 indklagede har stillet til belysningen.
Indklagede har således ikke  

 stillet krav om regelmæssighed, og der findes ingen generelle krav  

 herom.
Når henses til, at indklagede har brugt anlægget i 4  

 år, bør indklagedes eventuelle ret til at kræve manglerne  

 udbedret bortfalde, idet afhjælpningsomkostningerne er forbundet med  

 uforholdsmæssigt store udgifter.
Der bør derfor ud fra en  

 offergrænsebetragtning højst ydes indklagede et  

 skønsmæssigt afslag i entreprisesummen.
De modkrav, der er  

 fremsat af indklagede på godt 10.000 kr., vedrører arbejder  

 udført uden forudgående aftale og er først fremsat 1  

 år efter udførelsen, hvorfor indklagede ikke bør kunne  

 modregne disse krav.
Indklagede har til støtte for sine  

 påstande anført, at det ved skønsmandens erklæring  

 er bevist, at der er mangler ved anlægget.
Kravene til luxværdier  

 på vertikalt niveau er ikke opfyldt, ligesom regelmæssigheden er  

 for dårlig.
Ved at henvise til de svenske rekommandationer har klageren  

 lovet en regelmæssighed på 75 %. I sin skrivelse af 4. oktober  

 1994 har klageren anført nogle nøgletal, og klageren har ikke  

 senere taget forbehold over for regelmæssigheden af belysningen.  

 Klageren, der er ekspert på området, må derfor erstatte  

 indklagede udgifterne til udbedring af anlægget.
Der foreligger ikke en  

 sådan situation, at offergrænsesynspunktet bør  

 medføre, at der kun ydes indklagede et afslag i entreprisesummen.
 Voldgiftsrettens begrundelse og resultat:
Det fremgår af de belysningsmålinger, som  

 skønsmanden har udført, at de vertikale belysningsstyrker  

 på anlægget på travbanen overalt er lavere   og visse  

 steder betydeligt lavere end foreskrevet i projektet.
Skønsmanden har  

 videre i sin erklæring udtalt, at belysningens regelmæssighed er  

 for dårlig.
Det fremgår således af rapporten, at  

 regelmæssigheden på den fjerneste langside er ca. 33%, hvilket  

 ifølge skønsmanden betyder, at man ser lyset i punkter i stedet  

 for flader.
Selv om der ikke i de specifikationer af  

 belysningsanlægget, der er anført i den tekniske  

 ydelsesbeskrivelse, er anført noget krav til regelmæssigheden,  

 finder voldgiftsretten ikke, at anlægget opfylder de krav til  

 regelmæssighed, som indklagede måtte forudsætte, navnlig  

 når der i ydelsesbeskrivelsen er henvist til de svenske  

 rekommandationer som vejledende dimensioneringsgrundlag.
Der er ikke grundlag  

 for at fastslå, at klageren i forbindelse med sine besparelsesforslag  

 har gjort det klart for indklagede, at besparelserne ville indebære en  

 betydelig forringelse af belysningens regelmæssighed.  

 Belysningsanlægget er således mangelfuldt både for så  

 vidt angår vertikale luxværdier og for så vidt angår  

 regelmæssighed.
Klageren skal derfor erstatte indklagede udgifterne til  

 afhjælpning af disse mangler.
Selv om byrden ved at erstatte disse  

 omkostninger er stor set i forhold til entreprisesummen, og indklagede har  

 kunnet benytte anlægget, finder voldgiftsretten ikke, at der foreligger  

 sådanne ganske særlige forhold, som kan begrunde, at klageren  

 ikke skal erstatte disse omkostninger.
Herefter, og idet voldgiftsretten har taget hensyn til, at  

 de af skønsmanden anslåede udgifter til afhjælpning er  

 forbundet med en del usikkerhed, at indklagede har kunnet benytte  

 anlægget i 4 år, og at detailprojektet både med hensyn til  

 luxværdier og kravene til regelmæssighed er "på den  

 sikre side" i forhold til, hvad indklagede kan kræve,  

 fastsættes de udgifter, som klageren skal erstatte,  

 skønsmæssigt til 1.000.000 kr. med tillæg af moms.  

 Når herfra trækkes det beløb på 710.000 kr., som  

 indklagede har erkendt at skylde klageren, fremkommer et beløb  

 på 540.000 kr. som klageren herefter skal betale indklagede.
Det  

 bemærkes, at der ikke under sagen er fremført noget grundlag  

 for, at indklagede skulle kunne modregne 10.750,99 kr. i klagerens  

 tilgodehavende.
 Idet bemærkes, at der ved  

 omkostningsfastsættelsen til dels er taget hensyn til, at indklagede  

 har måttet afholde en udgift til udarbejdelse af detailprojekt,  

 forholdes med sagsomkostningerne som nedenfor bestemt.
 THI BESTEMMES:
 Inden 14 dage efter modtagelsen af denne kendelse  

 betaler klageren til indklagede 540.000 kr. med sædvanlig procesrente  

 fra den 4. januar 2000 mod indklagedes samtidige frigivelse af garanti af 18.  

 august 1995 på 217.204 kr.
 Klageren skal inden samme frist betale sagens omkostninger  

 med 150.000 kr. til indklagede.
 Klageren skal betale voldgiftsrettens omkostninger efter  

 opgørelse og påkrav fra Voldgiftsnævnet.
