Kendelse fra Pressenævnet i sag nr.  

 25/1997 EDC-gruppen har ved advokat Jan Børjesson klaget  

 til Pressenævnet over, at Børsen har afvist at bringe et  

 genmæle i anledning af en artikel bragt i Børsen den 10. januar  

 1997 og en notits bragt den 13. januar 1997.
 Artiklen den 10. januar 1997 blev bragt under overskriften  

 "Ny tvangs-mærkning gør hushandler op til 10.000 kr. dyrere" og  

 havde bl.a. følgende indhold:
"Der er føjet endnu en regning til stakken af  

 omkostninger ved at handle hus: Med loven om energimærkning af boliger  

 ved ejerskifte er tilstandsrapporterne reelt blevet tvungne.
Og prisen for  

 dem vil komme op mellem 5.500 og 10.000 kr. alt efter husets størrelse  

 og alder.
Samtidig vælter det ind med eksempler på, at  

 tilstandsrapporterne er for dårlige.
Der er ingen ende på alle de  

 områder, de ikke dækker.
Klagesager bunker sig op.
De  

 bygningssagkyndige selv er blandt de første til at erkende, at  

 rapporterne ikke er fyldestgørende.
 ...
 Det er hårdt at være bygningssagkyndig.  

 ...
 Misstemningen har også bredt sig til forholdet  

 mellem de bygningssagkyndige og nogle af de mæglerkæder, der  

 hyrer dem.
 Tryning.
M-P: - Home-kæden har forsøgt at tryne os med  

 et ønske om, at arbejdet skal udføres til meget lave priser, og  

 med EDC-kæden har vi haft en principiel strid om, hvorvidt kæden  

 kan samarbejde med os efter "no cure, no pay"-princippet.
Det vil sige, at  

 hvis huset ikke bliver solgt, skulle vi ingen betaling have.
Den strid blev  

 ført helt til tops, og vi vandt.
Naturligvis, for hvis den  

 bygningssagkyndiges betaling afhang af, om huset er nemt at sælge eller  

 ej, er han ikke uvildig: Så får han en interesse i, at  

 tilstandsrapporten er så nydelig som muligt.
 EDC-fiflen.
 EDC kan fifle sig uden om nederlaget ved at aftale, at den  

 bygningssagkyndige kun skal have f.eks. 1 kr. i salær, hvis huset ikke  

 sælges.
G.
M-P. kritiserer også Home-kæden for at  

 operere med "returkommission", som han kalder den betaling på 125 kr.  

 pr. opgave, kæden kræver, at den bygningssagkyndige indbetaler  

 til kæden, når han fakturerer regningen for rapporten i  

 hussælgerens navn - men sender fakturaen til kæden uden kopi til  

 sælgeren." Notitsen den 13. januar 1997 lød:
 "Kun EDC under anklage.
Ingeniør G.
M-P., formand for Sammenslutningen for  

 Selvstændige Bygningssagkyndige, rettede i Børsen Bolig fredag  

 beskyldninger mod ejendomsmæglerkæder.
Han beder os  

 præcisere, at anklagen for "returkommission" på 125 kr. pr.  

 besigtigelse, kun gjaldt EDC, ikke Home.
Home bekræfter, at man ikke  

 tager returkommission fra de bygningssagkyndige." Klageren har anmodet bladet om at bringe følgende  

 genmæle:
"I artikler i Børsen henholdsvis den 10. januar  

 1997 og den 13. januar 1997 er formanden for Sammenslutningen af  

 Selvstændige Bygningssagkyndige, G.
M-P., under overskriften "Tryning"  

 citeret for at have oplyst,  "at Sammenslutningen med EDC-kæden har  

 haft en principiel strid om, hvorvidt kæden kunne samarbejde med  

 Sammenslutningen efter "no cure, no pay-princippet", og at "denne  

 strid blev ført helt til tops, og at Sammenslutningen vandt".
 Dette er i strid med de faktiske forhold, idet EDC-  

 gruppen dels ikke har haft nogen tvist/sag med Sammenslutningen af  

 Selvstændige Bygningssagkyndige, og dels er der ikke tale om, at nogen  

 sag er "ført til tops".
Forholdet er derimod det, at Boligministeriet (Bygge- og  

 Boligstryelsen) har været forespurgt om, hvorvidt "no cure, no  

 pay-princippet" kunne anvendes over for de bygningssagkyndige.
Ideen var, at  

 forbrugerne ikke skulle afholde salær til den bygningssagkyndige,  

 såfremt boligen ikke blev solgt.
 Svaret på forespørgelsen var, at "no cure, no  

 pay- princippet" efter Boligministeriets opfattelse ikke kunne anvendes over  

 for de bygningssagkyndige, hvilket EDC tog til efterretning og indrettede sit  

 samarbejde med de bygningssagkyndige efter.
 Hvis EDC-gruppen ikke havde ønsket dette, kunne  

 sagen have været indbragt for domstolene.
 I samme artikler er under overskriften "EDC-fiflen"  

 oplyst:
 "EDC kan fifle sig uden om vederlaget ved at aftale, at  

 den bygningssagkyndige kun skal have for eksempel kr. 1,00 i salær,  

 hvis huset ikke sælges".
 Det anførte er ukorrekt, idet EDC-gruppen hverken  

 har anvendt en sådan forretningsgang eller agter at anvende en  

 sådan forretningsgang.
 Endelig er i artiklerne anført følgende:
"G.
M-P. kritiserer også HOME-kæden for at  

 operere med "returkommission", som man kalder den betaling på kr.  

 125,00 pr. opgave, kæden kræver, at den bygningssagkyndige  

 indbetaler til kæden, når han fakturerer regningen for rapporten  

 i hussælgerens navn, men sender fakturaen til kæden uden kopi til  

 sælgeren".
 I artiklen af 13. januar 1997 er dette rettet til  

 følgende:
"Han (ingeniør G.
M-P.) beder os  

 præcisere, at anklagen for returkommission på kr. 125,00 pr.  

 besigtigelse kun gjaldt EDC, ikke HOME.
HOME bekræfter, at man ikke  

 tager returkommission fra de bygningssagkyndige." Det er udokumenteret og ukorrekt, at EDC-gruppen modtager  

 returkommission.
 Når en hussælger bestiller en tilstandsrapport  

 via en EDC-mægler, får han den ca. kr. 1.000,00 billigere, end  

 hvis sælgeren selv henvendte sig til en bygningssagkyndig.
 Af den bygningssagkyndiges honorar går kr. 100,00 +  

 moms til EDC-gruppen centralt, hvor beløbet er øremærket  

 til efteruddannelse af de bygningssagkyndige, til udvikling af EDB-programmer  

 samt til administration og kvalitetssikring af ordningen.
 Hussælgeren er fuldt bekendt med dette forhold, idet  

 han skriftligt gøres opmærksom herpå i EDCs  

 købsaftale.
EDC-gruppen." Klageren har gjort gældende, at artiklen indeholder  

 oplysninger af faktisk karakter, som er egnet til at påføre  

 klageren økonomisk eller anden skade af betydning.
 Klageren har anført, at oplysningerne om  

 "EDC-fiflen" af læserne ikke kan forstås på anden  

 måde, end at EDC søger at omgå den fortolkning af  

 vederlagsproblematikken, som Boligministeriet har indtaget.
 Klageren har videre anført, at klageren ikke tager  

 returkommission fra de bygningssagkyndige.
 Klageren har endelig anført, at sagen må  

 behandles for hvert punkt for sig, og har gjort gældende, at  

 genmælet må tilpasses Pressenævnets afgørelse i  

 sagen, såfremt klagerens genmæleforslag går videre end  

 påkrævet.
Bladet har i en udtalelse anført, at de  

 påklagede udtalelser er citater fra G.
M-P., der er formand for  

 Sammenslutningen af Selvstændige Bygningssagkyndige.
 Bladet har gjort gældende, at der ikke er grund til  

 at nære mistillid til oplysningerne om, at der har været en strid  

 mellem klageren og Sammenslutningen af Selvstændige Bygningssagkyndige,  

 og at der er fuld dækning for at sige, at en sag er ført til  

 tops, når den er afsluttet i Boligministeriet.
Bladet har endelig anført, at bladet ved  

 modtagelsen af klagen tilbød spalteplads i bladet, således at  

 klagerens synspunkter kunne nå læserne snarest muligt.
Dette har  

 klageren dog ikke ønsket.
 Følgende nævnsmedlemmer har deltaget i sagens  

 behandling: Per Sørensen, Finn Rowold, Ulrik Holmstrup og Ole  

 Askvig.
 Pressenævnet udtaler:
 Artiklens oplysninger om, at Sammenslutningen af  

 Selvstændige Bygningssagkyndige har haft en principiel strid med  

 EDC-kæden om, hvorvidt "no cure, no pay-princip- pet" kunne anvendes,  

 og at sammenslutningen vandt, samt oplysningen om, at EDC kan fifle sig uden  

 om vederlaget ved at aftale, at den bygningssagkyndige kun skal have for  

 eksempel kr. 1,00 i salær, hvis huset ikke sælges, er ikke  

 oplysninger af en sådan faktisk forkert karakter, at der er grundlag  

 for genmæle.
 Da klageren er givet mulighed for at fremkomme med sine  

 synspunkter, men ikke har ønsket dette, finder Pressenævnet  

 heller ikke iøvrigt, at der er grundlag for et genmæle.
 Afsagt torsdag den 17. april 1997.
