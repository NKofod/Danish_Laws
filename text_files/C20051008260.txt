Arbejdspladsbrugsanvisning  

 for stoffer og materialer  

  

 At-vejledning C.0.11  

  

 November 2005  

  

 Erstatter april 2003 Denne vejledning  

 oplyser om de brugsanvisninger, en arbejdsgiver skal udarbejde, hvis han har  

 ansatte, der arbejder med stoffer og materialer, der anses for farlige.  

 Brugsanvisningen, der også kaldes en arbejdspladsbrugsanvisning, skal  

 omhandle  

 de lokale forhold for brugen af stoffet og materialet.
Leverandørens  

 brugsanvisning kan lægges til grund for udarbejdelsen af  

 arbejdspladsbrugsanvisningen.  

 Arbejdspladsbrugsanvisningerne kan udgøre den særlige vurdering for stoffer  

 og  

 materialer i arbejdspladsvurderingen (1).
1. Område for arbejdspladsbrugsanvisninger Der skal udarbejdes  

 arbejdspladsbrugsanvisninger for følgende farlige stoffer og materialer:
a)  

 	  

 Stoffer og  

 materialer, der opfylder kriterierne for klassificering som farlige efter  

 Miljøministeriets regler b)  

 	  

 Stoffer og  

 materialer, der er optaget med en grænseværdi i Arbejdstilsynets liste over  

 grænseværdier for stoffer og materialer og bilag hertil (2) c)  

 	  

 Materialer, der  

 indeholder 1% eller derover (for gasformige materialer 0,2%) af et stof  

 optaget  

 med en grænseværdi i Arbejdstilsynets liste over grænseværdier for stoffer og  

 materialer d)  

 	  

 Materialer, der  

 indeholder 1% eller derover (for gasformige materialer 0,2%) af et stof, der  

 er  

 klassificeret som sundhedsfarligt eller miljøfarligt efter Miljøministeriets  

 regler om klassificering.
 Herudover skal  

 arbejdsgiveren udarbejde en brugsanvisning for visse isocyanater (3).
 Arbejdgiveren skal  

 udarbejde en brugsanvisning for stoffer og materialer ved arbejdsprocesser,  

 hvor der bruges asfaltmaterialer (4).
 Stoffer, der er  

 klassificeret som sundhedsfarlige efter Miljøministeriets regler, er stoffer,  

 der i deres rene form skal mærkes med symbolerne lokalirriterende (Xi),  

 sundhedsskadelig (Xn), ætsende (C), giftig (T) eller meget giftig (Tx).
 Ved stoffer, der er  

 klassificeret som miljøfarlige efter Miljøministeriets regler, forstås  

 stoffer,  

 der i deres rene form skal mærkes med symbolet miljøfarlig (N).
2. Udarbejdelse af en arbejdspladsbrugsanvisning Der findes to typer  

 brugsanvisninger for stoffer og materialer: Leverandørbrugsanvisninger  

 (sikkerhedsdatablade)  

 og arbejdspladsbrugsanvisninger.
Leverandøren af farlige  

 stoffer eller materialer - der er omtalt i punkterne a, b, c og d i afsnit 1-  

 skal udarbejde en letforståelig leverandørbrugsanvisning på dansk.
For  

 stoffer  

 og materialer nævnt i punkterne b, c og d i afsnit 1 kan det være nødvendigt  

 at  

 bede leverandøren om at få tilsendt leverandørbrugsanvisningen (5).
 Stoffer og materialer  

 omtalt i punkt a i afsnit 1 er på etiketten mærket med orange faresymbol  

 eller  

 med risikosætning som brandfarlig eller miljøfarlig.
Stoffer og materialer  

 omtalt i punkt b, c og d i afsnit 1 vil ofte være produkter, som ikke er  

 bestemt  

 til privat brug.
På disse produkter vil der ofte stå:  

 Leverandørbrugsanvisning  

 kan rekvireres af erhvervsmæssige brugere på etiketten.
 Arbejdsgiveren skal  

 sikre, at de ansatte har adgang til leverandørbrugsanvisningerne for stoffer  

 eller materialer omtalt i punkterne a, b, c og d i afsnit 1.
Arbejdsgiveren skal  

 udarbejde en arbejdspladsbrugsanvisning, som omhandler virksomhedens lokale  

 forhold for anvendelse af stoffet eller materialet.
Den kan udarbejdes på  

 baggrund af oplysningerne i leverandørbrugsanvisningen og eventuelle tekniske  

 datablade.
 Hvis et stof eller  

 materiale bruges på forskellig måde på en virksomhed, kan det være  

 nødvendigt,  

 at der udarbejdes flere forskellige arbejdspladsbrugsanvisninger.
 Omvendt kan man for  

 stoffer og materialer, der ligner hinanden med hensyn til  

 farlighed - og  

 bruges på samme måde - nøjes med at lave én fælles brugsanvisning.
 Formålet med  

 arbejdspladsbrugsanvisningen er bl.a., at ansatte skal kende de farer, der er  

 forbundet med brugen af stoffet eller materialet, og især kende til  

 foranstaltningerne imod disse farer.
De ansatte skal derfor  

 have arbejdspladsbrugsanvisningen udleveret og skal instrueres effektivt.
For  

 ansatte, der ikke forstår dansk, kan det være nødvendigt at udarbejde en  

 brugsanvisning på andre relevante sprog.
 Arbejdsgiveren har  

 ansvaret for, at der udarbejdes brugsanvisninger, og for deres indhold.
 Brugsanvisningerne  

 udarbejdes i samarbejde med sikkerhedsorganisationen.
Arbejdsgiveren skal  

 holde arbejdspladsbrugsanvisningerne ajour med ændringer i leverandørens  

 brugsanvisninger samt med ændringer i anvendelsesmåde.
Erfaringer af  

 sikkerheds- eller sundhedsmæssig betydning, der gøres under arbejdet, skal  

 tilføjes brugsanvisningerne.
Arbejdspladsbrugsanvisninger bør være daterede  

 og  

 eventuelt nummererede.
 Hvis en virksomhed selv  

 importerer eller fremstiller farlige stoffer og materialer til eget brug,  

 skal  

 virksomheden udarbejde arbejdspladsbrugsanvisninger for disse.
Brugsanvisningerne skal  

 opbevares tilgængeligt for de ansatte.
Når de ansatte er blevet sat grundigt  

 ind i brugsanvisningerne, kan disse fx slås op i nærheden af arbejdspladsen  

 eller samles på et sted, som de ansatte har let adgang til.
En brugsanvisning  

 i  

 elektronisk form er kun anvendelig på arbejdspladser, hvor computere er en  

 integreret del af arbejdet.
I dette tilfælde er det nødvendigt med en  

 sikkerhedskopi på papir, da elektroniske systemer kan gå ned, så der ikke er  

 adgang til brugsanvisningerne.
 Mærkningen på  

 emballagen og leverandørens brugsanvisning kan være tilstrækkelig, hvor der  

 arbejdes  

 med så små mængder stoffer og materialer, at arbejdet kan sammenlignes med  

 den  

 private brugers, samt når brugen kun sker lejlighedsvis såsom brug af  

 kontorlim.
Selv om det kun kræves,  

 at der udarbejdes arbejdspladsbrugsanvisninger for stoffer og materialer  

 omtalt  

 i afsnit 1, bør arbejdsgivere vurdere, om ikke også andre stoffer og  

 materialer  

 med fordel kunne forsynes med en brugsanvisning.
Brugsanvisninger kan fx også  

 være vigtige for stoffer og materialer, som under brugen eller processen kan  

 udvikle farlige stoffer.
Som eksempler kan nævnes plastic, der under  

 forarbejdning kan afgive sundhedsfarlig røg og dampe samt arbejde med  

 støvende  

 isoleringsmaterialer.
 Arbejdsgivere bør  

 endvidere vurdere, hvorvidt det er hensigtsmæssigt at forsyne tekniske  

 hjælpemidler  

 som fx byggekomponenter, der under brugen eller processen kan udvikle farlige  

 stoffer, med en arbejdspladsbrugsanvisning.
3. Arbejdspladsbrugsanvisningens indhold En  

 arbejdspladsbrugsanvisning skal indeholde oplysninger om følgende 16 punkter,  

 hvis det er teknisk og fagligt muligt:
1.  

 	  

 Identifikation af  

 stoffet/materialet, herunder oplysning om handelsnavn samt et eventuelt  

 produktregistreringsnummer  

 (PR-nr.), tildelt af Arbejdstilsynet.
For så vidt angår stoffer og  

 materialer,  

 der skal mærkes, angives den producent, leverandør eller importør, der er  

 anført på etiketten.
 2.  

 	  

 Sammensætning/oplysning  

 om indholdsstoffer, herunder de stoffer og materialer, der er  

 klassificeringspligtige  

 efter Miljøministeriets regler, samt oplysninger om indholdsstoffer i form af  

 organiske opløsningsmidler.
 3.  

 	  

 Fareidentifikation.
 4.  

 	  

 Førstehjælpsforanstaltninger.
 5.  

 	  

 Brandbekæmpelse,  

 herunder oplysninger om forholdsregler ved brand.
 6.  

 	  

 Forholdsregler over  

 for udslip ved uheld, herunder oplysninger om forholdsregler ved spild på  

 virksomheden.
 7.  

 	  

 Håndtering og  

 opbevaring, herunder oplysninger om sikkerhedsforskrifter ved oplagring på  

 virksomheden.
 8.  

 	  

 Eksponeringskontrol  

 (forebyggende foranstaltninger)/personlige værnemidler, herunder oplysninger  

 om  

 forholdsregler ved udsættelse for stoffet eller materialet, og om brug af  

 personlige værnemidler, samt eventuelt forbud mod enegang.
 9.  

 	  

 Fysisk-kemiske  

 egenskaber.
 10.  

 	  

 Stabilitet og  

 reaktivitet, herunder oplysninger om egenskaber ved opvarmning og brand.
 11.  

 	  

 Toksikologiske  

 oplysninger (sundhedsfarlige egenskaber), herunder oplysninger om eventuelle  

 symptomer ved indtagelse eller optagelse i organismen.
 12.  

 	  

 Miljøoplysninger.
 13.  

 	  

 Bortskaffelse,  

 herunder oplysninger om forholdsregler ved bortskaffelse.
 14.  

 	  

 Transportoplysninger.
 15.  

 	  

 Oplysninger om  

 regulering, herunder oplysninger om fx anvendelsesbegrænsninger, krav om  

 særlig  

 uddannelse, særlige krav til alder mv.
 16.  

 	  

 Andre oplysninger,  

 herunder anvendelsesområder på virksomheden.
 Alle 16 punkter skal  

 udfyldes, se dog punkt 5.
 Der stilles ikke noget  

 krav til brugsanvisningens udformning, brug af bestemte overskrifter eller en  

 særlig rækkefølge af oplysningerne, se afsnit 5 og bilagene.  

 Brugsanvisningerne  

 skal være letforståelige, og oplysningerne skal gives på en overskuelig måde.  

 Hvis der for et stof eller materiale ikke stilles særlige krav til de enkelte  

 punkter, skal det tydeligt angives, fx med teksten ingen særlige.
 Efter  

 Markedsføringsloven og efter Miljøministeriets regler må der ikke ske  

 vildledende markedsføring af et kemisk stof eller produkt.
 En  

 arbejdspladsbrugsanvisning må ikke indeholde udsagn, der kan give brugerne  

 den  

 opfattelse, at stoffet eller materialet ikke indebærer risiko for mennesker  

 eller miljø. Dette gælder bl.a. angivelser som ufarlig,  

 ugiftig, ikke  

 sundhedsskadelig, ikke mærkningspligtigt,  

 testet, herunder testet for ...  

 (fx allergi), godkendt, miljø og  

 natur og sammensætninger heraf.
 Udsagn, der angiver, at  

 et materiale ikke indeholder bestemte stoffer, må ikke anvendes, hvis  

 udsagnet  

 derved bliver vildledende.
4. Særlige oplysninger i en arbejdspladsbrugsanvisning For epoxyharpikser og  

 isocyanater skal brugsanvisningen yderligere indeholde oplysning om  

 udhærdningstiden.  

 I arbejdspladsbrugsanvisningen for denne type stoffer og materialer skal  

 angives, at der ikke må spises og ryges under arbejdet (3).
 Hvis et materiale  

 indeholder organiske opløsningsmidler, skal navnene på disse angives i  

 brugsanvisningen.  

 I tilfælde af arbejdslokaler, hvor der er brand- eller eksplosionsfare, skal  

 det i arbejdspladsbrugsanvisningen angives, at der ikke må ryges (6).
Hvis et stof eller  

 materiale er omfattet af reglerne om kræftrisikable stoffer og materialer,  

 skal  

 brugsanvisningen indeholde oplysning om, at arbejde med stoffet eller  

 materialet  

 kan udgøre en kræftrisiko.
Det kemiske navn på det kræftrisikable stof skal  

 angives i brugsanvisningen.
I tilfælde af arbejdslokaler/-områder med risiko  

 for forurening fra kræftrisikable stoffer, skal det i  

 arbejdspladsbrugsanvisningen  

 angives, at der ikke må ryges, spises eller drikkes og heller ikke opbevares  

 tobak, mad- eller drikkevarer (7).
 For kodenummererede  

 produkter skal kodenummeret angives i brugsanvisningen sammen med årstallet  

 for  

 den bekendtgørelse, efter hvilken kodenummeret er fastsat, fx 00-1 (1993).
 For metallisk bly og  

 dets blyforbindelser skal det i arbejdspladsbrugsanvisningen angives, at hvor  

 der arbejdes med metallisk bly eller blyforbindelser, må der ikke ryges,  

 spises  

 eller drikkes og heller ikke opbevares tobak, mad- eller drikkevarer (8).
5. Hvordan skal en arbejdspladsbrugsanvisning se ud? En  

 arbejdspladsbrugsanvisning kan være:
-  

 	  

 En brugsanvisning  

 udarbejdet specielt til arbejdspladsen -  

 	  

 En  

 leverandørbrugsanvisning, hvor der er plads til tilføjelser under de enkelte  

 punkter, suppleret med oplysninger, beregnet til den aktuelle  

 arbejdssituation -  

 	  

 En samling af  

 relevante leverandørbrugsanvisninger plus fx en laboratorieinstruks, der  

 sammenskriver  

 de konkrete forhold, der gør sig gældende på det pågældende laboratorium -  

 	  

 Et tillæg, som  

 beskriver forholdene på virksomheden, hæftet sammen med en  

 leverandørbrugsanvisning.
 Hvilken model der er  

 mest velegnet til en virksomhed, afhænger af en vurdering af forholdene på  

 den  

 konkrete virksomhed.
Hvis der udarbejdes et  

 tillæg til leverandørbrugsanvisningen, må tillægget kun indeholde de  

 virksomhedsrelevante  

 oplysninger og i øvrigt henvise til leverandørbrugsanvisningen.
Tillægget  

 skal  

 indeholde følgende virksomhedsrelevante oplysninger:
 -  

 	  

 Handelsnavn og interne  

 navne, der bruges på virksomheden.
 -  

 	  

 Navnet på eventuelle  

 kræftrisikable stoffer, der ikke er nævnt i leverandørbrugsanvisningen.
 -  

 	  

 Oplysning om, hvor  

 førstehjælpsudstyret er anbragt, samt eventuelt telefonnummer, hvorpå der kan  

 tilkaldes hjælp.
 -  

 	  

 Oplysning om, hvor  

 slukningsmateriellet findes.
 -  

 	  

 Oplysning om, hvor  

 eventuelle hjælpemidler mv. til opsamling af spild findes, samt eventuelt  

 telefonnummer  

 til lokale myndigheder i tilfælde af udslip til omgivelserne.
 -  

 	  

 Steder for oplagring  

 skal angives, samt eventuelt oplysning om krav til emballage ved omhældning.
 -  

 	  

 Oplysning om  

 nødvendige foranstaltninger i virksomheden, herunder brug af eventuelt  

 punkt-udsug,  

 eventuelt ryge- og spiseforbud, samt hvilke værnemidler der skal bruges i den  

 aktuelle arbejdssituation (kvalitet og type), og hvor i virksomheden de fås.
 -  

 	  

 Oplysning om, hvor  

 affald skal afleveres, og hvor særlige beholdere er placeret.
 -  

 	  

 Nødvendige  

 foranstaltninger ved intern transport på virksomheden.
 -  

 	  

 Oplysning om  

 anvendelse i virksomheden, oplysning om anvendelsesbegrænsning, samt  

 eventuelt  

 særlig uddannelse/instruktion på virksomheden.
6. Hvor findes oplysninger til en arbejdspladsbrugsanvisning? For stoffer og  

 materialer, som er forsynet med en leverandørbrugsanvisning, kan de fleste af  

 oplysningerne til arbejdspladsbrugsanvisningen findes i  

 leverandørbrugsanvisningen og eventuelle tekniske datablade (5). Hvis der er  

 mangelfulde eller ukorrekte oplysninger i leverandørbrugsanvisningen, skal  

 arbejdsgiveren selv fremskaffe de nødvendige oplysninger.
Det kan eventuelt  

 være  

 nødvendigt at bede leverandøren om at få tilsendt leverandørbrugsanvisningen.
For stoffer og  

 materialer, som en virksomhed importerer til eget brug, er arbejdsgiveren  

 selv  

 ansvarlig for at fremskaffe de oplysninger, der skal fremgå af en  

 arbejdspladsbrugsanvisning.
De fleste udenlandske producenter udarbejder  

 brugsanvisninger og tekniske datablade, som kan bruges i forbindelse med  

 udarbejdelsen.
For nogle stoffer og  

 materialer er der krav om arbejdspladsbrugsanvisning, men ikke  

 leverandørbrugsanvisning.  

 Det gælder fx for stoffer og materialer, der er omfattet af  

 asfaltbekendtgørelsen.
Her kan arbejdsgiveren udarbejde brugsanvisningen ud  

 fra  

 oplysninger fra tekniske datablade eller fra producenten/leverandøren (4).
For stoffer og  

 materialer med egenskaber, der kan være farlige for eller i øvrigt kan  

 forringe  

 sikkerhed eller sundhed, og som under den tiltænkte brug kan udvikle farlige  

 stoffer, skal dette fremgå af en letforståelig anvisning fra leverandøren,  

 jf.  

 §§ 34 og 30 i Arbejdsmiljøloven.
Dette er fx tilfældet for  

 plastvarematerialer,  

 hvor der ved den tiltænkte forarbejdning/anvendelse af plastmaterialet  

 afgives  

 sundhedsfarlig røg, damp og støv.
En sådan anvisning skal indeholde oplysning  

 om, hvilke farlige stoffer der udvikles, sundhedfarlige egenskaber ved de  

 udviklede farlige stoffer samt oplyse om sikkerhedsforskrifter ved brugen.  

 For  

 denne type stoffer og materialer er der ikke krav om en 16  

 punkts-leverandørbrugsanvisning.
Med levering af  

 tekniske hjælpemidler som fx markerpenne, som under brugen eller processen  

 kan  

 udvikle farlige stoffer, skal følge en brugsanvisning, som er nødvendig, for  

 at  

 hjælpemidlet kan anvendes, transporteres og opstilles sikkerheds- og  

 sundhedsmæssigt fuldt forsvarlig i overensstemmelse med reglerne om  

 indretning  

 af tekniske hjælpemidler.
En sådan brugsanvisning skal efter vurdering af det  

 enkelte tekniske hjælpemiddel oplyse om, hvilke farlige stoffer der udvikles,  

 sundhedsfarlige egenskaber ved de udviklede farlige stoffer samt oplyse om  

 sikkerhedsforskrifter ved brugen, men der er for denne type hjælpemidler ikke  

 krav om en 16 punkts-leverandørbrugsanvisning.
 På de følgende sider er  

 forklaret, hvordan udfyldningen kan ske.
Der er et eksempel på,  

 hvordan et tillægsskema kan se ud.
Tillægsskemaet kan udgøre en  

 arbejdspladsbrugsanvisning,  

 når det er hæftet sammen med en leverandørbrugsanvisning.
Arbejdstilsynet, den 1. april 2003 Jens Jensen Bilag 1 Eksempel 1- Arbejdspladsbrugsanvisning I rammerne er gengivet, hvilke oplysninger der er krav om.
 Efter rammerne er der kommentarer og vejledning om, hvilke  

 specielle virksomhedsrelevante oplysninger en arbejdspladsbrugsanvisning skal  

 indeholde.
 For en nærmere gennemgang af, hvilke oplysninger der også  

 skal findes i en brugsanvisning, henvises til At-vejledning om  

 leverandørbrugsanvisning og teknisk datablad for stoffer og materialer (5).
 Arbejdspladsbrugsanvisningen bør dateres og indeholde  

 underskrift af/navn på den person, der har udfærdiget brugsanvisningen.
1. Identifikation af stoffet/materialet, herunder oplysning om handelsnavn samt et eventuelt  

 produktregistreringsnummer (PR-nr.), tildelt af Arbejdstilsynet.
 For så vidt angår stoffer og materialer, der skal mærkes,  

 angives den producent, leverandør eller importør, der er anført på etiketten.
Leverandørens oplysninger gengives.
Også interne navne,  

 der bruges i virksomheden, og andre betegnelser angives.
2. Sammensætning/oplysning om indholdsstoffer, herunder de stoffer og materialer, der er  

 klassificeringspligtige efter Miljøministeriets regler, samt oplysninger om  

 indholdsstoffer i form af organiske opløsningsmidler.
 Leverandørens oplysninger gengives og suppleres med de  

 kemiske navne på eventuelle kræftrisikable stoffer, som ikke er gengivet i  

 leverandørbrugsanvisningen.
3. Fareidentifikation Leverandørens oplysninger om de vigtigste farer for  

 sundhed, sikkerhed og miljø gengives.
 Der må ikke bruges ord som giftfri, miljøvenlig og  

 ufarlig.
4. Førstehjælpsforanstaltninger Brugsanvisningen skal gengive leverandørens anvisninger om  

 førstehjælp.
Der skal oplyses om, hvor førstehjælpsudstyr er anbragt.
Et  

 telefonnummer, hvorpå der kan tilkaldes hjælp, kan desuden angives.
5. Brandbekæmpelse, herunder oplysninger om forholdsregler ved brand.
Leverandørens oplysninger gengives, herunder oplysning om,  

 at nogle slukningsmidler kan forværre branden, og anvisning på bestemte  

 slukningsmidler.
Det skal angives, hvor slukningsmateriellet findes.
6. Forholdsregler over for udslip ved uheld, herunder oplysninger om forholdsregler ved spild på  

 virksomheden.
 Brugsanvisningen skal gengive leverandørens anvisninger,  

 og det skal desuden oplyses, hvor hjælpemidler mv. findes, samt eventuelt  

 telefonnummer til lokale myndigheder i tilfælde af udslip til omgivelserne.
7. Håndtering og opbevaring, herunder oplysninger om sikkerhedsforskrifter ved  

 oplagring på virksomheden.
 Leverandørens anvisninger om særlige krav til temperatur,  

 fugtighed, opbevaring adskilt fra visse stoffer osv. skal anføres.
 Steder for oplagring på virksomheden skal angives.
 Eventuelt oplyses om krav til emballage ved omhældning.  

 Arbejdsgiveren skal, hvor omhældning, ompakning mv. finder sted, oplyse om  

 kravene til emballagen, herunder om der er emballage, der ikke må bruges.
8. Eksponeringskontrol (forebyggende  

 foranstaltninger)/personlige værnemidler, herunder oplysninger om forholdsregler ved udsættelse for  

 stoffet eller materialet, og om brug af personlige værnemidler, samt  

 eventuelt  

 forbud mod enegang.
Leverandørbrugsanvisningens oplysninger om  

 eksponeringskontrol (forebyggende foranstaltninger)/personlige værnemidler  

 skal  

 indeholdes i virksomhedens brugsanvisning.
Arbejdsgiveren skal angive alle de  

 foranstaltninger, der skal træffes ved brug, herunder eventuelt ryge- og  

 spiseforbud.
Leverandøren har opgivet egnede personlige værnemidler.  

 Arbejdsgiveren skal beskrive, hvilke værnemidler der skal bruges i den  

 aktuelle  

 arbejdssituation (kvalitet og type), og hvor i virksomheden de fås.
 Vær opmærksom på, at det kan være nødvendigt at beskytte  

 sig mod andre stoffer, fx spaltningsprodukter fra opvarmning.
 For kodenummererede produkter skal der angives  

 sikkerhedsforanstaltninger for det pågældende arbejde i overensstemmelse med  

 kodenummeret.
9. Fysisk-kemiske egenskaber Leverandørens oplysninger skal gengives.
10. Stabilitet og reaktivitet, herunder oplysninger om egenskaber ved opvarmning og  

 brand.
Leverandørens oplysninger skal gengives.
Udhærdningstider  

 for epoxyharpikser og isocyanater skal oplyses.
11. Toksikologiske oplysninger (sundhedsfarlige  

 egenskaber), herunder oplysninger om eventuelle symptomer ved  

 indtagelse eller optagelse i organismen.
 Leverandørens oplysninger om sundhedsfarlige egenskaber  

 ved stoffet og materialet skal gengives.
 Der må ikke bruges ord som fx giftfri og ufarlig.
 Oplysninger som i koncentrationer over de tilladte  

 grænseværdier, ingen fare ved normalt brug, ingen  

 fare på grund af de små  

 mængder o.l. er misvisende, da afsnittet skal beskrive sundhedsfaren,  

 såfremt  

 der ikke arbejdes forsvarligt med stoffet eller materialet.
12. Miljøoplysninger Leverandørens oplysninger skal gengives.
 Der må ikke bruges ord som fx miljøvenlig.
13. Bortskaffelse, herunder oplysninger om forholdsregler ved bortskaffelse.
 Brugsanvisningen skal gengive leverandørens anvisninger.  

 Det skal desuden oplyses, hvor affald skal afleveres, og hvor særlige  

 beholdere  

 er placeret.
14. Transportoplysninger Leverandørens oplysninger skal gengives.
 Arbejdsgiveren skal angive nødvendige foranstaltninger ved  

 intern transport mv.
15. Oplysninger om regulering, herunder oplysninger om fx anvendelsesbegrænsninger, krav  

 om særlig uddannelse, særlige krav til alder mv.
Leverandørbrugsanvisningens oplysninger og begrænsninger  

 skal indeholdes i virksomhedens brugsanvisninger, herunder gengivelse af  

 fareetikette med faresymbol m.m.
De eventuelle lovmæssige krav, der er anført  

 i  

 leverandørbrugsanvisningen som fx anvendelsesbegrænsning for unge under 18  

 år,  

 skal anføres.
16. Andre oplysninger, herunder anvendelsesområder på virksomheden.
Leverandørens oplysninger gengives.
Anvendelse og  

 eventuelle anvendelsesbegrænsninger i virksomheden samt eventuelle  

 virksomhedskrav til uddannelse og instruktion skal anføres.
 Eksempler:
 -  

 	  

 Må kun anvendes til  

 anlæg xxx.
 -  

 	  

 Må ikke bruges af  

 personer, der ikke har fået virksomhedens skriftlige tilladelse.
 -  

 	  

 Må ikke bruges til  

 maskine xxx.
 -  

 	  

 Må kun udleveres til  

 og bruges af personer, der har gennemgået virksomhedens uddannelser om xxx.
Eksempel 2   

 Tillægsskema Udfyldt skema kan sammen med leverandørbrugsanvisningen  

 for stoffet eller materialet udgøre arbejdspladsbrugsanvisningen efter  

 arbejdsmiljølovgivningens regler.
Identifikation af stoffet/materialet Handelsnavn samt interne navne til brug i virksomheden:  

_________________________________ Anvendelsesområde på virksomheden:  

________________________________________________ Afdeling:  

________________________________________________________________________ Eventuelle anvendelsesbegrænsninger,  

 regulering m.m. på virksomheden Anvendelsesbegrænsninger:
 må ikke bruges af:  

_____________________________________________________________  må ikke bruges til:  

_____________________________________________________________ Uddannelseskrav:  

_________________________________________________________________ Eventuelle kræftrisikable stoffer:  

____________________________________________________ Opbevaring på virksomheden:  

_______________________________________________________ Forholdsregler ved brug på virksomheden Arbejdsstedets indretning, herunder eventuelle  

 ventilationskrav: ____________________________ Eventuelt ryge- og spiseforbud:  

______________________________________________________ Personlige  

 værnemidler:
  

 åndedrætsværn friskluft:  

__________________________________________________________   

 filtrerende, filtertype:  

_____________________________________________________________   

 handsker/type/udskiftes når:  

_______________________________________________________   

 briller/ansigtsskærm:  

_____________________________________________________________   

 andet, eventuelt forklæde, overtræksdragt, beskyttelsesdragt:  

_____________________________ Værnemidlerne opbevares og kan rekvireres hos:  

________________________________________ Førstehjælp Førstehjælpsudstyret opbevares:  

_____________________________________________________ Eventuelt telefon-nr.:  

______________________________________________________________ Brandbekæmpelse Slukningsmidler/opbevaring/brug af værnemidler:  

_______________________________________ Forholdsregler ved uheld og spild Opsamlingsmateriale/afleveringssted/brug af værnemidler:  

________________________________ Eventuelt telefon-nr.:  

______________________________________________________________ Bortskaffelse Oplysninger om, hvor affald skal afleveres:  

_____________________________________________ Eventuelt særlig beholders placering:  

_________________________________________________ Transportoplysninger Nødvendige foranstaltninger ved intern transport mv.:  

____________________________________ Erstatter  

_________________________________________________________________________ (tidligere dato)  

___________________________________________________________________ Udfærdiget af:  

____________________________________________________________________ Dato: ___________________ Underskrift/navn:  

_________________________________________ Læs også  

 Arbejdstilsynets vejledninger om:
(1)  

 	  

 Arbejde med stoffer  

 og materialer (2)  

 	  

 Grænseværdier for  

 stoffer og materialer (3)  

 	  

 Epoxyharpikser og  

 isocyanater (4)  

 	  

 Arbejde med  

 asfaltmaterialer (5)  

 	  

 Leverandørbrugsanvisning  

 og teknisk datablad for stoffer og materialer (6)  

 	  

 Arbejde med  

 brandfarlige væsker (7)  

 	  

 Kræftrisikable  

 stoffer og materialer (8)  

 	  

 Metallisk bly og  

 blyforbindelser.
 Læs også branchearbejdsmiljørådenes vejledninger mv.
Branchearbejdsmiljørådenes vejledninger kan findes på de  

 enkelte branchearbejdsmiljøråds hjemmesider.
Der er link til disse  

 hjemmesider  

 på Arbejdstilsynets hjemmeside  

  

 www.at.dk.
