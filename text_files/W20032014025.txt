Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2003 I sagen (N.j.nr. 1904/2003) havde ansøger overrasket en tyv i sit hus.
I den forbindelse opstod der håndgemæng mellem ansøger og tyven, og ansøger pådrog sig flere rifter på kroppen. 3 måneder efter indbruddet fik ansøger konstateret leverbetændelse (hepatitis B). På grundlag af de lægelige oplysninger i sagen, herunder særligt om inkubationstiden for leverbetændelse, måtte nævnet lægge til grund, at ansøger var blevet smittet med leverbetændelsen i forbindelse med håndgemænget med indbrudstyven.
Forholdet var derfor omfattet af loven.
