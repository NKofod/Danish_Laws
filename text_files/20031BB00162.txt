Fremsat den 30. marts 2004 af  

 Anne Baastrup (SF) og Line Barfod (EL) Forslag til folketingsbeslutning om en styrkelse af Datatilsynet Folketinget opfordrer regeringen til at tage initiativ til  

 en styrkelse af Datatilsynet bevillings- og personalemæssigt med henblik på  

 at  

 sikre, at Datatilsynet fremover på robust og synlig vis kan varetage  

 tilsynets  

 opgave, når der tages hensyn til udviklingen og kommende udfordringer på  

 persondataområdet samt behovet for at sikre borgernes retssikkerhed og  

 privatliv i forhold til udveksling af oplysninger og overvågning m.v.
Bemærkninger til forslaget 1. Formål Forslagsstillerne foreslår, at der sker en styrkelse af  

 Datatilsynet bevillings- og personalemæssigt.  

    

  

 Der er behov for at sikre, at Datatilsynet fremover på robust og synlig  

 vis kan varetage tilsynets opgaver.
Der sker og vil fremover ske en rivende  

 udvikling på persondataområdet, herunder internationalt og over  

 landegrænserne.  

 Behovet for at sikre borgernes retssikkerhed og privatliv i forhold til  

 udveksling af oplysninger og overvågning m.v. vil være stigende fremover.  

 Nedenfor i afsnit 5 er der nærmere redegjort for indholdet af  

 beslutningsforslaget.
2. Datatilsynets opgaver og funktioner Datatilsynet er en uafhængig statslig myndighed.  

 Justitsministeriet har ingen instruktionsbeføjelse over for Datatilsynet, men  

 tilsynet har en finanslovsmæssig og personalemæssig tilknytning til  

 Justitsministeriet.
Datatilsynet fører tilsyn med behandlinger omfattet af lov  

 om behandling af personoplysninger.
Datatilsynet har bl.a. følgende opgaver  

 og  

 funktioner:
   

 	  

    

 Vejledning og  

 rådgivning over for offentlige myndigheder og private vedrørende behandling  

 af  

 oplysninger.
   

 	  

    

 Behandling af  

 klagesager og sager af egen drift.
   

 	  

    

 Behandling af  

 anmeldelser og ansøgninger om tilladelse.
   

 	  

    

 Udførelse af  

 inspektioner.
   

 	  

    

 Afgivelse af  

 udtalelse ved udarbejdelsen af regler, der har betydning for beskyttelsen af  

 privatlivet i forbindelse med behandling af personoplysninger.
   

 	  

    

 Nationalt tilsyn med  

 internationale informationssystemer.
   

 	  

    

 Deltagelse i  

 internationalt samarbejde.
Datatilsynet skal hvert år offentliggøre en beretning om  

 sin virksomhed.
Tilsynet kan offentliggøre sine udtalelser.
Der er sket en forøgelse af Datatilsynets opgaver de  

 seneste 10 år, jf. justitsministerens besvarelse af spørgsmål 98, jf.  

 Retsudvalgets alm. del  bilag 476. Persondataloven har således medført  

 en  

 forøgelse af opgaver bl.a. på grund af udvidelsen af lovens anvendelsesområde  

   

 i modsætning til tidligere omfatter loven enhver behandling af edb, uanset om  

 der er tale om et edb-register, samt manuelle registre i den offentlig  

 forvaltning, og registrering, der alene finder sted til videnskabelige  

 formål,  

 omfattes nu fuldt ud af persondataloven.
Endvidere opleves et stigende antal  

 sager i forhold til Datatilsynets afgivelse af høringssvar over udkast til  

 generelle retsforskrifter om behandling af personoplysninger, der har  

 betydning  

 for beskyttelsen af privatlivet.  

    

  

 Datatilsynets deltagelse i internationalt samarbejde er voksende.  

 Datatilsynet deltager i de fælles tilsynsmyndigheder i henhold til Schengen-  

 og  

 Europolkonventionerne, men deltager også på en række andre punkter i  

 internationalt samarbejde m.v.
3. Bevillinger og personale Oversigt over Datatilsynets (tidligere Registertilsynet)  

 bevillingsmæssige udvikling og ressourceforbrug gennem de seneste 10 år, jf.  

 justitsministerens besvarelse af spørgsmål 97 (Retsudvalget alm. del   

 bilag  

 401):
Tabel.
Datatilsynets (tidligere Registertilsynet)  

 bevillinger og personaletal 1995-2004 2004 pris- og lønniveau 1995 1996 1997 1998 1999 2000 2001 2002 2003 2004 Bevilling (FL+TB) 13,0 12,6 12,6 15,5 14,4 14,5 15,6 14,8 14,2 13,9 Regnskab 11,8 12,9 12,8 12,7 13,4 14,3 17,5 14,3 - - Årsværk Forventet årsværksforbrug på FL 23 26 26 26 29 29 31 32 28 27 Årsværksforbrug  regnskab 23 24 24 26 29 26 30 26 - - Kilde: Statsregnskaberne for perioden 1995-2003,  

 finanslovene for 2003 og 2004.
4. Inspektioner Persondataloven og databeskyttelsesdirektivet fastlægger  

 ikke nærmere, i hvilket omfang Datatilsynet skal foretage inspektioner.
Det  

 er  

 forudsat, at der skal være tale om en løbende inspektionsvirksomhed.
Men der  

 er  

 ikke opstillet præcise krav til antallet af inspektioner.
Datatilsynets  

 vurdering er, at tilsynet i øjeblikket har inspektionsadgang hos ca. 3.600  

 dataansvarlige og databehandlere.
Hvis Datatilsynet skal foretage én  

 inspektion  

 hvert sted inden for en 10-års-periode, skal tilsynet således foretage ca.  

 360  

 inspektioner om året.
Registertilsynet foretog i perioden fra 1981 til 1999 i  

 gennemsnit 35 inspektioner om året, og Datatilsynet har i perioden fra 2000  

 til  

 2003 foretaget henholdsvis 23, 76, 111 og 71 inspektioner årligt  

 (justitsministerens besvarelse af spørgsmål 99, jf.
Retsudvalgets alm. del  

   

 bilag 476).
5. Det nærmere indhold af beslutningsforslaget Forslagsstillerne foreslår, at der sker en styrkelse af  

 Datatilsynets bevillings- og personalemæssige situation.
Datatilsynet har  

 langt  

 hen ad vejen de retsmidler, der skal til for at kunne varetage tilsynets  

 opgaver.
Problemet er ressourcerne.
For det første skal Datatilsynet være tilstrækkelig robust  

 til fremover at kunne varetage tilsynets opgaver på et højt niveau.
Det er  

 forslagsstillernes opfattelse, at udviklingen i Datatilsynets bevillinger  

 allerede i dag ikke i tilstrækkelig grad hænger sammen med den udvikling og  

 forøgelse af  

    

  

 Datatilsynets opgaver, der  

 er sket i de senere år.
Der sker og vil fremover ske en rivende udvikling på  

 persondataområdet, herunder internationalt og over landegrænser, og hvad  

 angår  

 de dermed følgende krav om tilsyn og kontrol hermed.
Det er helt nødvendigt,  

 at  

 Datatilsynet er på forkant med de udfordringer, denne udvikling rejser.  

 Eksempler på udviklingen på området findes i massevis:
   

 	  

    

 Stadig strengere krav  

 om skærpet overvågning som led i terrorbekæmpelsen.
   

 	  

    

 Overvejelser om nye  

 pas indeholdende biometriske data.
   

 	  

    

 Overvejelser om  

 etablering af europæiske identitetskort med ansigtsgenkendelse.
   

 	  

    

 Sammenkøring af  

 borgerregistre med kriminalitetsdata.
   

 	  

    

 Kommunale  

 efterforskningshold til bekæmpelse af socialt bedrageri.
   

 	  

    

 Videoovervågning i  

 det offentlige rum.
   

 	  

    

 It-systemer til  

 lagring af aflyttede telefonsamtaler i virksomheder som banker og  

 taxaselskaber.
   

 	  

    

 Kontrol af biobanker.
For det andet skal Datatilsynets opgaver og funktioner  

 synliggøres mere.
Herunder skal Datatilsynets mulighed for at tage sager op  

 på  

 eget initiativ, når Datatilsynet på baggrund af omtale i medierne eller på  

 anden vis får kendskab til sager om eventuelle sikkerhedsfejl eller brud på  

 persondataloven hos myndigheder eller private virksomheder, spille en mere  

 fremtrædende rolle for Datatilsynet.
I sammenhæng hermed skal der ske en  

 forøgelse af antallet af inspektioner gennemført af Datatilsynet.
For det tredje må det forventes, at  

    

  

 kravene fra befolkningen om retssikkerhed og  

 sikring af privatliv i forhold til udveksling af oplysninger og overvågning  

 m.v. vil vokse.
Dette vil skabe et øget pres på Datatilsynet for at tage  

 sager  

 op til behandling og til rådgivnings- og informationsvirksomhed.
 Det er vanskeligt for forslagsstillerne at vurdere, hvor  

 omkostningsfyldt forslaget vil være, hvorfor det foreslås, at regeringen får  

 en  

 uvildig vurdering af omfanget af det økonomiske grundlag, der skal  

 tilvejebringes for at indfri forslagets intentioner.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrkelse af Datatilsynet.
(Beslutningsforslag nr.
B 162).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
