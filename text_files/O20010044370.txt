Resumé  



  

 En retshjælp klagede på vegne af en kvinde over kommunens og det sociale  

 nævns afgørelse om at nedsætte boligstøtten og om at kræve for meget udbetalt  

 boligstøtte tilbage.
Afgørelsen var begrundet med at kommunen og det sociale  

 nævn vurderede at kvinden havde et samliv med sin mand selv om han var  

 frameldt  

 kvindens adresse.
Ombudsmanden udtalte at der var nogen bevismæssig usikkerhed om  

 hvorvidt kvinden havde et samliv med sin mand.
Da spørgsmålet forelå  

 overordentlig  

 veloplyst for det sociale nævn, og da bevisvurderingen ikke kunne betragtes  

 som  

 ukorrekt eller uholdbar, mente ombudsmanden ikke han havde grundlag for at  

 kritisere vurderingen.
 Ombudsmanden mente ikke han havde grundlag for at kritisere at der  

 ikke var blevet afholdt indenretlig afhøring af kvinden efter retsplejelovens  

 §  

 1018, da afholdelse af et sådant forhør måtte anses for stridende mod  

 hidtidig  

 praksis.
Ombudsmanden anså det derimod for tvivlsomt om oplysningerne  

 berettigede myndighederne til at antage at kvinden havde modtaget boligstøtte  

 mod bedre vidende eller havde afgivet urigtige oplysninger.
Ombudsmanden  

 henstillede derfor til det sociale nævn at det genoptog sagen og tog stilling  

 til om kvinden kunne anses for at opfylde de subjektive betingelser for at  

 blive pålagt et krav om tilbagebetaling.
Ombudsmanden kritiserede at kommunen ikke havde partshørt kvinden  

 inden afgørelsen blev truffet.
Endvidere kritiserede ombudsmanden at kommunen  

 traf ny afgørelse i sagen uagtet at retshjælpen havde søgt om  

 partsaktindsigt.  

 (J.nr. 2000-3485-083).
Tilbagebetaling af boligstøtte En kvinde, A, som er født  

 den ( ), boede til leje på adressen X-vej i Århus.
Indtil 9. januar 1991 var  

 også hendes ægtefælle, B, tilmeldt på adressen.
Parret har fire fælles børn  

 født henholdsvis 1984, 1985, 1988 og 15. februar 1998.
Kontrolgruppen i  

 Skatteforvaltningen i Århus indledte i 1999 en undersøgelse af As  

 berettigelse  

 til at modtage sociale ydelser, herunder boligstøtte.
Kontrolgruppen  

 udarbejdede den 29. juni 1999 følgende notat:
 (B) fraflytter hustruen og  

 deres på daværende tidspunkt 3 fælles børn fra hhv. 1984, 1985 og 1988 den  

 9/1-1991.
 Den 15/2-1998 får parret  

 endnu en søn.
I perioden 9/12-1991 til  

 1/5-1991 er han tilmeldt adressen ( ). Adressen er et rækkehus på 125 kvm med  

 5  

 værelser.
Udover (B) er der i perioden tilmeldt 1 voksen kvinde og 2 børn.
I perioden 1/5-1991 til  

 6/3-1995 er (B) tilmeldt adressen ( ). Adressen er en 2-værelses lejlighed på  

 71 kvm.
Udover (B) er der i perioden tilmeldt et ægtepar med et barn samt 3  

 voksne  

 mænd.
I perioden 6/3-1995 til  

 20/4-1995 er (B) tilmeldt adressen ( ). Adressen er et rækkehus på 130 kvm  

 med  

 4 værelser.
Udover (B) er der i perioden tilmeldt 4 af hans søstre.
I perioden 20/4-1995 til  

 3/5-1995 er (B) tilmeldt adressen ( ). Adressen er en 1-værelses lejlighed på  

 33 kvm.
Udover (B) er der i perioden tilmeldt yderligere 2 mænd på adressen.
 I perioden 3/5-1995 til  

 15/1-1998 er (B) tilmeldt adressen ( ). Adressen er et kælderværelse på 23  

 kvm.  

 Udover (B) er der i perioden tilmeldt yderligere 3 mænd.
 I perioden 15/1-1998 til  

 30/3-1998 står (B) tilmeldt med ukendt adresse.
 Pr. 30/3-1998 tilmeldes (B)  

 (Y) haveforening.
 (B) har en restance på  

 94.812,03 kr. hvorfor sagen den 20/5-1998 er overgivet til ( ) Inkasso til  

 videre foranstaltning.
 ( ) Nærpolitiet i Åbyhøj har  

 den 27/8-1998 pr. telefon oplyst følgende:
I forbindelse med at  

 politiet gerne ville snakke med (B), er han set ved (Z)-hallen på  

 ( )-vej.
Hustruen er bosiddende på (X)-vej,  

 som er lige i nærheden.
Pr. 1.8.98 tilmeldes (B)  

 adressen, (Æ)-vej.
Her er også et ægtepar tilmeldt.
 Den 7.5.99 tilsendes (B)  

 udlægstilsigelse med udlægsforretning på bopælen den 31.5.99 kl. 16.30.
 I dagene op til  

 udlægsforretningens gennemførelse, møder (B) flere gange på Inkassokontoret  

 og  

 Pantefogedkontoret, men Pantefogeden fastholder udlægsforretningen.
 Således fremmødt på adressen  

 (Æ)-vej antraf Pantefogeden (B), men ikke ægteparret, der også er tilmeldt  

 adressen.
Pantefogeden konstaterede,  

 at (B) intet ejer på  

 adressen. (B)  

 oplyste, at alle hans ejendele blev opbevaret i hans bil, der stod parkeret  

 lige udenfor lejligheden.
Pantefogeden konstaterede efterfølgende, at disse  

 ejendele alene udgjorde et par bukser og en trøje samt noget værktøj af  

 ubestemmelig karakter.
Pantefogeden er fuldstændig overbevist om, at (B) ikke  

 bor på den tilmeldte adresse.
29.6.99: Udleveret til  

 Folkeregistret for besøg på hustrus adresse./( ) 22.7.99 kl. 9.40 er  

 Folkeregistrets undersøger på hustrus adresse.
Navneskilt på postkasse lyder  

 på: (A) & (B). Hustru er tilmeldt adressen 1.3.95. Manden har aldrig  

 været  

 tilmeldt der. (B) opholdt sig på adressen.
Han blev hentet på 1. sal.
Han  

 havde  

 bare fødder og var iklædt shorts.
Var i øvrigt ved at knappe sin skjorte.
(B) oplyste, at han opholdt  

 sig på adressen fordi han var kommet hjem fra ferie.
Oplyste, at han boede  

 (Æ)-vej.
Senere på dagen møder (B) i  

 Kontrolgruppen og er meget utilfreds over vort besøg hos hustru.
Foreholdt  

 Pantefogedens oplysninger, meddeler han nu, at alle hans ejendele er i  

 kolonihavehuset på adressen (Y) haveforening.
Han havde ikke oplyst dette til  

 Pantefogeden, da denne ikke havde spurgt ham.
Da der i løbet af samtalen var  

 adskillige divergerende opfattelser af hændelsesforløbet ved Pantefogedens  

 besøg, blev sidstnævnte hidkaldt.
Endvidere oplyste (B), at han  

 havde ejet kolonihavehuset i 2 år og 3 mdr.
Efterfølgende erkendte han  

 overfor  

 Pantefogeden, at han ikke ejede kolonihavehuset, men havde betalt en del til  

 ejeren for senere overtagelse.
 Iflg. årsliste fra  

 Haveforbundet er ejerforholdet følgende:
Pr. 9.1.1997 ( ) pr.21.1.1998 (B) Pr. 4.1.1999 ( ) Pantefogeden spurgte (B) om,  

 hvor dennes beklædningsgenstande p.t. forefandtes og fik oplyst, at disse  

 grundet hjemkomsten fra ferie var at forefinde hos hustru (skal jo vaskes).
Endvidere oplyste (B), at  

 det var ham, hustru og børnene, der havde været på ferie sammen.
De skulle  

 være  

 kørende i hustrus bil (der er ikke reg. bil på hendes kontrolbilag). (B)  

 oplyste på forespørgsel, at hustru ikke havde kørekort.
Ved Pantefogedens  

 besøg  

 på (Æ)-vej havde (B) oplyst, at hans pas var gået i stykker og befandt sig  

 hos  

 en kammerat.
Ved forespørgsel om, hvor passet p.t. befandt sig, svarede (B):  

 Hjemme.
Pantefogeden ønskede dette prærciseret, og (B) oplyste,  

 at passet var  

 på hustrus adresse./( ).
 Kontoudtog indkaldt fra begge  

 28/9 1999. (A) indleverede kontoudtog 7/10 1999. Af disse er der intet der  

 kan  

 bekræfte fælles økonomi. (Der hæves store runde kontante beløb regelmæssigt  

 og  

 intet betales via banken). Kontoudtogene er returneret.
( ) fra boligforeningen ( )  

 har oplyst til kontrolgruppen 13/10 1999, at de andre beboere i lejligheden  

 på  

 (Æ)-vej har oplyst, at lejlighedsindehaveren (B) ikke bor der, han henter kun  

 sin post.
Han skulle bo hos sin hustru. ( ) er underrettet ved skrivelse af  

 14/10 1999, så boligforeningen kan opsige (B).
 (B) er rykket for kontoudtog  

 27/10 1999.
 Kontoudtog fra Den danske  

 bank for perioden 3/4 1996  30/12 1998 viser, at (B) hæver kontante  

 beløb i  

 følgende automater:
(Ø) automat:109 hævninger i  

 perioden (Å) automat:8 hævninger i  

 perioden ( ):3 hævninger i perioden ( ):3 hævninger i perioden ( ):1 hævning i perioden ( ):1 hævning i perioden (Ø) automat er den automat,  

 der ligger nærmest hustruens adresse.
Hvis man bor på (Æ)-vej, så er der  

 under  

 300 m til (Å) automat  og alle dagligvareindkøb m.v. kan foretages lige  

 i  

 nærheden bl.a. i ( ), der også ligger mindre end 300 m væk. Sagen blev overgivet til  

 Familie- og Beskæftigelsesforvaltningen, Socialcenter Vest, som den 26.  

 august  

 1999 udarbejdede følgende notat:
 Ægtefællen fraflytter fælles  

 bolig på (X)-vej den 9.1.91, på det tidspunkt var der 3 fællesbørn fra 84-85  

 og  

 88, hustruen føder nyt barn den 15.2.98, iflg.
FR har de ikke været samboende  

 siden 91.
 På alle de adresser hvor  

 ægtefællen har boet har der været andre tilmeldt, fra 15.1.98 og til 30.2.98  

 på  

 FR 1., fra 30.3.98 og til 1.8.98 (Y) haveforening, for den 1.8.99 at flytte  

 til  

 nuv. bolig på (Æ)-vej, som iflg. journalnotat er hans bolig, der er også et  

 ægtepar tilmeldt på denne adresse, ( ) fra 1.11.98 samt ( ) fra 28.4.99.
 Iflg. politiets oplysninger  

 er ægtefællen observeret omkring hustruens bopæl.
Pantefogeden har været på  

 hans bolig, hvor (B) oplyste, at hans ejendele var i hans bil, disse ejendele  

 viste sig at være et par bukser og en trøje samt noget værktøj.
Det er  

 pantefogedens opfattelse, at han ikke bor på den tilmeldte adresse.
 Folkeregisteret har været på  

 hustruens adresse 22.7.99 kl. 9.40. På navneskiltet stod (A) & (B),  

 ægtefællen har aldrig været tilmeldt på denne adresse. Ægtefællen er på  

 adressen, og han kom fra l. sal i shorts og var ved at knappe sin skjorte.  

 Han  

 oplyste, at han opholdt sig på hustruens adresse, da han lige var kommet hjem  

 fra ferie.
Senere samme dag kommer  

 ægtefællen til kontrolgr. og er utilfreds over besøget hos hustruen.
Han  

 oplyser nu, at alle hans ejendele er i Haveforeningen som han oplyste at han  

 havde ejet i 2 år og 3 mdr. dette stemmer ikke med årslisten fra  

 haveforeningen, senere oplyser han, at han ikke ejede kolonihavehuset, men  

 havde betalt en del til ejeren for senere overtagelse.
 Pantefogeden spurgte (B)  

 hvor hans beklædningsgenstande pt. forefandtes og fik oplyst, at disse  

 grundet  

 hjemkomst fra ferie var hos hustruen (skal jo vaskes).
Endvidere oplyste (B), at  

 det var ham, hustru og børnene, der havde været på ferie sammen.
De skulle  

 være  

 kørende i hustrus bil, (B) oplyste desuden, at hustruen ikke har kørekort.  

 (B)  

 har først oplyst.  

 til pantefogeden ved besøget på hans bopæl, at  

 hans pas var gået i stykker og befandt sig hos en kammerat.
Nu oplyser han,  

 at  

 det er hjemme, pantefogeden ønsker at få præciseret  

 hjemme, og han svarer  

 at passet er på hustruens adresse.
 Hustruen modtager  

 børnebidrag til 3 ældste børn månedsvis samt til barnet fra 98, ½ årsvis pr  

 check, der skulle være fælles forældremyndighed.
Børnetilskud som enlig og børnefamilieydelse  

 indsættes på: ( ) Bistandshjælpen indsættes på  

 konto: ( ) Iflg.
B350 er der ingen  

 fælles konti.
Hustruen er pr. 1.7.99  

 blevet både ejer og bruger af bil: ( ) Hustruen er kendt i  

 boligstøttepladsanvisning samt friplads.
Ægtefællen får bistandshjælpen  

 indsat på: ( ) Han har solgt sin bil ( )  

 den 22.7.99, han har både været ejer og bruger.
 Vi indkalder hustru til  

 samtale vedr. samliv, inden den 3.9.99.
 31.08.99:
 Hustruen her på kontoret  

 d.d. efter aftale.
 Hustruen oplyser, at hun fik  

 det 4. barn i håbet om at ægtefællen ville flytte hjem til hende igen, men  

 det  

 lykkedes ikke, og han har sagt, at han ikke ønsker at bo sammen med hende, og  

 når han kommer på besøg er det for at se børnene, han har desuden en dansk  

 kæreste, som han ikke bor sammen med.
 Ægtefællen har ingen ting  

 stående hos hende, møbler m.v. er på hans bopæl, enten i haven eller hans  

 lejlighed.
 Han kommer nogle gange hver  

 dag, andre gange kan der gå 14 dage, børnene savner deres far, og hans navn  

 står på døren, da hun er bange for at bo i huset, hvis der kun står hendes  

 navn.
Han kører tit børnene i  

 børnehave og skole og henter dem igen, det er måske hver 2. dag, han spiser  

 der  

 ikke.
Hustruen oplyser desuden, at ægtefællen har dårligt hjerte.
Han sover der aldrig, det  

 var en undtagelse den dag FR var på hustruens adresse, da hele familien havde  

 været på ferie i Østrig, hvor han har noget familie, de var væk i 1 uge.
Hans  

 pas ligger ikke hos hustruen, da hun ikke har nogle af hans ting.
 De var taget på ferie  

 sammen, da hun ellers ikke havde nogen mulighed for at give børnene en ferie,  

 og børnene ville gerne være sammen med deres far.
Hustruen har ikke kørekort,  

 men det er rigtigt at hun har købt en bil den 1.7.99, ægtefællen står som  

 ejer  

 og bruger, og det er manden som kører i den pga. børnene, som han bringer i  

 skole m.v.
Hustruen har lånt pengene til bilen, da ægtefællen ikke kan låne i  

 banken.
 Det er muligt de ikke kan  

 betragtes som samboende, men de har et økonomisk fællesskab.
 Hustruen erklærede sig som  

 enlig forsørger, og underskrev fornyet ans. om o&e samt underskrev  

 partshøringen, og blev forklaret reglerne for at modtage btsk. som enlig og  

 hendes oplysningspligt, som hun godt kendte fra tidligere.
 Den 10. september 1999 skrev  

 Familie- og Beskæftigelsesforvaltningen således til kontrolgruppen:
 Ægteparret er samboende til  

 9.1.91. Siden har mand været folkeregistertilmeldt 7 forskellige adresser  

   

 altid sammen med andre samt en periode med adresse ukendt.
 Der er født fællesbarn den  

 15.2.98.
 Trods mandens nervøsitet  

 ved en kommende udlægsforretning, gennemføres denne på mands bopæl 31.5.99.  

 Pantefogeden konstaterer, at mand intet ejer på adressen, og pantefogeden er  

 fuldstændig overbevidst om, at han ikke bor på (Æ)-vej.
Folkeregisterets undersøger  

 den 22.7.99 på hustruens bopæl.
Navneskiltet lyder på (A) & (B). Mand  

 blev  

 truffet på adressen  let påklædt og oplyste, at han var på adressen,  

 fordi han  

 var kommet hjem fra ferie.
 Af kontrolgruppens notater  

 fremgår, at mand har givet forskellige forklaringer om sit  

 ejerskab af et  

 kolonihavehus på adressen (Y) haveforening  at mands tøj og pas  

 befinder sig  

 hos hustru  at hele familien har været på ferie sammen, kørende i  

 hustruens  

 bil.
Hustru har været partshørt  

 den 31.8.99. Hun fik det 4. barn i 1998 i håb om at manden så ville flytte  

 hjem.
Manden har ingen møbler hos hende, heller ikke pas eller andre  

 ejendele.  

 Hans navn står på døren, da hun er bange for at bo alene i huset.
Han kommer i hjemmet nogle  

 gange hver dag  andre gange hver 14. dag.
Han kører tit børnene i  

 børnehave og  

 skole og henter dem igen  ca. hver 2. dag.
Han spiser ikke og sover  

 ikke i  

 hjemmet.
Det var en undtagelse den dag, Folkeregisterets undersøger var på  

 adressen, idet hele familien havde været på ferie i Østrig.
Hun har købt bil den 1.7.99  

  en BMW). Hun har lånt penge til bilen, da ægtefællen ikke kan låne i  

 banken.  

 Han står som ejer og bruger, og han bruger bilen til at køre børnene.
Hun har  

 ikke kørekort.
Hun erklærer sig som enlig.
 For samliv taler:
 Mandens mange adresser,  

 altid sammen med andre.
 Fællesbarn, født den  

 15.2.98.
 Pantefogedens konklusion  

 efter besøg på mandens folkeregisteradresse, at han ikke bor der.
 Folkeregisterets undersøger  

 har truffet manden hos hustruen.
 Mand fortæller, at hans  

 ejendele og pas er hos hustruen.
 Mands forskellige  

 forklaringer om ejerskabet til kolonihavehuset.
 Familien holder ferie  

 sammen.
 Hustruen har lånt penge til  

 køb af bil, som manden er bruger af.
 Mand kommer meget ofte i  

 hjemmet og [kører] børnene ca. hver 2. dag i institution og skole.
Det findes godtgjort, at der  

 er tale om samliv.
Spørgsmålet er, om krav skal sendes tilbagevirkende fra  

 9.1.91 eller hvornår. Den 19. november 1999 skrev  

 forvaltningen til boligstøtteafdelingen hvor det konkluderedes at A og B  

 måtte  

 antages at have haft samliv fra 1. juni 1997. Forvaltningen anførte  

 bl.a.:
 ( ),  

 Familieydelsesafdelingen, Pladsanvisningen og socialcenter ( ) er enige om,  

 at  

 det er tilstrækkeligt godtgjort, at der er tale om samliv fra 1.6.1997 (9  

 måneder før sidste barns fødsel 15.2.98).
Begrundelsen findes i  

 ovennævnte materiale.
Til begrundelsen i mit notat af 10.9.1999 kan tilføjes  

 yderligere begrundelse:
Beboerne i mandens lejlighed  

 (Æ)-vej har oplyst, at (B) ikke bor der.
Han henter kun sin post.
Han skulle  

 bo  

 hos sin hustru.
Af kontoudtog fra banken  

 ses, at faktisk alle (B)s hævninger af kontanter sker på (Ø) automat,  

 som  

 ligger nær hustrus adresse. Den 3. februar 2000 sendte  

 Familie- og Beskæftigelsesforvaltningen A et brev om at boligstøtten for  

 perioden fra 1. januar til 31. december 1998 blev ændret, og at hun havde  

 fået  

 7.466 kr. for meget i boligstøtte. Ændringen fremkom ved at der i stedet for  

 en  

 regnedes med to voksne, og at der havde været en uoplyst merindkomst på lidt  

 under 100.000 kr.
 Den 18. februar 2000 sendte  

 forvaltningen A følgende brev som skulle erstatte brevet af 3. februar 2000:
Ved opstilling af opgørelse  

 over, hvornår det for meget udbetalt er udbetalt, er der sket en fejl for  

 tiden  

 01.01.-28.02 2000. (grundet fejl på kommunedatas edb anlæg.) Der er skrevet at De har  

 modtaget 2751 kr. pr måned dette er imidlertid ikke rigtigt De har modtaget  

 2896 kr. pr måned.
Efter omregning er den nye beregning pr 2078 kr. pr måned.  

 Der er således udbetalt 320 kr. mere end oplyst i brev af 3. februar.
 Tilbagebetalingskrav er  

 21.395 kr.
De vil i slutningen af  

 februar måned modtage endelig beregning. Den 8. februar 2000 mødte A  

 personligt i forvaltningen for at protestere mod afgørelsen.
I notat af 21.  

 februar 2000 om samtalen er anført følgende:
 A møder personligt på mit  

 kontor den 8.2.2000 og vil anke afgørelsen om tilbagebetaling af boligstøtte  

 i  

 perioden 1.6.97  28.2.2000.
 Hun hævder, at parret ikke  

 har boet sammen siden 1991. De kan ikke blive skilt, da de er kristne  

 katolikker.
Hun oplyser, at hun siden  

 1991 har haft mange problemer med manden, som mest opholder sig i en  

 Billiardhal og ryger Hash.
Der er mange uoverensstemmelser.
De kan ikke enes  

 og  

 han tager ikke vare på hende og børnene.
Begge parters familie har forsøgt at  

 mægle  uden resultat.
Hun ved ikke, hvor manden  

 bor eller hvor han opholder sig  men han er vist altid i  

 billiardklubben.
Hun  

 kan træffe ham der.
 Alle hans ting skulle være i  

 kolonihavehuset.
 Hun oplyser tillige, at de  

 oplysninger, hun har givet ved partshøringen den 31.8.99 er rigtige.
 Hun har fået udleveret kopi af  

 Kontrolgruppens 3 sider notat ( navnene på de personer, der er nævnt  

 vedr.  

 ejerforholdet til kolonihavehuset) samt Center ( )s skrivelser af  

 10.9.99 og  

 19.11.99 i f.m. aktindsigt.
Hun ville vise de udleverede  

 akter til sin nabo og evt. komme med yderligere kommentarer til sagen inden  

 14  

 dage.
Da der ikke er kommet yderligere, lægges sagen til  

 Boligstøtteafdelingen  

 til videre ekspedition. Den 8. maj 2000 sendte  

 kommunen sagen til Det Sociale Nævn for Århus Amt.
Kommunen fastholdt efter  

 en  

 genvurdering af sagen den påklagede afgørelse.
Den 9. maj 2000 sendte  

 forvaltningen sagens akter til C Retshjælp som den 4. maj 2000 på As  

 vegne  

 havde bedt om aktindsigt.
De akter der blev udleveret, var:
Notatark af 3/3 2000  

 (fremsendelse af girocheck) Bekræftelse på modtagelse af  

 klage 24/2 2000 Modtagelse af klage 8/2 2000 Brev om for meget udbetalt i  

 tiden 1/6 1997  28/2 2000 18/2 Breve om beregning for 1997  

  1998.
Kopi af brev fra  

 kontrolgruppen 9 sider (begrundelse for nyberegning) Samtidig med anmodningen om  

 aktindsigt sendte retshjælpen et brev til nævnet hvori det blev oplyst at  

 retshjælpen samtidig bad kommunen om aktindsigt samt når denne er  

 modtaget og  

 gennemgået gerne [ville] have lejlighed til at kommentere sagen overfor  

 nævnet.
Den 16. maj 2000 gav nævnet  

 retshjælpen besked om at nævnet havde modtaget sagen fra kommunen.
Nævnet  

 skrev:
 Det Sociale Nævn bekræfter  

 herved modtagelsen af den klage, som De har indgivet for (A), cpr.nr. ( ),  

 (X)-vej.
 Kommunen har medsendt Deres  

 klageskrivelse og sagsakter, der vedrører kommunens behandling af sagen.
 Da De er partsrepræsentant  

 for ovennævnte, vil nævnet i forbindelse med sagens behandling og afslutning  

 korrespondere med Dem og ikke med parten.
 Der fremsendes kopi af  

 kommunens redegørelse.
 Den 20. juni 2000 sendte  

 retshjælpen bemærkninger til sagen.
Retshjælpen skrev bl.a.:
 Retshjælpen har den 4. maj  

 2000 samt ved efterfølgende brev af 24. maj 2000 anmodet om aktindsigt i den  

 pågældendes sag ved socialforvaltningen, ( ). Denne er endnu ikke modtaget.
 Retshjælpen skal herved  

 fremsætte en foreløbig kommentar i sagen efter samtale med (A):
 (A) forklarer, at hun er  

 kommet til Danmark i 1985 som flygtning fra (...) med sin ægtefælle og deres  

 fælles børn. Ægteskabet blev indgået i 1984. I 1990 blev de separeret på  

 grund  

 af vold mod hende (hun lider således af hørenedsættelse og skal have  

 høreapparat som følge af vold). De er ikke skilt af religiøse grunde, men  

 forholdet har aldrig siden været genoptaget.
Tidligere ægtefælle betegnes  

 som psykisk syg med et stort misbrugsproblem.
Hans fysiske helbredstilstand  

 er  

 ligeledes dårlig, har således haft en blodprop.
(A) oplyser videre, at hun  

 ikke ønsker samlivet genoptaget.
Det meste af tidligere ægtefælles familie  

 bor  

 her i Århus, og familien har presset meget på for at få parterne sammen igen.  

 Dette var baggrunden for, at hun i 1998 indvilligede i at blive gravid med  

 tidligere ægtefælle.
Der var kun tale om et seksuelt forhold, samlivet blev  

 ikke genoptaget. (A) håbede, at det nye barn ville stabilisere tidl.  

 ægtefælles  

 liv, men det skete ikke.
Tidligere ægtefælle er meget  

 voldsom, og hun er ude af stand til at forhindre ham i at besøge børnene,  

 hvilket sker uregelmæssigt.
Hun forlader da altid hjemmet, fordi hun ikke  

 ønsker skænderier og af angst for manden.
Som regel opholder hun sig i den  

 kirke, hun tilhører.
(A) har oplyst til  

 socialforvaltningen, at tidligere ægtefælle på denne måde tiltvang sig adgang  

 til at besøge børnene i hjemmet.
De har fælles forældremyndighed.
Det er korrekt, at familien  

 i 1998 var på 1 uges ferie i Østrig sammen.
Dette var imidlertid ikke  

 tilsigtet, idet (A) havde planlagt at rejse alene med tog med sine børn for  

 at  

 besøge en veninde i Østrig.
Tidligere ægtefælle hørte  

 imidlertid om dette og insisterede på at følge familien, idet han kørte dem i  

 bil.
Ferieturen blev herefter ødelagt, og veninden ønsker ikke at modtage  

 besøg  

 af hende igen, såfremt tidl. ægtefælle deltager, da han også her optrådte  

 voldsomt og ubehersket.
 (A) ser ikke tidl.  

 ægtefælles familie, hun besøger alene hans blinde moster, men altid alene.  

 Derimod kommer tidl. ægtefælle meget hos sin talstærke familie, dette er  

 baggrunden for hans noget svingende tilholdssteder.
 Politiet har flere gange  

 søgt efter tidl. ægtefælle hos hende, således bl.a. i 1996, men har aldrig  

 truffet ham der.
 Samlivet er ikke genoptaget  

 og vil ikke blive genoptaget.
Det er således korrekt, at  

 tidl. ægtefælles tilholdssteder er svingende.
For det meste opholder han sig  

 formentlig i (Z)-hallen.
Dette er baggrunden for, at han ofte benytter  

 kontantautomat på dette sted.
Det er imidlertid ikke  

 udtryk for, at tidl. ægtefælle opholder sig hos hende, men grundet familiens  

 kulturelle og religiøse baggrund er det ikke muligt for hende helt at afbryde  

 hans forhold til børnene.
Hertil kommer angst for tidl. ægtefælle, der er  

 psykisk syg og misbruger.
(A) har oplyst, at egen læge  

 ( ) samt socialforvaltningen har kendskab til de ovenfor givne oplysninger.  

 Retshjælpen vil derfor fortsat anmode om den nævnte aktindsigt og håber at få  

 mulighed for at fremkomme med yderligere i sagen, forinden afgørelse  

 træffes. I et brev af 9. august 2000  

 skrev retshjælpen således til nævnet:
Retshjælpen har d. 9.8.  

 modtaget akter som anmodet fra Familiebehandlingen, Socialcenter ( ). Jeg  

 vedlægger kopi af et par af disse akter til orientering.
Sagen omhandler  

 alvorlige problemer med hensyn til familiens 2 ældste børn, hvoraf det  

 fremgår,  

 at det har været nødvendigt at inddrage faderen, (B), i forsøg på løsning af  

 disse.
 Såfremt det måtte ønskes,  

 kan kopi af disse akter naturligvis fremsendes.
Yderligere har retshjælpen  

 kontaktet (A)s fraseparerede ægtefælle, (B), ( ) (B) møder den 03.08.2000 på  

 retshjælpens kontor sammen med sin danske kæreste (D) ( ). Parret forklarer  

 her, at de har været kærester igennem 13 år.
De bor dog ikke sammen, men ses  

 dagligt.
Idet (A) er bekendt med, at hendes eksmand har en dansk kæreste, men  

 ikke kender hendes identitet, anmodes om, at navnet på den pågældende kvinde  

 ikke oplyses for (A). Den 14. august 2000 skrev  

 retshjælpen på ny til nævnet.
Retshjælpen fremsendte følgende oplysninger:
(B) møder på retshjælpens  

 kontor den 3.8.2000 sammen med sin kæreste ( i det følgende betegnet som  

 (D)).  

 De forklarer samstemmende, at de har været kærester igennem 13 år og fortsat  

 er  

 det.
De har ikke boet sammen af personlige grunde, blandt andet har begge  

 børn  

 fra tidligere ægteskaber, ligesom (B) først blev separeret i 1991.
(D) oplyser, at hun hele  

 tiden har kendt til, at (B) havde børn, som han er stærkt knyttet til, og som  

 han besøger ofte.
Hun ved ligeledes, at disse besøg foregår på tidligere  

 hustrus bopæl.
Hun er sammen med (B) dagligt og kan bekræfte, at han ikke på  

 noget tidspunkt i de 13 år har boet sammen med tidligere hustru.
Parrets  

 indbyrdes forhold er godt til trods for de vanskelige omstændigheder, og hun  

 kender  

 gennem sin kæreste til de problemer, der har været i forholdet til  

 ekshustruen.
 (D) ønsker ikke sit navn  

 oplyst, såfremt det kan undgås, men hun er villig til at bekræfte de afgivne  

 oplysninger.
(B) oplyser under samtalen,  

 at hans kæreste bor i samme kvarter som ekshustruen, og dette er baggrunden  

 for, at han så hyppigt er observeret i nærheden af ekshustruens bolig.  

 Ligeledes kommer han næsten dagligt i en klub der på stedet.
Han har søskende  

 samt en fætter, der bor bl.a. (X)-vej, hvor han også færdes så godt som  

 dagligt.
Det er korrekt, at han og  

 ekshustruen har købt en bil i hendes navn, men som bruges af ham.
Han har  

 tidligere haft flere biler indregistreret i eget navn, men da han kom i  

 Ribers,  

 blev nævnte ordning med ham som bruger etableret, idet han forestillede sig,  

 at  

 han kunne transportere børnene, når der var brug herfor.
Ekshustruen har ikke  

 kørekort.
Det er også korrekt, at han  

 kørte sin familie på 1 uges ferie til Østrig.
Dette skyldtes hustruens  

 manglende kørekort.
Efter hjemkomsten, hvor han alene havde kørt i ca. 12  

 timer, var han meget træt, og han overnattede derfor hos børnene.
For at være så meget sammen  

 med børnene som muligt overnatter han hos dem en til 2 gange om måneden, hvor  

 han har indrettet sig således, at han og børnene sover i samme rum.
Han  

 deltager ikke i øvrigt i husførelsen eller har noget samliv med ekshustruen.
Vedrørende det yngste barn,  

 født 1998, forklarer (B), at ekshustruen er meget glad for børn og ønskede  

 sig  

 flere.
Derfor gik han med til dette.
Han er af den opfattelse, at ekshustruen  

 håbede, at deres ægteskab herefter kunne genoptages, men det skete ikke, og  

 han  

 har ikke haft noget ønske herom.
(D) og (B) ønsker gennem de  

 afgivne oplysninger at medvirke til sagens rette opklaring, idet de finder,  

 at  

 den hviler på et fejlagtigt grundlag. Retshjælpen vedlagde et  

 notat af 23. marts 2000 udarbejdet af Familie- og Beskæftigelsesforvaltningen  

 på grundlag af kommunens pligt til at føre tilsyn med As børn.
Af  

 notatet  

 fremgik bl.a.:
Familien blev separeret i  

 91 og lever nu adskilt.
De fire børn er fællesbørn og (B)  

 kommer i hjemmet og har kontakt med børnene.
Der har været  

 familiebehandling i familien gennem mange år, dels med henblik på at støtte  

 de  

 voksne i deres indbyrdes forhold, dels støtte samarbejdet mellem forældrene  

 og  

 de skoler/daginstitutioner, som børnene gik i. Disse oplysninger forelagde  

 nævnet for boligstøtteafdelingen som den 8. september 2000 svarede:
 Oplysningerne er gennemgået  

 af såvel Familieydelsesafdelingen som undertegnede, og vi finder ikke  

 anledning  

 til at ændre på vor tidligere afgørelse om tilbagebetalingskrav.
 Der er ikke nyt i sagen, som  

 ændre beslutningen.
 Familie- og  

 Beskæftigelsesforvaltningen videresendte den 11. september 2000 sagen til  

 nævnet.
Nævnet meddelte den 11. september 2000 A følgende afgørelse:
 Deres klage over Århus  

 Kommunes afgørelse om tilbagebetaling af for meget udbetalt boligstøtte i  

 perioden 01.06.1997-28.02.2000 er behandlet, og der er truffet denne  

 afgørelse:
 De har i denne periode  

 uberettiget modtaget boligstøtte, som De skal tilbagebetale.
 Det Sociale Nævn stadfæster  

 således kommunens afgørelse.
 Som det fremgår af  

 boligstøttelovens §§ 6 og 7 sker beregningen af boligstøtte på grundlag af  

 husstandsindkomsten, og som medlemmer af en husstand medregnes personer, der  

 har fast ophold i lejligheden.
 Normalt vil en  

 folkeregistertilmelding være udtryk for, om en person har fast ophold; men  

 kan  

 det godtgøres, at tilmeldingen ikke stemmer overens med de faktiske forhold,  

 skal disse faktiske forhold lægges til grund.
 Kommunen har bevisbyrden  

 for, at (B) i den omhandlede periode har haft fast ophold i Deres lejlighed.
 Efter en samlet vurdering af  

 sagens oplysninger er det nævnets opfattelse, at forvaltningen har løftet  

 bevisbyrden og sandsynliggjort, at (B) har haft fast ophold i Deres lejlighed  

 i  

 perioden 01.06.1997  28.02.2000, selvom denne i samme periode har været  

 registreret på anden adresse.
 Nævnet har ved afgørelsen  

 lagt vægt på oplysningerne om det indbyrdes forhold mellem Dem og (B),  

 herunder  

 at det er oplyst, at Deres fraseparerede ægtefælle i perioder kommer i  

 hjemmet  

 dagligt, andre gange hver 14. dag, at han ofte (ca. hver anden dag) hjælper  

 med  

 at køre børnene til og fra institution/skole i Deres bil samt at De har holdt  

 ferie sammen i 1999. Nævnet har tillige lagt vægt på, at der er et fællesbarn  

 født den 15.02.1998.
Nævnet har endvidere lagt  

 vægt på, at (B)s boligforhold siden 09.01.1991 ikke indicerer fast  

 ophold i  

 selvstændig bolig.
Der er herved lagt særlig vægt på, at han i perioden  

 09.01.91  i dag har været tilmeldt 7 forskellige adresser, hvor nævnet  

 udfra  

 karakteren og størrelsen af lejemålene sammenholdt med antallet af tilmeldte  

 ikke finder det sandsynligt, at han rent faktisk har boet/bor der.
For så  

 vidt  

 angår den adresse han p.t. er tilmeldt, har nævnet tillige lagt vægt på, at  

 de  

 øvrige beboere har oplyst, at han ikke bor der, men kun henter sin post, samt  

 pantefogedens iagttagelser under udlægsforretningen den 31.05.1999.
 På det foreliggende grundlag  

 vurderer nævnet, at (B) har en sådan tilknytning til Deres bolig, at han har  

 fast ophold der fremfor på folkeregisteradressen.
 Det er således i  

 overensstemmelse med boligstøttelovens regler, at hans indtægt indgår i  

 husstandsindkomsten, hvorefter den faktiske husstandsindkomst overstiger det  

 anvendte indkomstgrundlag så meget, at boligstøtten skal omregnes, og den for  

 meget modtagne støtte tilbagebetales.
 I et brev af 22. september  

 2000 skrev retshjælpen til mig om sagen, og jeg videresendte brevet til  

 nævnet  

 som en anmodning om at sagen blev genoptaget.
I brevet anførte retshjælpen  

 bl.a.:
I lov om boligstøtte §§ 6  

 og 7 og den dertil hørende vejledning tales der om personer, der har  

 fast  

 ophold i boligen.
I vejledningen nævnes videre, at  

 folkeregisteradressen  

 normalt vil være afgørende, men at det forhold, at en person midlertidigt er  

 fraværende, f.eks. grundet afsoning, rekreationsophold o.lign., kan føre til,  

 at denne alligevel må siges at have fast ophold.
Der findes ikke i  

 bestemmelsen eller i vejledningen nærmere holdepunkter for, hvad der skal  

 forstås ved fast ophold.
Det må herefter være naturligt, da der alene  

 henvises  

 til bestemmelserne om folkeregistret, at inddrage disse.
 Af Bkg. om folkeregistrering  

 af 8.10.1998 § 1, stk. 3 fremgår, at Ved bopæl forstås det sted  

 (bolig), hvor  

 man regelmæssigt sover, når man ikke er midlertidigt fraværende på grund af  

 ferie, forretningsrejse, sygdom eller lignende, og hvor man har sine  

 ejendele.
I nærværende sag har begge  

 parter forklaret, at (B) jævnligt kom i (A)s hjem af hensyn til parrets  

 4 børn,  

 som de har fælles forældremyndighed over.
Han er ligeledes truffet der ved en  

 enkelt lejlighed, hvor parret havde ferieret sammen i 1 uge, derimod ved en  

 anden lejlighed truffet på folkeregisteradressen.
Af pantefogeden.
Der er født et barn i  

 forholdet, der i øvrigt blev opløst ved separation i 1991, og samlivet har  

 ikke  

 siden været genoptaget.
Den fraseparerede ægtefælles boligforhold har været  

 skiftende af den grund, at han som enlig mand har haft vanskeligt ved at  

 skaffe  

 sig en mere fast bolig, ligesom hans sociale forhold efter det oplyste har  

 været noget ustabile bl.a. som følge af sygdom (dårligt hjerte).
 Der foreligger endvidere i  

 sagen oplysninger fra den fraseparerede ægtefælles kæreste gennem mange år  

 om,  

 at han tilbringer megen tid hos hende, at han  

 også  

 opholder sig hos sine mange familiemedlemmer i Århus samt i en klub.
Folkeregisterlovgivningen  

 lægger vægt på, hvor en person normalt sover og har sine ejendele.
Der  

 foreligger ikke i sagen nærmere bevis for, at frasep. ægtefælle normalt sover  

 hos  

 (A), ej heller henset til det i sociale akter oplyste om hendes og familiens  

 forhold, samt de problematiske forhold vedrørende børnene, hvor der er  

 iværksat  

 særlig støtte (familiebehandlingen og mentorordningen).
 Den frasep. ægtefælles  

 ejendele befinder sig ej heller på adressen.
 Retshjælpen har bestridt, at  

 det forhold, at en far holder kontakt med sine børn, hvorover han har  

 forældremyndighed, på moderens bopæl, da han ikke har været i stand til at  

 skaffe sig anden selvstændig bolig, kan statuere fast ophold.
 Begge har forklaret om  

 baggrunden for, at de siden separationen har fået endnu et barn.
 Herudover har retshjælpen  

 bestridt, at (A) har modtaget boligstøtte uberettiget, idet hun ikke overfor  

 for boligstøttekontoret har afgivet oplysninger i strid med de faktiske  

 forhold.
Af ansøgningsskema til  

 boligstøtte fremgår, at man skal medregne alle personer i husstanden.
Den  

 fraseparerede ægtefælle hører efter det af parterne forklarede sammenholdt  

 med  

 lovgivningen på området ikke til hendes husstand, og hun har end ikke haft  

 anledning til tvivl herom i sin udfyldelse af ansøgningerne, da han hverken  

 regelmæssigt overnatter eller har sine ejendele på hendes bopæl.
 Det forhold, at han deltager  

 i pasningen af sine børn, at de har fået et barn sammen samt omstændigheder  

 vedrørende bilkøb og hævning af kontanter kan ikke føre til andet resultat.
Det er retshjælpens  

 opfattelse, at nævnet ikke i sin afgørelse har lagt vægt på disse forhold som  

 beskrevet i folkeregisterloven og som forklaret af parterne samt af den  

 fraseparerede ægtefælles kæreste. I brev af 6. november 2000  

 fastholdt nævnet afgørelsen af 11. september 2000. Nævnet begrundede  

 afgørelsen  

 på følgende måde:
 ...
 De er ikke berettiget til at  

 få genoptaget sagen om tilbagebetaling af boligstøtte.
 Begrundelsen er, at de af  

 retshjælpen i brev af 22. september 2000 anførte betragtninger, ikke tilfører  

 sagen sådanne nye oplysninger, at det kan begrunde en genoptagelse.
 Retshjælpen har i sin  

 anmodning til Folketingets Ombudsmand redegjort for sine synspunkter i sagen.  

 Det er bl.a. anført, at det ved belysningen af begrebet fast  

 ophold i lov om  

 individuel boligstøtte, findes naturligt at inddrage Bkg. om  

 folkeregistrering  

 af 08.10.1998 § 1, stk. 3 om begrebet bopæl.
Nævnet skal i den  

 forbindelse bemærke, at fast ophold er et selvstændigt begreb i  

 boligstøttelovgivningen.
I den tilhørende vejledning punkt 3.2. er det  

 anført,  

 at folkeregistertilmeldingen normalt vil være udtryk for, om en person har  

 fast ophold; men kan det godtgøres, at tilmeldingen ikke stemmer overens med  

 de  

 faktiske forhold, skal disse faktiske forhold lægges til grund.
Efter nævnets  

 opfattelse er folkeregistertilmeldingen, og bopælsbegrebet i Bkg. om  

 folkeregistrering således alene en rettesnor for vurderingen af,  

 om der er  

 fast ophold.
Nævnet har på baggrund af en  

 sammenfattende vurdering af sagens oplysninger fundet det sandsynliggjort, at  

 (B) snarere har fast ophold i Deres lejlighed end på folkeregisteradressen.  

 Nævnet har i afgørelsen af 11. september 2000 begrundet dette.
Der henvises  

 derfor til afgørelsens ordlyd.
Det skal dog præciseres, at  

 nævnet har inddraget alle de foreliggende oplysninger i afgørelsen.
Under  

 henvisning til at det ikke er særligt fremhævet i afgørelsen, skal nævnet  

 anføre, at det forhold at (B) har en kæreste, der til sagen har udtalt, at  

 han  

 opholder sig meget hos hende, ikke er til hinder for, at han, ud fra en  

 samlet  

 vurdering, kan antages at have fast ophold hos Dem.
Nævnet skal bemærke, at der  

 ifølge gældende praksis ikke skal føres et egentligt bevis for, at der er  

 tale  

 om fast ophold.
Nævnet skal henvise til en afgørelse truffet af  

 Den Sociale  

 Ankestyrelse, SM B-1-99. Ankestyrelsen har i afgørelsen behandlet 3 sager om  

 standsning og tilbagebetaling af børnetilskud og forskudsvis udbetalte  

 børnebidrag.
Ved vurderingen af om De har  

 modtaget boligstøtten uberettiget, er det afgørende, at det er fundet  

 sandsynliggjort, at (B) har haft fast ophold i Deres lejlighed i perioden  

 01.06.1997  28.02.2000. Hans indkomst skal derfor i overensstemmelse  

 med boligstøttelovens  

 regler indgå i husstandsindkomsten, uanset at De ikke har fundet anledning  

 til  

 at oplyse boligstøttekontoret om forholdene, jfr.
Boligstøttelovens § 47,  

 stk.  

 1 og 2.
... Retshjælpen klagede til mig  

 over afgørelsen i brev af 14. november 2000. Retshjælpen anførte at Århus  

 Kommune havde været ensidige i deres indsamling af oplysninger om familien,  

 og  

 at forvaltningen kunne have afholdt retligt forhør efter retsplejelovens §  

 1018.
 Retshjælpen sendte mig den  

 7. december 2000 samtlige dokumenter der viste at kommunen ud over  

 boligstøtte  

 havde afkrævet A ca. 66.000 kr. i for meget udbetalt børnetilskud og ca.  

 120.000 kr. i forskudsvis udlagte børnebidrag, og at disse spørgsmål  

 verserede  

 som klagesager i nævnet.
Den 29. december 2000  

 kommenterede Århus Kommune retshjælpens klage til mig.
Kommunen anførte bl.a.  

 følgende:
 Der er ikke noget i  

 Retshjælpens materiale, som ikke er Forvaltningen bekendt.
 Ved sagens belysning er der  

 fremhævet de oplysninger, der tilsammen danner grundlaget for vurdering af,  

 at  

 det findes tilstrækkeligt godtgjort, at der er tale om så meget  

 samvær/samliv,  

 at det ikke berettiger (A) til boligstøtte som enlig.
Vedr.
Retshjælpens spørgsmål  

 om, hvorfor der ikke er afholdt retslig forhør efter reglerne i  

 Retsplejelovens  

 § 1018 kan bemærkes:
 Der ses ikke  hverken i  

 lovgivning eller praksis  at være hjemmel for anvendelse af §  

 1018-forhør i  

 sager, der behandles og afgøres i henhold til Lov om individuel boligstøtte.
 Spørgsmålet herom har  

 således aldrig været aktuel i nærværende sag.
I øvrigt kan det oplyses, at  

 der ikke har været behov for at få afholdt § 1018-forhør for at få  

 tilstrækkeligt grundlag for at træffe afgørelse i sagen. Nævnet udtalte i et brev af  

 8. januar 2001 følgende:
 De har bedt nævnet uddybe  

 bemærkningen om, at der ifølge praksis ikke skal føres et egentligt  

 bevis for,  

 at der er tale om fast ophold samt om at tage stilling til retshjælpens  

 bemærkning om afholdelse af indenretligt forhør i henhold til retsplejelovens  

 §  

 1018.
I den anledning skal nævnet  

 uddybende udtale, at sagsbehandlingen i de sociale nævn, efter nævnets  

 opfattelse, ikke egner sig til at en egentlig bevisførelse kan finde sted.
At  

 der ikke skal føres et egentligt bevis støttes tillige af gældende praksis,  

 jfr. afgørelse truffet af Den Sociale Ankestyrelse, SM B-1-99, som nævnet  

 tidligere har henvist til.
Ankestyrelsen udtaler i denne afgørelse bl.a.:  

 Det  

 afgørende var, om det på baggrund af de samlede oplysninger kunne anses for  

 tilstrækkeligt godtgjort, at der forelå et ægteskabslignende forhold med  

 fælles  

 husførelse.
Ankestyrelsen fandt i overensstemmelse med hidtidige afgørelser,  

 at  

 der ikke skulle føres et egentligt bevis for, at der er tale om et  

 ægteskabslignende forhold. Denne opfattelse må tillige være gældende i  

 forhold  

 til vurderingen af om der foreligger fast ophold i  

 boligstøttelovens  

 forstand.
 For så vidt angår  

 spørgsmålet om afholdelse af indenretligt forhør i henhold til  

 retsplejelovens  

 § 1018, har kommunen anført, at der ikke ses at være hjemmel i hverken  

 lovgivning eller praksis for anvendelse af § 1018-forhør i boligstøttesager.
 Af retsplejelovens § 1  

 fremgår, at denne lovs regler alene finder anvendelse på rettens pleje ved de  

 almindelige domstole, medmindre andet er bestemt i denne eller anden lov.
 Hjemmel til anvendelse af  

 retsplejelovens § 1018 findes i retssikkerhedslovens § 12, stk. 2, men  

 retssikkerhedsloven gælder ikke for Lov om individuel boligstøtte.
 I kommentaren til  

 retsplejelovens § 1018 i Karnov er det anført, at nogen udtrykkelig  

 lovhjemmel  

 for forhør af denne art er dog ikke påkrævet, men det må være tilstrækkeligt  

 at  

 sådanne forhør er blevet afholdt i henhold til fast praksis.
 Nævnet er enig med  

 forvaltningen i, at der ikke ses at foreligge en fast praksis for afholdelse  

 af  

 forhør i boligstøttesager.
 Nævnet finder det herefter  

 tvivlsomt, om der er den fornødne hjemmel til afholdelse af indenretlige  

 forhør  

 indenfor boligstøtteområdet.
 Nævnet har truffet de  

 foreliggende afgørelser udfra gældende praksis og har således på baggrund af  

 de  

 samlede oplysninger i sagen fundet sagen tilstrækkeligt belyst.
Til orientering kan det  

 oplyses, at nævnet aktuelt behandler klagesager fra den pågældende over  

 tilbagebetalingskrav vedrørende forskudsvist udbetalte børnebidrag samt  

 børnetilskud. Rertshjælpen fremkom i et  

 brev af 30. januar 2001 med yderligere bemærkninger.
Retshjælpen gjorde bl.a.  

 følgende gældende:
 Det er retshjælpens  

 opfattelse, at der i sager, hvor de pågældende er under mistanke for at have  

 modtaget sociale ydelser uberettiget, er et stort behov for at kunne afgive  

 forklaring under forhold, hvor dels sagens alvor kan fremstå klart, hvor der  

 endvidere er en høj grad af retssikkerhed, evt. mulighed for juridisk bistand  

 samt forhold, der bevirker, at vægtningen af beviserne vil foregå  

 på en anden  

 måde, end den her i sagen anvendte, hvor alene de negative  

 oplysninger synes  

 vægtet, endog selvom disse oplysninger forekommer at være af ubetydelig  

 karakter, såsom navneskilt på døren (mange kvinder ønsker ikke at fremstå på  

 dørskiltet som enlige).
De pågældende sager vil ofte  

 andrage meget betydelige beløb.
Samtidig med at sagen rejses, stoppes  

 endvidere  

 de fremtidige ydelser (boligsikring, børnetilskud) for familier, der er meget  

 afhængige af netop disse ydelser.
Der foretages partshøring,  

 men da de pågældende i forvejen ofte har tæt kontakt med de sociale  

 myndigheder  

 og derfor hyppigt er indkaldt med det formål at afgive oplysninger til  

 offentlige myndigheder, synes det problematisk at gøre de pågældende klart,  

 at  

 der her er tale om en ganske anden og mere omfattende kontrol.
De  

 partshøringer, som retshjælpen i en hel del sager af denne art, har kunnet  

 gennemgå, bærer præg af, at parten afgiver en forklaring uden at være gjort  

 de  

 juridiske konsekvenser klart (endsige uden at have haft mulighed for at få  

 rådgivning herom).
Sluttelig kan anføres, at  

 det netop i disse sager, hvor det drejer sig om troværdighed, må være  

 vigtigt,  

 at der er mulighed for at afgive forklaring overfor en dommer.
Det er  

 vanskeligt for en borger at sandsynliggøre, at parterne ikke  

 bor sammen, når først mistanken er  

 rejst.
Især i de tilfælde, hvor der er tale om, at den anden part er syg  

 eller  

 i øvrigt socialt dårligt stillet, ligesom parterne jo ikke er gjort klart, at  

 de på trods af aftale om fælles forældremyndighed, må undgå et fællesskab  

 omkring  

 børnene.
Dette stemmer ikke med de informationer, borgerne på statsamtet får  

 vedrørende forældremyndighed og separation.
 Disse grunde gør, at  

 retshjælpen har peget på Rpl. § 1018 som en bedre mulighed for at få oplyst  

 de  

 pågældende sager.
Med hensyn til hjemlen  

 henvises til Hurwitz: Strafferetsplejen samt til det forhold, at § 1018  

 tidligere er blevet anvendt netop med henblik på en nærmere undersøgelse af  

 personlige forhold til brug for en administrativ afgørelse. Hertil anførte Århus Kommune  

 i et brev af 26. marts 2001 bl.a. følgende:
 Det er fortsat  

 Forvaltningens helt klare opfattelse, at der ikke har været behov for  

 anvendelse af indenretligt forhør i henhold til Retsplejelovens § 1018 i  

 nærværende sag, idet sagen anses tilstrækkelig belyst, inden afgørelsen om  

 fremsættelse af tilbagebetalingskrav blev truffet.
 Det er endvidere  

 Forvaltningens opfattelse, at der som altovervejende hovedregel ikke er behov  

 for anvendelse af indenretligt forhør i forbindelse med sager om sociale  

 ydelser, idet Forvaltningens iagttagelse af regler og principper på området  

 almindeligvis giver et fyldestgørende grundlag at træffe afgørelse på. (Af  

 vejledningen til Retssikkerhedsloven fremgår det således, at § 1018-forhør  

 kun  

 bør iværksættes i helt specielle tilfælde).
 Om Forvaltningens  

 fremgangsmåde ved partshøring kan anføres:
 I sager om mistanke om  

 socialt bedrageri indkaldes den, der modtager sociale ydelser til partshøring  

 hos én af Forvaltningen udpeget person (ikke den sædvanlige sagsbehandler).
 Partshøringen sker på det  

 tidspunkt i sagen, hvor der vurderes at være vægtige grunde til  

 Forvaltningens  

 mistanke.
Den pågældende indkaldes til  

 møde på Centeret, orienteres om årsagen til partshøringen samt gøres bekendt  

 med alvoren i sagen.
Den pågældende foreholdes de oplysninger, som giver  

 Forvaltningen grund til at tro, at der kan være tale om socialt bedrageri.  

 Den  

 pågældende kommenterer oplysningerne og udspørges uddybende til uklarheder i  

 sagen.
 Den pågældende gøres  

 ligeledes bekendt med, at der efter partshøringen vil blive truffet  

 beslutning  

 om evt. tilbagebetalingskrav, såfremt det findes tilstrækkeligt godtgjort, at  

 der er tale om socialt bedrageri.
Den pågældende underskriver  

 partshøringen efter samtalens afslutning med en gennemgang af de afgivne  

 oplysninger.
Den pågældende orienteres endnu engang om sin oplysningspligt  

 til  

 Forvaltningen samt at Forvaltningen kan indhente oplysninger fra andre  

 personer/myndigheder til kontrol af oplysningernes rigtighed.
 Den pågældende er således  

 gjort klart, at der er tale om en alvorlig sag, som kan medføre krav om  

 tilbagebetaling af sociale ydelser.
Sluttelig skal  

 opmærksomheden henledes på, at Forvaltningens afgørelser som bekendt ikke er  

 endelige og på, at spørgsmålet om retssikkerhed i relation til Forvaltningens  

 partshøringer også skal ses i sammenhæng hermed. Nævnet meddelte i et brev af  

 2. april 2001 at det ikke havde yderligere at tilføje.
 I et brev af 7. maj 2001 har  

 retshjælpen fremsat yderligere bemærkninger.
Ombudsmandens udtalelse Kommunens og det sociale nævns afgørelser i sagen blev truffet på  

 grundlag af §§ 6, 7 og 43 samt § 47, stk. 1-4 og stk. 7 i boligstøtteloven.  

 Bestemmelserne har følgende indhold:
   

  

 § 6.  

  

 Beregningen af boligstøtte sker på grundlag af husstandsindkomsten.
 § 7.  

  

 Som medlemmer af husstanden medregnes ansøgeren, dennes ægtefælle,  

 hjemmeværende børn og andre, der har fast ophold i lejligheden uden at være  

 logerende.
§ 43.  

  

 Boligstøtten reguleres hver 1. januar på grundlag af de ændringer i  

 beregningsgrundlaget, der er sket siden den sidst foretagne beregning.
Giver  

 ansøgeren inden udgangen af januar måned meddelelse om yderligere ændringer,  

 der er indtrådt med virkning fra 1. januar, beregnes boligstøtten uanset §  

 44, stk. 1, 2. pkt., på grundlag heraf med virkning fra 1. januar.
Stk. 2. Kommunalbestyrelsen kan kræve, at ansøgerne hvert år giver  

 indberetning om deres husleje, husstand og husstandsindkomst.
Såfremt  

 støttemodtageren ikke efter anmodning indgiver en sådan indberetning, kan  

 kommunen lade boligstøtten bortfalde med virkning fra den 1. januar.
 Stk. 3. Ansøgerne skal oplyse kommunalbestyrelsen om alle forhold, der kan  

 medføre nedsættelse eller bortfald af boligstøtten.
 § 47.  

  

 Overstiger den faktiske husstandsindkomst den efter § 8 beregnede  

 husstandsindkomst med mindst 16.000 kr., jf. § 72, stk. 1, nr. 20, skal den  

 for meget modtagne boligstøtte tilbagebetales.
 Stk. 2. En indkomstforøgelse medregnes ikke, i det omfang ansøgeren kan  

 dokumentere, at forøgelsen skyldes feriepenge som nævnt i § 46, stk. 6.
 Stk. 3. Ændringer i  

 husstandens formue medfører ikke ændringer i formuetillægget efter § 8, stk.  

 6,  

 jf. § 8 a, eller tilbagebetaling efter stk. 1 og 2.
 Stk. 4. Stk. 1 finder ikke  

 anvendelse, såfremt ansøgeren godtgør at have givet kommunalbestyrelsen  

 meddelelse om indkomstændringer ud over den i stk. 1 nævnte grænse.
Stk. 7. Har ansøgeren om  

 andre forhold end nævnt i stk. 1 undladt at give meddelelse som omhandlet i  

 §§  

 43, stk. 3, og 46, stk. 1, eller har ansøgeren mod bedre vidende uberettiget  

 oppebåret boligstøtte, skal det beløb, der er oppebåret med urette,  

 tilbagebetales. Sagen rejser for det første  

 spørgsmålet om (B) var medlem af husstanden i (A)s lejlighed, og om  

 hans  

 forhold derfor skulle medregnes ved beregningen af boligstøtte.
Som sagen foreligger oplyst,  

 finder jeg at det må anses for forbundet med nogen bevismæssig usikkerhed  

 hvorledes (B)s forhold i denne henseende skulle bedømmes.
Som påpeget  

 af såvel  

 kommunen som nævnet forelå der en del oplysninger der pegede i retning af at  

 han, trods det at han ikke var folkeregistertilmeldt på adressen, alligevel  

 havde fast ophold der.
På den anden side tyder flere oplysninger på at han  

 ikke  

 havde fast ophold nogen steder  heller ikke i (A)s bolig.
 Jeg finder ikke at nævnets  

 eller kommunens bevisvurderinger kan betragtes som ukorrekte eller uholdbare,  

 og jeg har derfor ikke fundet grundlag for at udtale kritik heraf.
Det tilføjes at spørgsmålet,  

 da nævnet traf afgørelse, var belyst overordentligt indgående, og at det  

 derfor  

 ikke kan bebrejdes myndighederne at de fandt at kunne vurdere dette  

 spørgsmål.  

 Selv om det måtte lægges til grund at der kunne være afholdt indenretlig  

 afhøring i henhold til § 1018 i retsplejeloven, finder jeg ikke at der kan  

 rejses kritik i anledning af at en sådan ikke blev gennemført.
I denne  

 forbindelse har jeg lagt vægt på at dette oplysningsskridt er helt  

 usædvanligt  

 i praksis, og at det måtte kræve særlig tungtvejende grunde for at antage at  

 myndighederne i strid med hidtidig praksis skulle gennemføre et sådant  

 forhør.
Antagelsen om at (B) måtte  

 anses for medlem af husstanden, får efter boligstøtteloven umiddelbart  

 virkning  

 for den fremtidige beregning af boligstøtte.
Om kommunen herudover kunne  

 kræve  

 den for meget udbetalte boligstøtte tilbagebetalt, forudsatte yderligere at  

 betingelserne i § 47, stk. 7, var opfyldt.
Ifølge denne bestemmelse kræves  

 det  

 at ansøgeren har undladt at give meddelelse om forhold der er relevante for  

 beregning af støtten, eller at ansøgeren modtog hjælp uberettiget mod bedre  

 vidende.
Heri ligger at ansøgeren har  

 været i ond tro, dvs. har udvist et bebrejdelsesmæssigt forhold.
Efter min  

 mening kan der ikke uden videre sluttes fra det forhold at der nu anses at  

 foreligge tilstrækkeligt bevis for at (B) har fast ophold i (A)s bolig  

 i den  

 forstand boligstøtteloven har anvendt begrebet, til at antage at (A) var i  

 ond  

 tro.
Det må yderligere kræves godtgjort at (A) vidste eller burde vide at der  

 var tale om fast ophold.
Det er efter min mening  

 overordentlig tvivlsomt om dette kan antages at være tilfældet.
De  

 foreliggende  

 oplysninger viser at (B) i vid udstrækning har opholdt sig andre steder end i  

 støttemodtagerens bolig, at han igennem 13 år havde været kæreste med en  

 anden  

 end hustruen, samt at kommunens børneafdeling har opfattet forholdet således  

 at  

 (B) og (A) havde ophævet samlivet, og at (B) ikke var folkeregistertilmeldt  

 hos  

 ansøgeren.
Dette problem ses hverken  

 kommunen eller det sociale nævn at have været opmærksom på, og ingen af  

 myndighederne har udtrykkeligt taget stilling hertil.
Jeg har derfor  

 henstillet  

 til det sociale nævn at nævnet genoptager sagen med henblik på at vurdere om  

 (A) opfyldte de subjektive betingelser for at blive tilbagebetalingspligtig.
Partsmedvirken Forvaltningslovens § 19  

 indeholder følgende bestemmelse:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse. Bestemmelsen skal sammen med  

 andre bestemmelser i forvaltningsloven, bl.a. reglerne i kapitel 4 om  

 partsaktindsigt, sikre at parten får indflydelse på sagens oplysninger.
I §  

 11  

 er bl.a. fastsat følgende:
  

  

 Fremsætter en part under sagens behandling begæring om aktindsigt,  

 og denne begæring efter loven skal imødekommes, udsættes sagens afgørelse,  

 indtil der er givet parten adgang til at gøre sig bekendt med  

 dokumenterne. Kommunens første afgørelse  

 om at pålægge (A) tilbagebetalingspligt blev meddelt i brev af 3. februar  

 2000  

 (citeret ovenfor). Afgørelsen byggede på oplysninger der blev tilvejebragt i  

 samarbejde mellem skatteforvaltningen, kontrolgruppen og Socialcenter ( ).  

 Oplysningerne forelå beskrevet i et tre sider langt notat (som angivet  

 ovenfor). Det følger af § 19, stk. 1, i forvaltningsloven at oplysningerne  

 burde have været forelagt (A) til udtalelse inden der blev truffet afgørelse.
I brev af 30. januar 2001  

 fremkom retshjælpen med udtrykkelige bemærkninger om den måde kommunen  

 gennemførte partshøringen på.
I den anledning beskrev Familie- og  

 Beskæftigelsesforvaltningen  

 i brev af 26. marts 2001 til mig hvorledes der i almindelighed partshøres.  

 Brevet, som er citeret foran, giver mig anledning til følgende bemærkninger:
Svaret efterlader det  

 indtryk at forvaltningen mener at partshøring er en afhøring af parten.
Som  

 det  

 ses af forvaltningslovens § 19, stk. 1, er der tale om en pligt til at  

 forelægge sagens faktiske oplysninger for parten for at give denne lejlighed  

 til at kommentere dem.
Det er således en løbende ekspedition i  

 sagsbehandlingen  

 som ikke kræver at den gennemføres af en anden end den almindelige  

 sagsbehandler.
Formålet er at parten får lejlighed til at korrigere  

 eventuelle  

 fejl, gøre opmærksom på huller eller selvmodsigelser i de indhentede  

 oplysninger, pege på bevismæssig usikkerhed osv.
Ofte vil det stemme bedst  

 med  

 formålet at partshøringen gennemføres skriftligt.
Partshøring er et tilbud  

 til  

 parten om at udtale sig, og det er derfor hverken påkrævet eller foreneligt  

 med  

 formålet at parten samtidig udspørges uddybende eller bliver indskærpet sin  

 oplysningspligt.
Partshøringen omfatter samtlige oplysninger af relevans for  

 sagsforholdet.
Det vil derfor være naturligt at partshøringen gennemføres så  

 sent i sagsforløbet som muligt.
Kommunen oplyste i brev af  

 10. september 1999 til kontrolgruppen at (A) har været partshørt den  

 31/8-99.  

 Der var tale om en samtale på Socialcenter ( ). Af referatet fra samtalen  

 (citeret ovenfor) ses at der var tale om en udspørgning af hende  ikke  

 om en  

 forelæggelse af de oplysninger der på daværende tidspunkt var indhentet, og  

 samtalen forløb klart ikke som et tilbud til hende om at korrigere, supplere,  

 tilbagevise eller på anden måde forholde sig til allerede indhentede  

 oplysninger.
Så vidt ses, blev hun oven i købet instrueret om at hun havde  

 oplysningspligt.
Det er åbenbart at dette møde ikke opfyldte betingelserne i  

 forvaltningslovens § 19, stk. 1, for partshøring.
Jeg finder det kritisabelt  

 at kommunen ikke partshørte inden den traf afgørelse i sagen.
Jeg har  

 endvidere  

 henledt kommunens opmærksomhed på at den fremgangsmåde der følges, ikke er i  

 overensstemmelse med forvaltningslovens § 19, stk. 1.
Den 4. maj 2000 bad (C)  

 Retshjælp kommunens boligstøtteafdeling om partsaktindsigt på vegne af (A).  

 Efter det oplyste blev anmodningen imødekommet ved at afdelingen den 9. maj  

 2000 sendte 12 bilag.
Dagen før, dvs. den 8. maj 2000, videresendte kommunen  

 sagen til det sociale nævn.
Samtidig meddelte kommunen at den fastholdt  

 afgørelsen.
Kommunen burde i overensstemmelse med forvaltningslovens § 11  

 have  

 udsat sin (fornyede) afgørelse af sagen indtil partsaktindsigten var  

 gennemført.
 Dette forhold finder jeg  

 kritisabelt.
Begrundelsespligt Forvaltningslovens §§ 22-24  

 har følgende indhold:
 § 22.  

  

 En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold.
§ 23.  

  

 Den, der har fået en afgørelse meddelt mundtligt, kan  

 forlange at få en skriftlig begrundelse for afgørelsen, medmindre afgørelsen  

 fuldt ud giver den pågældende part medhold.
En begæring herom skal fremsættes  

 over for myndigheden inden 14 dage efter, at parten har modtaget underretning  

 om afgørelsen.
Stk. 2. En begæring om  

 skriftlig begrundelse efter stk. 1 skal besvares snarest muligt.
Hvis  

 begæringen ikke er besvaret inden 14 dage efter, at begæringen er modtaget af  

 vedkommende myndighed, skal denne underrette parten om grunden hertil samt  

 om,  

 hvornår begæringen kan forventes besvaret.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jfr. § 15. Ved brev af 3. februar 2000  

 meddelte kommunen (A) at hun skulle tilbagebetale 7.466 kr. i for meget  

 udbetalt boligstøtte.
Brevet indeholder ingen  

 henvisninger til efter hvilke regler afgørelsen blev truffet, hvilket, som  

 det  

 ses, klart er i strid med § 24, stk. 1. Brevet indeholdt ingen beskrivelse af  

 de faktiske oplysninger afgørelsen byggede på.
I forvaltningslovens § 24,  

 stk.  

 2, står at begrundelsen om fornødent skal indeholde en kort  

 redegørelse for  

 sagens faktiske oplysninger.
 I en sag som den  

 foreliggende hvor der er tilvejebragt et stort og bredt oplysningsmateriale  

 som  

 i en vis udstrækning er modstridende, er det åbenbart at en redegørelse er  

 påkrævet med henblik på at myndighederne kan oplyse hvilke af de indbyrdes  

 modstridende oplysninger der er lagt til grund.
 Endelig burde brevet have  

 indeholdt en angivelse af de oplysninger hvorpå kommunen byggede sin  

 antagelse  

 om at (B) var medlem af (A)s husstand.
 Heller ikke kommunens to  

 senere afgørelser af henholdsvis 5. maj og 8. september 2000 indeholdt  

 begrundelser.
 Jeg anser det for  

 kritisabelt at kommunen ikke ledsagede sine afgørelser af en fyldestgørende  

 begrundelse.
Nævnets afgørelse af 11.  

 september 2000 indeholdt både en henvisning til det anvendte retsgrundlag og  

 en  

 angivelse af de hensyn som nævnet tillagde vægt ved sin afgørelse.
Nævnet  

 burde  

 dog efter min mening herudover have redegjort for sagens faktiske forhold og  

 i  

 den forbindelse have oplyst hvilke oplysninger nævnet så bort fra som  

 utroværdige eller modbeviste.
 Jeg er opmærksom på at  

 nævnet på et punkt vedrørende (B)s folkeregistertilmelding har oplyst  

 at disse  

 oplysninger ikke blev lagt til grund idet de ansås for modbevist eller i  

 hvert  

 fald slækket i deres troværdighed af andre oplysninger i sagen.
 At nævnet ikke har forklaret  

 hvorfor det mente at (A) var i ond tro, beroede, så vidt ses, på at nævnet  

 ikke  

 vurderede dette spørgsmål selvstændigt.
Sammenfatning Jeg finder ikke at kunne  

 kritisere at myndighederne på baggrund af de indsamlede oplysninger har  

 vurderet at (B) måtte anses for medlem af (A)s husstand.
 Derimod anser jeg det for  

 tvivlsomt om oplysningerne berettigede myndighederne til at antage at (A)  

 havde  

 modtaget boligstøtte mod bedre vidende eller havde afgivet urigtige  

 oplysninger.
 Kommunen traf afgørelse i  

 sagen uden at partshøre og uden at give en begrundelse samt tilsidesatte  

 forvaltningslovens § 11. Jeg anser disse forhold for kritisable.
 Nævnet burde efter min  

 mening have givet en mere indgående redegørelse for hvilke oplysninger det  

 lagde til grund for afgørelsen.
