 I henhold til § 42 stk. 1 i bekendtgørelse om Danmarks Biblioteksskoles  

 virksomhed og styrelse fastsættes følgende:
Valgudvalg vedrørende de styrende  

 kollegiale organer § 1.  Til at forestå valget til Biblioteksskolerådet  

 og studienævn nedsætter Biblioteksskolerådet et valgudvalg for skolen i  

 København, bestående af 2 repræsentanter for lærerne, 2 repræsentanter for  

 det teknisk/administrative personale og 2 repræsentanter for de studerende,  

 og et valgudvalg for afdelingen i Ålborg, bestående af 1 repræsentant for  

 lærerne, 1 repræsentant for det teknisk/administrative personale og 1  

 repræsentant for de studerende.
 Stk. 2.  Rektor drager omsorg for, at fornøden  

 administrativ bistand stilles til rådighed for valgudvalgene.
 Stk. 3.  Valgudvalgene bekendtgør valgs afholdelse,  

 indkalder og modtager kandidatanmeldelser, tilvejebringer det fornødne  

 stemmemateriale og søger for udarbejdelse af valglister i henhold til de  

 regler, der er givet herom.
 § 2.  Valgudvalgene fører en valgprotokol, hvori  

 anføres det væsentlige af, hvad der vedrører valghandlingen, navnlig:
 1. Antallet af indleverede kandidatanmeldelser.
 2. Navnene på hver listes kandidater i den rækkefølge,  

 listen angiver.
 3. Oplysning om anmeldte liste- og valgforbund.
 4. Antallet af de stemmesedler, der er tilvejebragt  

 til brug for valget.
 5. Antallet af de afgivne, gyldige stemmesedler.
 6. Antallet af de afgivne, ugyldige stemmesedler med  

 angivelse af de grunde, der har medført ugyldigheden.
 7. Oplysning om valgets endelige opgørelse.
 8. De bemærkninger, hvortil valget i øvrigt måtte give  

 anledning.
 9. Valgudvalgene underskriver valgprotokollen, der  

 afleveres til rektor.
Valg til Biblioteksskolerådet § 3.  Ifølge § 13, stk. 2, i bekendtgørelse om  

 Danmarks Biblioteksskoles virksomhed og styrelse består Biblioteksskolerådet  

 af rektor, 8 medlemmer som repræsentanter for skolen i København og 4  

 medlemmer som repræsentanter for afdelingen i Ålborg.
 Stk. 2.  De 8 medlemmer, som repræsenterer skolen i  

 København udpeges således:
 Stk. 3.  De 4 medlemmer, som repræsenterer afdelingen i  

 Ålborg, udpeges således:
 Stk. 4.  Der kan vælges indtil 2 personlige suppleanter  

 i prioriteret rækkefølge for hver af de valgte kandidater. 2. suppleanten kan  

 dog først indkaldes til et møde, når den valgte kandidat varigt mister sin  

 valgbarhed.
 Stk. 5.  Genvalg af suppleanter kan finde sted.
 § 4.  Ved valg til Biblioteksskolerådet er der  

 følgende 6 valggrupper:
 a 1) Lærerrådet for skolen i København, som består af rektor,  

 undervisningslederen, lederen af efter- og videreuddannelsen og samtlige ved  

 skolen ansatte, heltidsbeskæftigede og mindst halvtidsbeskæftigede lærere.
 a 2) Lærerrådet for afdelingen i Ålborg, som består af afdelingslederen og  

 samtlige ved afdelingen ansatte, heltidsbeskæftigede og mindst  

 halvtidsbeskæftigede lærere.
 § 5.  Valg til Biblioteksskolerådet foregår inden for  

 hver valggruppe som forholdstalsvalg mellem lister, på hvilke een eller flere  

 personer i en angiven rækkefølge eller sideordnet bringes i forslag til valg.
Valg til studienævn § 6.  Ifølge § 21, stk. 1 i bekendtgørelse om Danmarks  

 Biblioteksskoles virksomhed og styrelse består studienævnet for sektionen for  

 grunduddannelsen ved skolen i København af Stk. 2.  Ifølge § 21, stk. 2 i bekendtgørelse om  

 Danmarks Biblioteksskoles virksomhed og styrelse består studienævnet for  

 grunduddannelsen ved afdelingen i Ålborg af Stk. 3.  Der kan vælges indtil 2 personlige suppleanter  

 i prioriteret rækkefølge for hver af de valgte kandidater. 2. suppleanten kan  

 dog først indkaldes til et møde, når den valgte kandidat varigt mister sin  

 valgbarhed.
 Stk. 4.  Genvalg af repræsentanter og suppleanter kan  

 finde sted.
 § 7.  Valg til studienævn foregår indenfor hver  

 valggruppe som forholdstalsvalg mellem lister, på hvilke een eller flere  

 personer i en angiven rækkefølge eller sideordnet bringes i forslag til valg.
Valgret og valgbarhed § 8.  Valgberettiget og valgbar ved valg til  

 Biblioteksskolerådet er enhver, der den første i den måned, hvori der  

 udskrives valg, er medlem af lærerrådet eller TAP-rådet eller er indskrevet  

 som studerende ved Danmarks Biblioteksskole, og som på det tidspunkt, hvor  

 valget afholdes, fortsat er medlem eller indskrevet.
 Stk. 2.  Valgberettiget og valgbar ved valg til  

 studienævn er enhver, der den første i den måned, hvori der udskrives valg,  

 er medlem af lærerrådet eller er indskrevet som studerende ved Danmarks  

 Biblioteksskole, og som på det tidspunkt, hvor valget afholdes, fortsat er  

 medlem eller indskrevet.
 Stk. 3.  Administrator, undervisningslederen, lederen af  

 efter- og videreuddannelsen, afdelingslederen og overbibliotekaren er dog  

 ikke valgbare til Biblioteksskolerådet.
 Endvidere er undervisningslederen, lederen af efter- og videreuddannelsen  

 og afdelingslederen ikke valgbare til studienævn.
 Stk. 4.  Ansatte med tjenestefrihed er valgberettigede  

 og valgbare, såfremt tjenestefriheden udløber senest ved funktionsperiodens  

 begyndelse.
 Stk. 5.  Vikarer er valgberettigede og valgbare, såfremt  

 de den første i den måned, hvori der udskrives valg, har været ansat uafbrudt  

 i de sidste 12 måneder.
 Stk. 6.  Valgberettigelse kan kun gøres gældende inden  

 for een valggruppe.
Stk. 7.  Ingen kan udøve stemmeret eller være valgbar  

 uden at være optaget på de valglister, der er nævnt i § 9. En valgberettiget  

 kan inden en frist, der fastsættes af Biblioteksskolerådet, selv begære sig  

 optaget på valglisten.
Valgudvalget kontrollerer, at den pågældende opfylder  

 betingelserne for opnåelse af valgret.
Afslag skal begrundes og kan påklages  

 til rektor.
De, der er optaget på valglisten, men ikke længere opfylder  

 betingelserne i henhold til stk. 1-4, har ikke ret il at afgive stemme.
Valgs udskrivelse § 9.  Ved valgudvalgenes foranstaltning udarbejdes  

 valglister over de valgberettigede.
Valglisterne fremlægges til eftersyn  

 inden for et tidsrum, der fastsættes af Biblioteksskolerådet.
Stk. 2.  Indsigelse mod valglisterne skal fremsættes  

 over for vedkommende valgudvalg inden en frist og en måde, der fastsættes af  

 dette.
Efter udløbet af fristen kan ingen kræve ændringer foretaget i  

 valglisterne.
Dog kan valudvalget i et møde, der afholdes senest 3 dage før  

 valghandlingens påbegyndelse, berigtige fejl.
Stk. 3.  Valgudvalgene bekendtgør nærmere oplysning om  

 frister og fremgangsmåde ved opslag eller i skolens officielle  

 meddelelsesorgan eller på anden hensigtsmæssig måde.
Bestemmelse herom  

 træffes af vedkommende valgudvalg.
 Stk. 4.  Valgudvalgene udskriver inden 15. september  

 valg til Biblioteksskolerådet og studienævnene til afholdelse i november og  

 indkalder forslag til kandidatlister eller kandidatanmeldelser.
Kandidatopstillinger § 10.  Forslag til kandidatlister indgives af et antal  

 valgberettigede stillere til valgudvalget.
Antallet af stillere skal udgøre  

 mindst 1/4 af antallet af valgberettigede for hvert mandat inden for  

 vedkommende valggruppe.
Der kræves dog højst 10 stillere.
En kandidatliste  

 skal for hver kandidat angive en personlig suppleant.
Stk.
En valgberettiget kan ikke være stiller for flere kandidatlister.
En  

 kandidat eller suppleant kan være stiller for den liste, hvorpå han er  

 opstillet.
Stk. 3.  En kandidatliste skal angive kandidaternes  

 rækkefølge, eller om opstillingen er sideordnet.
En kandidatliste kan  

 indeholde færre navne end det antal repræsentanter, der skal vælges.
En  

 kandidatliste kan ikke indeholde flere navne end det dobbelte af det antal,  

 der skal vælges.
Der kan dog altid opstilles indtil 10 kandidater.
 Stk. 4.  Forslag til kandidatlister skal ved  

 indleveringen til valgudvalget være ledsaget af en af kandidaterne og  

 suppleanterne underskrevet erklæring, hvori hver kandidat og suppleant med  

 bindende virkning eklærer sig villig til at modtage valg.
Stk. 5.  Der kan indgås listeforbund mellem lister og  

 valgforbund, mellem lister og listeforbund og mellem listeforbund.
Indgåelse  

 af liste- og valgforbund forudsætter, at alle de af listerne omfattede  

 kandidater og suppleanter over for valgudvalget skriftligt har tiltrådt  

 dette.
 Stk. 6.  Ingen kandidat eller suppleant kan være  

 opstillet på mere end een liste til samme kollegiale organ.
§ 11.  Anmeldelse af kandidatlister skal være  

 valgudvalget i hænde inden udløbet af en fastsat frist.
Inden 7 hverdage,  

 bortset fra lørdag, efter udløbet af fristen skal valgudvalget bekendtgøre  

 anmeldelserne, herunder navnene på stillerne.
Der fastsættes ligeledes en  

 frist for anmeldelse af liste- og valgforbund.
Denne frist kan ikke være  

 kortere end 2 hverdage, bortset fra lørdag, efter bekendtgørelsen af de  

 anmeldte lister.
Stk. 2.  Den godkendte kandidatliste kan efter anmodning  

 fra listen tildeles en listebetegnelse.
Fremsættes en sådan anmodning ikke,  

 kan valgudvalget fastsætte en listebetegnelse.
 Stk. 3.  Indsigelser mod de offentliggjorte  

 kandidatanmeldelser m.v. skal skriftligt indgives til valgudvalget inden en  

 frist fastsat af dette.
Valgets afholdelse og opgørelse § 12.  Er der inden for et valgområde ikke opstillet  

 flere kandidater, end der skal vælges, bortfalder valget.
Stk. 2.  Såfremt alle de opstillede kandidater er  

 opstillet på samme liste, bortfalder valget, medmindre der er sideordnet  

 opstilling af flere kandidater end det antal, der skal vælges.
De kandidater,  

 der er opstillet på listen, erklæres af valgudvalget for valgt i den opførte  

 rækkefølge.
 Stk. 3.  Valgudvalget bekendtgør valgets bortfald inden  

 7 hverdage efter udløbet af den first, der er fastsat i henhold til § 11,  

 stk. 1 ved opslag eller på anden af valgudvalget godkendt måde.
Stk. 4.  Såfremt valgudvalget konstaterer, at der ved  

 fristens udløb ikke er opstillet det nødvendige antal kandidater til at  

 udfylde pladserne for hver af valggrupperne blandt lærere og  

 teknisk-administrativt personale, skal udvalget straks underrette rektor  

 herom.
Efter drøftelse med repræsentanter for vedkommende lærerråd eller  

 TAP-råd, udpeget af disse organer, opstiller rektor herefter de manglende  

 kandidater.
 § 13.  Samtlige valg er hemmelige og skriftlige.  

 Valgene foregår som valgbords- valg, idet dog valget for studerende, der er i  

 praktik, organiseres som brevstemmevalg.
 Stk. 2.  Valgberettigede, der på grund af sygdom eller  

 andet forfald er forhindret i at komme til stede ved valgets afholdelse, skal  

 have mulighed for at stemme pr. brev.
 Stk. 3.  De nærmere regler for valghandlingens  

 gennemførelse fastsættes af Biblioteksskolerådet.
§ 14.  Valgudvalget afgør, om stemmesedler er  

 ugyldige.
En stemmeseddel er ugyldig:
 1. Når det ikke med sikkerhed fremgår, hvilken  

 enkeltperson eller kandidatliste den valgberettigede har villet give sin  

 stemme.
 2. Når beskaffenheden af stemmesedlen giver grund til  

 at antage, at den ikke er udleveret af valgudvalget.
 3. Når der på stemmesedlen findes skrevet, tegnet  

 eller på anden måde anbragt noget, hvorved det findes forsætligt  

 tilkendegivet, hvem den stemmende er, eller der overhovedet ved en behandling  

 udover den af afstemningen følgende findes forsætligt af den valgberettigede  

 at være givet stemmesedlen et særpræg.
 4. Når ved brevafstemning den returkuvert, der  

 indeholder stemmesedlen, ikke er den af valgudvalget fremsendte, eller den  

 indeholder andet og mere end stemmesedlen, eller den er givet et særpræg.
 5. Når forskrifterne for stemmeafgivning i øvrigt er  

 tilsidesat.
 Stk. 2.  Såfremt der kan være tvivl om, hvilken kandidat  

 en valgberettiget har ønsket at give sin stemme inden for en kandidatliste,  

 betragtes stemmen som afgivet på listen, hvis det er utvivlsomt, at den  

 pågældende har ønsket at lægge sin stemme inden for denne.
§ 15.  Valget opgøres, således at det først bestemmes,  

 hvor mange kandidater, der er valgt af hver kandidatliste.
Har valgforbund  

 eller listeforbund, der ikke er led i valgforbund, været anmeldt,  

 sammenlægges stemmetallene for de kandidatlister, imellem hvilke valgforbund,  

 henholdsvis listeforbund, er indgået.
Det for hver kandidatliste eller  

 valgforbund, henholdsvis listeforbund afgivne stemmetal deles med 1, 2, 3, 4  

 osv., indtil hvert stemmetal er delt så mange gange som svarer til det antal  

 mandater, der i det højeste kan tænkes at tilfalde vedkommende kandidatliste  

 eller valgforbund, henholdsvis listeforbund.
Den største af de således  

 fremkomne kvotienter giver den liste eller det valgforbund, henholdsvis  

 listeforbund, der er tilfaldet, ret til det første mandat, den næststørste  

 kvotient giver den liste eller det valgfobund, henholdsvis listeforbund, den  

 er tilfaldet, ret til mandat nummer 2 og så fremdeles, indtil det antal  

 mandater, der skal vælges, er fordelt mellem de forskellige kandidatlister og  

 valgforbund, henholdsvis listeforbund.
Er kvotienterne lige store, gør  

 lodtrækning udslaget.
Lodtrækningen foretages af valgudvalgets formand i et  

 udvalgsmøde.
 Stk. 2.  Det antal mandater, der er tilfaldet et  

 valgforbund, deles mellem de kandidatlister og listeforbund, hvoraf  

 valgforbundet består, ved benyttelse af samme fremgangsmåde, og endelig deles  

 på tilsvarende måde de mandater, der er tilfaldet et listeforbund, mellem de  

 kandidatlister, hvoraf listeforbundet består.
§ 16.  Ved opgørelse af, hvilke af en listes  

 kandidater, der kan anses for valgte, sondres mellem listestemmer og  

 personlige stemmer.
Som personlige stemmer betragtes kun stemmesedler, hvor  

 vælgeren har sat kryds ud for een af en listes kandidater.
 § 17.  Såfremt det ikke af listen fremgår, at  

 kandidaterne er opstillet sideordnet, foretages opgørelsen af, hvem der er  

 valgt, efter nedenstående procedure.
Stk. 2.  Når antallet af personlige stemmer og  

 listestemmer er opgjort, udfindes det fordelingstal, der vil være at lægge  

 til grund for hver kandidatliste ved kandidaternes udvælgelse af liste.
Dette  

 tal findes ved at dividere antallet af samtlige for kandidatlisten afgivne  

 stemmer med et tal, der er een større end det antal medlemmer, der skal  

 vælges for liste.
Det fremkomne forholdstal forhøjet til det pågældende hele  

 tal, er fordelingstallet for den pågældende kandidatliste.
Stk. 3.  Særskilt for hver kandidatliste fordeles  

 listestemmerne til listens kandidater på følgende måde: Til det antal  

 personlige stemmer, som er opnået af den som nr. 1 på kandidatlisten opførte  

 kandidat, lægges et så stort antal af listestemmerne, at det i stk. 2  

 omhandlede fordelingstal nås.
De listestemmer, der herefter bliver tilovers,  

 lægges derpå til de personlige stemmer, som nr. 2 på kandidatlisten har  

 opnået, indtil fordelingstallet nås, og på tilsvarende måde forholdes for de  

 øvrige kandidaters vedkommende i den rækkefølge, hvori deres navne er opført  

 på listen.
Når samtlige listestemmer på denne måde er fordelt på listens  

 kandidater, erklæres de kandidater, der har opnået fordelingstallet eller som  

 personlige stemmer har et større antal stemmer end fordelingstallet, for  

 valgte i den rækkefølge, hvori de er opført på liste.
Opnås det ikke på denne  

 måde at få valgt hele det antal kandidater, der skal vælges, erklæres i  

 rækkefølge efter størrelsen af de opnåede stemmetal (personlige stemmer og  

 listestemmer tilsammen) så mange af listens øvrige kandidater for valgte, som  

 endnu skal være for listen.
Har to kandidater opnået samme stemmetal, og kan  

 kun een opnå valg, erklæres den kandidat, der står først på kandidatlisten,  

 for valgt.
 § 18.  Hvis en kandidatliste er anmeldt med sideordnet  

 opstilling, opgøres valget således, at antallet af opnåede personlige stemmer  

 alene er afgørende for kandidaternes indbyrdes rækkefølge.
 Stk. 2.  Har to eller flere kandidater fået lige mange  

 stemmer, og de pågældende ikke alle kan opnå valg, afgøres rækkefølgen for de  

 pågældende ved lodtrækning, som foretages af valgudvalgets formand på et  

 udvalgsmøde.
 Stk. 3.  Efter at kandidaternes indbyrdes rækkefølge  

 således er fastslået, anses kandidaterne for valgt i det antal, som de  

 afgivne stemmer (listestemmer såvel som personlige stemmer) berettiger til.
§ 19.  Skal der for en kandidatliste vælges flere  

 medlemmer end det antal kandidater, der findes opført på listen, overføres  

 det eller de overskydende mandater til den kandidatliste, med hvilken den  

 udtømte liste har anmeldt listeforbund.
Hvis den udtømte liste står i  

 listeforbund med flere kandidatlister, tilfalder mandatet den af disse  

 lister, der ifølge den i § 15 foretagne fordeling er nærmest til at få  

 mandatet.
Såfremt den udtømte kandidatliste ikke står i listeforbund med  

 andre lister, overføres mandatet efter tilsvarende regler til den eller de  

 kandidatlister eller valgforbund, med hvilke kandidatlisten står i  

 valgforbund.
Såfremt der er tilfaldet et listeforbund flere mandater end det  

 antal kandidater, der findes opført på de til listeforbundet tilhørende  

 kandidatlister, overføres det eller de overskydende mandater til de  

 listeforbund eller de kandidatlister, med hvilke det udtømte listeforbund  

 står i valgforbund, efter tilsvarende regler.
Såfremt en kandidatliste, et  

 listeforbund eller valgforbund er ud- tømt efter ovenstående regler,  

 overføres mandatet til den af de øvrige kandidatlister, listeforbund eller  

 valgforbund, der har nærmest krav herpå.
Suppleringsvalg § 20.  Suppleringsvalg skal udskrives, når et valgt  

 medlem mister sin valgbarhed eller med lovlig grund nedlægger sit mandat, og  

 der er ikke findes en suppleant for den pågældende.
 Stk. 2.  Indberetning om vakance, der kræver udskrivning  

 af suppleringsvalg, skal straks meddeles rektor, der drager omsorg for  

 nedsættelse af valgudvalg.
 Stk. 3.  De nærmere regler for, hvem der er  

 valgberettigede, fastsættes af Biblioteksskolerådet.
 Stk. 4.  Suppleringsvalg bekendtgøres gennem skolens  

 officielle meddelelsesorgan eller ved opslag med angivelse af tidspunkt for  

 fremlæggelse af valglister, frist for indsigelse mod disse, frist for  

 kandidatanmeldelser, tidspunkt for valgets afholdelse, medmindre vedkommende  

 valg bortfalder, frist for klage over manglende modtagelse af valgmateriale  

 og sidste frist for afgivelse af stemme.
 Stk. 5.  For suppleringsvalg finder regler og frister  

 for ordinære valg tilsvarende anvendelse.
 Stk. 6.  De i §§ 5 og 7 nævnte valgmåder finder  

 tilsvarende anvendelse ved suppleringsvalg.
 Stk. 7.  Bekendtgørelsens bestemmelser finder i øvrigt  

 tilsvarende anvendelse.
Klage § 21.  En valgberettiget, som ønsker at indgive klage  

 i anledning af et afholdt valg, skal inden 6 hverdage, bortset fra lørdag,  

 efter valgresultatets bekendtgørelse indgive klagen skriftligt til  

 valgudvalget.
Hvis dette ikke mener at kunne give klageren medhold, sender  

 det klagen til rektor med sine bemærkninger.
Hvis heller ikke rektor kan give  

 klageren medhold, indsendes sagen af denne til Ministeriet for Kulturelle  

 Anliggender.
Stk. 2.  Hvis der gives en klager medhold, og denne  

 afgørelse direkte berører andre valgberettigede, skal disse underrettes om  

 afgørelsen og om, at de kan klage herover inden 6 hverdage, bortset fra  

 lørdag, efter afsendelsen af meddelelsen.
Uanset hvilken instans, der har  

 truffet afgørelsen, skal klagen indsendes til valgudvalget, der skal drage  

 omsorg for, at den videresendes til den instans, der kan ændre den trufne  

 afgørelse.
§ 22.  Er ingen klage modtaget ved fristens udløb,  

 tilintetgøres stemmesedlerne.
Er klage modtaget, må stemmesedlerne ikke  

 tilintetgøres, før sagen er endeligt afgjort.
Overgangsbestemmelser og ikrafttrædelse § 23.  Denne bekendtgørelse træder i kraft ved  

 bekendtgørelsen i Lovtidende og har første gang virkning for det ordinære  

 valg i november 1987.
 § 24.  I perioden, hvor de 2 hidtidige uddannelser til  

 bibliotekar ved henholdsvis folkebiblioteker og forskningsbiblioteker  

 afvikles, etableres som en overgangsordning for perioden indtil 31/12 1988 et  

 fælles studienævn ved skolen i København for de to hidtidige uddannelser og  

 den ny grunduddannelse, som består af 8 repræsentanter for lærerne og 8  

 repræsentanter for de studerende.
 Stk. 2.  I efterået 1988 afholdes valg til alle pladser  

 i studienævnet i henhold til denne bekendtgørelse, dog således, at  

 valgperioden for de valgte lærerrepræsentanter omfatter 1/1 1989-31/12 1989.
 § 25.  Bekendtgørelse nr. 35 af 12. januar 1977 om  

 valg til de styrende kollegiale organer samt valg af undervisningsledere og  

 afdelingsleder ved Danmarks Biblioteksskole ophæves.
Ministeriet for Kulturelle Anliggender, den 21. august 1987 P.M.V.
