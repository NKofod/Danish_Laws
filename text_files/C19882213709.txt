(Til rektorerne for samtlige  

 gymnasieskoler og studenterkurser samt rektorer og forstandere for samtlige  

 hf-kurser) I henhold til § 22 og § 47 stk. 2 i bekendtgørelse nr. 589 af 10.  

 september 1987 om gymnasiet (gymnasiebekendtgørelsen) og § 27 i  

 bekendtgørelse nr. 689 af 2. november 1987 om højere forberedelseseksamen  

 (hf-bekendtgørelsen) fastsættes følgende regler:
 § 1.
 Rektor/forstander har ansvaret for gennemførelsen af de skriftlige prøver.
 § 2.
 Rektor/forstander skal sørge for, at eleverne før en skriftlig prøve er  

 orienteret om bestemmelserne om skriftlig eksamen i gymnasiebekendtgørelsen  

 og hf-bekendtgørelsen.
 Stk. 2.  Rektor/forstander skal endvidere sørge for, at  

 eleverne er orienteret om bestemmelserne i dette cirkulære.
 Stk. 3.  Det er faglærerens ansvar, at eleverne inden  

 den skriftlige prøve er orienteret om, hvilke hjælpemidler, der er tilladte  

 ved den pågældende prøve, jvf. § 12, og om de skal udleveres af skolen/kurset  

 eller medbringes af eleven selv.
 § 3.
De tilsynsførende skal så vidt muligt vælges blandt skolens lærere.
Ingen  

 lærer må føre tilsyn med elever, som læreren selv fører op til eksamen i det  

 fag, der er skriftlig prøve i.
 Stk. 2.  Ved skriftlige prøver (bortset fra musik) skal  

 antallet af tilsynsførende være følgende:
 Stk. 3.  Ved skriftlige prøver i musik fastsætter rektor  

 antallet af tilsynsførende.
 Stk. 4.  Rektor/forstander skal sørge for, at de  

 tilsynsførende før prøvens begyndelse er orienteret om reglerne om skriftlig  

 eksamen i gymnasiebekendtgørelsen og hf-bekendtgørelsen, om de tilladte  

 hjælpemidler, jfr. § 12, samt om bestemmelserne i dette cirkulære.
 § 4.
 Eksamenslokalet åbnes 10 minutter før prøvens begyndelse, og samtlige  

 tilsynsførende skal være tilstede fra dette tidspunkt.
 Stk. 2.  Efter åbning af eksamenslokalet må ingen andre  

 end eleverne, de tilsynsførende og rektor/forstander (eller dennes  

 stedfortræder) være til stede i lokalet.
Stk. 3.  De tilsynsførende skal fordele sig  

 hensigtsmæssigt i lokalet og skal ved prøver i musik med jævne mellemrum føre  

 tilsyn med eleverne.
De tilsynsførende må ikke foretage sig noget, der kan  

 virke forstyrrende.
De skal have deres opmærksomhed rettet mod eleverne men  

 må ikke give nogen elev oplysning vedrørende opgaverne.
 Stk. 4.  Der er rygeforbud i eksamenslokalerne.
 § 5.
Eleverne skal anbringes således, at ingen elever kan nå hinanden ved  

 samtidig at række en arm ud.
Ved prøver i musik skal eleverne anbringes i  

 hvert sit lokale med et tasteinstrument.
 § 6.
 Før prøvens begyndelse uddeles det hvide, kvadrerede eller linierede  

 papir, eleverne skal anvende til besvarelse (besvarelsesark). Eleverne kan få  

 udleveret yderligere besvarelsesark under prøven ved henvendelse til de  

 tilsynsførende.
 Stk. 2.  Besvarelsesarkene skal være forsynet med  

 navnerubrik, jfr. bilag 1.
 Stk.3.  Eleverne skal straks ved modtagelsen skrive  

 deres navn i navnerubrikken på samtlige besvarelsesark.
 Stk.4.  De udleverede besvarelsesark må ikke foldes  

 eller deles i mindre stykker.
 Stk. 5.  Eleverne kan under prøven ved henvendelse til  

 de tilsynsførende få udleveret tilladte hjælpemidler, herunder mm-papir,  

 enkelt- og dobbeltlogaritmisk papir m.v. (hjælpeark).
 Disse hjælpeark skal være forsynet med navnerubrik, jvf. bilag 2.
 § 7.
 Rektor/forstander (eller dennes stedfortræder) åbner ved prøvens  

 begyndelse opgavekuverten, og de tilsynsførende deler en opgave ud til hver  

 elev.
 Stk.2.  Alle eksemplarer af opgaverne, herunder  

 eventuelle overskydende eksemplarer, skal blive i eksamenslokalet, indtil  

 prøven er erklæret afsluttet.
 § 8.
 Eleverne må ikke henvende sig til hinanden, før prøven er erklæret  

 afsluttet.
 Stk. 2.  Før aflevering af besvarelsen må en elev kun  

 forlade lokalet efter tilladelse fra og under ledsagelse af en  

 tilsynsførende.
Stk. 3.  De tilsynsførende afgør, hvornår en elev må  

 forlade lokalet.
Når der er mellem 1 og 60 elever i lokalet, må 1 elev  

 forlade lokalet, når der er mellem 61 og 120 elever må højst 2 elever  

 samtidig være borte fra lokalet, når der er mellem 121 og 180 må højst 3  

 elever samtidig være borte fra lokalet o.s.v.
 § 9.
 Før en elev forlader eksamenslokalet, bortset fra de i § 8, stk. 2-3,  

 nævnte tilfælde, skal eleven aflevere sin besvarelse til bedømmelse.
 Stk. 2.  Eleven afgør selv, hvilke besvarelsesark og  

 hjælpeark der skal udgøre besvarelsen, og eleven skal nummerere samtlige ark,  

 der ønskes bedømt.
 Stk. 3.  De tilsynsførende skal sikre sig, at  

 navnerubrikken på alle besvarelsesark og hjælpeark er behørigt udfyldt, og  

 attestere ved påtegning af initialer eller navn på første besvarelsesark, at  

 opgaven er afleveret til bedømmelse, at antallet af ark svarer til det i  

 navnerubrikken anførte, samt at der er foretaget en nummerering af arkene.
 Stk. 4.  Efter aflevering kan eleven ikke ændre i  

 besvarelsen og skal forlade lokalet.
Stk. 5.  Elever, der afleverer ved prøvens afslutning  

 kan tage besvarelsesark og hjælpeark, der ikke ønskes bedømt, med ud af  

 lokalet.
Elever, der har afleveret tidligere kan afhente besvarelsesark, der  

 ikke er ønsket bedømt, umiddelbart efter prøvens afslutning.
 § 10.
 Ved udløbet af den til prøven afsatte tid tilkendegiver de tilsynsførende,  

 at tiden er udløbet, og indsamler de resterende besvarelser, jfr. § 9, stk. 2  

 - 4.
 Stk. 2.  Ingen elev må forlade sin plads før den  

 tilsynsførende har attesteret for modtagelsen af besvarelserne.
 § 11.
 Skolen/kursus ordner besvarelserne holdvis i alfabetisk orden efter  

 elevernes navne, svarende til den skriftlige karakterliste.
Stk. 2.  Besvarelserne, karakterlisten og et eksemplar  

 af opgaven lægges i et charteque, som lukkes og forsegles.
Besvarelsernes art  

 og antal skrives uden på chartequet, som sendes anbefalet til den af de to  

 beskikkede censorer, skolen har fået anvist som 1. censor.
 § 12.
 Direktoratet for Gymnasieskolerne og HF udsender en liste over de tilladte  

 hjælpemidler ved skriftlig eksamen.
 § 13.
 Bestemmelserne i dette cirkulære anvendes første gang ved eksamensterminen  

 i maj/juni 1989.
 Stk. 2.  Cirkulære af 13. februar 1987 om tilsyn m.v.  

 ved skriftlig studentereksamen og højere forberedelseseksamen ophæves pr.  

 1/2-1989.
 P.d.v.
