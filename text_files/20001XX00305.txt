Skriftlig fremsættelse (22. februar  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension. (Grundlagsrente, tarifsystem,  

 dødsfaldsydelser).
(Lovforslag nr.
L 173).
Med det foreliggende lovforslag gennemføres en  

 omlægning af Arbejdsmarkedets Tillægspension.
Omlægningen  

 tager udgangspunkt i anbefalingerne fra en arbejdsgruppe, der blev nedsat af  

 regeringen i juni 1999. I arbejdsgruppen har siddet repræsentanter fra  

 Økonomiministeriet, Finansministeriet, Arbejdsministeriet,  

 Finanstilsynet og ATP.
Baggrunden for arbejdsgruppens nedsættelse var de  

 seneste års generelle fald i renteniveauet.
Dette fald har ført  

 til nedsættelse af den maksimalt tilladte grundlagsrente ved nytegning  

 af pensionsaftaler i livforsikringsselskaber m.v. til i dag 2,0 pct.
Det var  

 vurderingen, at man også for ATP burde overveje en ændring af den  

 p.t. gældende lovfastsatte "grundlagsrente" på 4,5 pct.
 Omlægningen af ATP omfatter fire  

 hovedelementer:
1.	En nedsættelse af grundlagsrenten fra 4,5 pct. til 2  

 pct.
Nedsættelsen svarer til den maksimale grundlagsrente for  

 øvrige pensionsordninger.
Samtidig sikrer en grundlagsrente i denne  

 størrelsesorden bedst muligt en relativ værdifasthed af  

 pensionstilsagn og pensioner.
2.	ATP baseres fremover på et tarifgrundlag, så  

 optjening af pensionsret bliver aldersafhængigt.
Det betyder, at der  

 bliver en direkte sammenhæng mellem den omkostning, der er ved at  

 afgive et løfte om pension og det bidrag, medlemmet betaler.
3.	For at sikre de mest hensigtsmæssige investeringsmuligheder  

 for både den nuværende ATP-ordning (4,5 pct.'s ordningen) og den  

 nye ATP-ordning (2 pct.'s ordningen), oprettes der et  

formuefællesskab mellem de to ordninger.  

 Formuefællesskabet indebærer bl.a. en samlet investeringspolitik  

 og -strategi.
Inden for formuefællesskabet tages der højde for  

 forskellene i bl.a. grundlagsrente gennem en regnskabsmæssig  

 adskillelse af rettighederne og en differentieret bonuspolitik.
 4.	Nedsættelsen af grundlagsrenten giver anledning til en  

 omlægning og modernisering af dødsfaldsydelserne  

 (ægtefælle- og børneydelser) i ATP. Ændringerne  

 betyder bl.a. en opprioritering af børneydelsen i forhold til  

 ægtefælleydelsen, at ægtefælleydelsen bliver  

 aldersuafhængig og at ægtefælleydelsen også omfatter  

 samlevende.
 Lovforslaget indeholder herudover en række tekniske  

 og konsekvensmæssige ændringer.
 Loven træder i kraft den 1. januar 2002.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
