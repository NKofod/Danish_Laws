 Ved en mellem udenrigsministeriet og Amerikas Forenede Staters ambassade  

 stedfunden noteveksling af 12. december 1956 er der truffet aftale om, at det  

 personel, der befinder sig her i landet i medfør af den mellem Danmark og  

 Amerikas Forenede Stater den 27. januar 1950 afsluttede overenskomst om  

 gensidig bistand på forsvarets område, og den mellem de to lande den 8. juni  

 1954 indgåede aftale vedrørende offshore-programmets gennemførelse i Danmark,  

 bevarer den hidtidige i de pågældende aftaler fastsatte retsstilling uanset  

 ikrafttrædelsen mellem Danmark og Amerikas Forenede Stater den 27. juni 1955  

 af den i London den 19. juni 1951 undertegnede overenskomst mellem deltagerne  

 i Den nordatlantiske Traktat vedrørende status for deres styrker.
 Forannævnte overenskomster er bekendtgjort i lovtidende C som henholdsvis  

 bekendtgørelse nr. 14 af 20. februar 1950, nr.57 af 13. december 1954 og nr.  

 44 af 11 august 1955.
 Udenrigsministeriet, den 25. april 1957.
H.C.
Hansen.
