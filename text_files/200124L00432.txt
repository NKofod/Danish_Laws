Betænkning afgivet af Skatteudvalget den  

 8. maj 2002 Betænkning over Forslag til lov om ændring af  

 afskrivningsloven og ligningsloven [af  

 skatteministeren (Svend Erik Hovmand)] 1. Ændringsforslag Der er stillet 5 ændringsforslag til lovforslaget.  

 Skatteministeren har stillet ændringsforslag nr. 4 og 5. Socialistisk  

 Folkepartis medlem af udvalget har stillet ændringsforslag nr. 1-3.
2. Udvalgsarbejdet Lovforslaget blev fremsat den 4. april 2002 og var til 1.  

 behandling den 18. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med  

 fremsættelsen.
Den 16., 17. og 25. april 2002 sendte skatteministeren  

 de indkomne høringssvar til udvalget.
Den 2. maj 2002 sendte  

 skatteministeren et høringsnotat til udvalget.
Høringsnotatet  

 gengiver hovedtrækkene i høringssvarene samt skatteministerens  

 kommentarer hertil.
Herudover har skatteministeren den 3. maj 2002 tilsendt  

 udvalget Økonomi- og Erhvervsministeriets notat, der gengiver  

 konklusionerne på Økonomi- og Erhvervsministeriets testpanels  

 besvarelser, samt notat om evaluering af testpanelets besvarelser.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Billedkunstnernes Forbund, Lundbeckfonden og Andreas C.
Rosmon, Thisted.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 24 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, KF og DF) indstiller  

 lovforslaget til vedtagelse med de under nr. 4 og 5 stillede  

 ændringsforslag.
Mindretallet vil stemme imod de under nr. 1-3 stillede  

 ændringsforslag.
Et andet mindretal i udvalget (S og EL) indstiller  

 lovforslaget til forkastelse ved 3. behandling.
Mindretallet vil  

 stemme for de stillede ændringsforslag.
 Socialdemokratiet bemærker følgende:
Socialdemokratiet er og forbliver positivt stemt for at  

 støtte billedkunsten i Danmark, ligesom Socialdemokratiet generelt er  

 positiv over for en fremadrettet kulturpolitik, der bredt sikrer kunstnerne  

 bedre vilkår.
Det har Socialdemokratiet således også bevist  

 gennem 9 års regeringsarbejde, hvor kulturbevillingerne er steget  

 drastisk.
Men Socialdemokratiet ønsker ikke at støtte  

 tilfældigt og uigennemtænkt.
Og dette lovforslag er netop udtryk  

 for en sådan udvikling.
Principielt er Socialdemokratiet imod at anvende  

 skattesystemets fradragsmuligheder til fordel for støtte til dette og  

 hint gode formål.
Socialdemokratiet er af den opfattelse, at  

 økonomisk støtte skal gives i form af direkte tilskud, som kan  

 målrettes derhen, hvor behovet er.
Regeringens lovforslag vil medføre, at alle typer  

 af kunstnere   både dem, som kan klare sig selv og sælger dyre  

 værker, udenlandske kunstnere og de kunstnere, der har svært ved  

 at etablere sig skal konkurrere og støttes via fradrag på samme  

 vilkår.
Det finder Socialdemokratiet er helt hovedløst.
Opgaven  

 må primært være at støtte de kunstnere, der har  

 vanskeligt ved at klare sig selv, og den opgave kunne løses via en  

 direkte støtteordning.
Dernæst rummer ordningen en række  

 kontrolproblemer, idet man forudsætter, at der skal være tale om  

»førstegangskøb« af kunst, samt at vurderingen af, hvorvidt der er tale  

 om kunst, skal foretages af henholdsvis skattemyndighederne og Akademiraadet.  

 De svar, som ministeren har givet på spørgsmålet om  

 kontrolfunktionen vedrørende førstegangskøb, har ikke  

 betrygget Socialdemokratiet.
Og at der stadig efterlades en betydelig  

 kontrolfunktion til skattemyndighederne med vurdering af, hvorvidt der er  

 tale om kunst eller ej, anser Socialdemokratiet for at være helt uden  

 for skattemyndighedernes naturlige arbejdsområde.
Igen mener Socialdemokratiet principielt, at afskrivninger  

 til virksomheders indkøb af inventar skal ske som led i, at der  

 foregår en slitage   en løbende nedbringelse af værdien af  

 aktivet.
Dette kan ikke siges at være tilfældet generelt med  

 billedkunst.
Socialdemokratiet har tilkendegivet, at Socialdemokratiet  

 er positivt indstillet over for fritagelse for beskatning af  

 hædersgaver, men skatteministeren har ikke villet imødekomme et  

 ønske om at opdele lovforslaget.
Derfor vil Socialdemokratiet samlet  

 set stemme imod dette lovforslag.
 Enhedslisten bemærker følgende:
Ud fra en skattepolitisk synsvinkel er forslaget om at  

 indføre afskrivning af kunstkøb et yderst besynderligt forslag.  

 Normalt er det sådan, at det er en betingelse for skattemæssige  

 afskrivninger, at der sker en værdiforringelse af det  

 afskrivningsberettigede aktiv som følge af den erhvervsmæssige  

 benyttelse af dette.
Det vil sjældent være tilfældet ved  

 indkøb af billedkunst.
Her vil der oftere være tale om, at der  

 sker en værdiforøgelse.
Kulturpolitisk får dette forslag den konsekvens, at  

 der hvert år bruges et ukendt beløb (regeringen forventer, at  

 det vil koste op til 30 mio. kr. om året) til at støtte salg af  

 den etablerede kunst.
Enhedslisten synes, at det er fint, at der er mange  

 kunstnere, som har mulighed for at sælge deres kunstværker.
Vi  

 synes imidlertid også, at det virker besynderligt, at regeringen med  

 den ene hånd skærer ned på støtten til kulturen og  

 f.eks. angriber forfatternes rettigheder i forhold til at få penge for  

 at stille bøger til rådighed for bibliotekerne, nægter at  

 sikre kunstnerne kompensation for øget digital kopiering osv.  

 samtidig med, at man gennemfører dette forslag.
 Enhedslisten synes i stedet, at der skulle bruges  

 offentlige midler til at understøtte vækstlaget blandt  

 kunstnerne   kun ved at støtte dette, kan vi sikre, at der hele tiden  

 sker en tilførsel af nye talenter inden for dette område.
Det lyder naturligvis meget smukt at give skattefrihed for  

 hæderspriser til kunstnere, men Enhedslisten har svært ved at se,  

 hvorfor disse indtægter skal behandles mildere skattemæssigt end  

 andre indtægter.
Det kan jo kun føre til, at det bliver andre  

 grupper, som skal betale.
Enhedslisten foretrækker helt klart at give tilskud  

 til de formål, man ønsker at støtte.
Det giver  

 gennemskuelighed i, hvor mange penge der bruges på det  

 pågældende ønske   og præcis, hvem og hvad pengene  

 går til.
Skattefrihed og bedre muligheder for at udnytte diverse  

 skattefradrag gør modsat, at det er uklart, hvor meget de forskellige  

 ordninger koster, og præcis, hvem som har glæde af disse  

 ordninger.
 Et tredje mindretal i udvalget (SF og RV)  

 indstiller lovforslaget til forkastelse ved 3. behandling.  

 Mindretallet vil stemme for de under nr. 1-3 stillede ændringsforslag  

 og vil stemme hverken for eller imod de under nr. 4 og 5 stillede  

 ændringsforslag.
 Socialistisk Folkeparti bemærker  

 følgende:
Socialistisk Folkeparti har stillet ændringsforslag  

 om en opdeling af lovforslaget i to dele.
Det skyldes, at det foreliggende  

 lovforslag drejer sig om to vidt forskellige ting.
SF støtter varmt at  

 skattefritage hæderspriser, men finder det forkert at åbne for  

 skattetænkning i forbindelse med kunstkøb, som regeringen  

 lægger op til i lovforslagets første halvdel om afskrivning af  

 kunstkøb.
Det er samtidig en prioritering, som fortrinsvis vil gavne  

 etablerede kunstnere på bekostning af vækstlaget, og dermed er  

 forslaget også kulturpolitisk i modstrid med SF s visioner.
 Et fjerde mindretal i udvalget (KRF) vil ved 3.  

 behandling af lovforslaget stemme hverken for eller imod lovforslaget.  

 Mindretallet vil stemme for de under nr. 1-3 stillede ændringsforslag  

 og vil stemme hverken for eller imod de under nr. 4 og 5 stillede  

 ændringsforslag.
Kristeligt Folkeparti kan støtte den del af  

 lovforslaget, der omhandler skattefrihed for hædersgaver, og kan se det  

 positive i, at virksomheder gennem skattefradrag kunne få større  

 motivation til at købe kunst.
Ordningen kunne være en slags  

 kompensation til kunstverdenen for den af regeringen reducerede  

 støtte, om end ikke tilfredsstillende.
Kristeligt Folkeparti finder  

 det også sympatisk i højere grad at få borgerne  

 konfronteret med god dansk kunst igennem indkøb til og udstilling  

 på virksomhederne.
Men Kristeligt Folkeparti finder, at ordningen i for  

 høj grad vil appellere til skattetænkning, og at registrerings-  

 og kontrolarbejdet vil være for omfattende.
Endelig må Kristeligt  

 Folkeparti konstatere, at ordningen ikke nødvendigvis vil  

 støtte danske kunstnere.
 Da regeringen ikke har ønsket lovforslaget opdelt,  

 finder Kristeligt Folkeparti sig ikke i stand til at støtte  

 lovforslaget, men vil stemme hverken for eller imod.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af et mindretal (SF), tiltrådt af et mindretal (S,  

 RV, EL og KRF):
a Ændringsforslag om deling af lovforslag 1) Lovforslaget deles i to lovforslag med følgende  

 titler og indhold:
 A. »Forslag til  

 lov om ændring af afskrivningsloven. (Afskrivning af  

 kunstkøb)« omfattende §§ 1 og 3.
 B. »Forslag til  

 lov om ændring af ligningsloven. (Skattefrihed for visse  

 hæderspriser)« omfattende §§ 2 og 3.
[Deling af lovforslaget] b Ændringsforslag til det under A nævnte  

 lovforslag Til § 3 2) I stk. 2 udgår »og  

 hæderspriser for kunstneriske fortjenester«  

 og »eller hædersprisen«.
[Konsekvensændring af  

 ikrafttrædelsesbestemmelse som følge af ændringsforslag  

 nr. 1] c Ændringsforslag til det under B nævnte  

 lovforslag Til § 3 3) I stk. 2 udgår »udgifter afholdt til kunstnerisk udsmykning og« og »udsmykningen eller«.
[Konsekvensændring af  

 ikrafttrædelsesbestemmelse som følge af ændringsforslag  

 nr. 1] d Ændringsforslag til det udelte lovforslag Af	skatteministeren, tiltrådt af et flertal (V, S,  

 DF, KF og EL):
Til § 1 4) I den under nr. 2 foreslåede affattelse af §  

 44 A, stk. 1, indsættes i 3. pkt. efter »jf. ligningslovens § 2, stk. 2,«: » af kunstneren selv  

 eller«.
[Inddragelse af selskaber ejet af kunstneren selv i  

 begrænsningen af, hvilke selskaber der kan udnytte  

 afskrivningsretten] 5) I det under nr. 6 foreslåede § 44 B, stk.  

 1, indsættes i 4. pkt. efter »jf.  

 ligningslovens § 2, stk. 2,«: »af kunstneren selv eller«.
[Inddragelse af selskaber ejet af kunstneren selv i  

 begrænsningen af, hvilke selskaber der kan udnytte  

 afskrivningsretten] Bemærkninger Til nr. 1 Lovforslaget indeholder to dele: Den ene del  

 (lovforslagets § 1) omhandler forslag til ændring af afskrivningsloven  

 om udvidelse af afskrivningsretten for kunstnerisk udsmykning af  

 erhvervsbygninger.
Den anden del (lovforslagets § 2) omhandler forslag til  

 ændring af ligningsloven, hvorefter hæderspriser til kunstnere  

 fritages for beskatning.
Efter Socialistisk Folkepartis opfattelse har de to  

 elementer i lovforslaget ikke meget til fælles.
Det første  

 element om udvidelse af afskrivningsretten for kunstnerisk udsmykning  

 indebærer en helt ny forståelse af afskrivningsbegrebet, idet det  

 hidtil har været en forudsætning for skattemæssige  

 afskrivninger, at det pågældende aktiv undergår en  

 økonomisk værdiforringelse.
SF finder det uheldigt, at  

 regeringen på denne måde ændrer forståelsen af det  

 grundlæggende afskrivningsbegreb, hvilket kun bidrager til at  

 gøre skattesystemet endnu mere uigennemsigtigt og endda med risiko for  

 misbrugsmuligheder.
Derudover har denne del af lovforslaget den svaghed, at  

 der alt andet lige vil være tale om støtte til de kunstnere, som  

 i forvejen har fået slået deres navn fast, hvorimod de ikke  

 så veletablerede kunstnere ikke får glæde heraf, men alene  

 kan se sig ramt som følge af nedskæringerne i finansloven for  

 2002. Det synes SF er en dårlig kulturpolitisk prioritering.
 Den anden del af lovforslaget, som omhandler forslaget om  

 skattefrihed for hæderspriser til kunstnere, vil SF derimod gerne  

 medvirke til at gennemføre.
 På denne baggrund stiller SF ændringsforslag  

 om en deling af lovforslaget.
Ved ændringsforslag nr. 1 foreslås det at dele  

 lovforslag nr.
L 188 i to lovforslag.
Efter delingen vil lovforslag nr.
L 188 A omfatte den del  

 af lovforslag nr.
L 188, som omhandler ændringerne af afskrivningsloven  

 om udvidelse af afskrivningsretten for kunstnerisk udsmykning af  

 erhvervsbygninger.
Efter delingen vil lovforslag nr.
L 188 B omfatte den del  

 af lovforslag nr.
L 188, som omhandler ændringen af ligningsloven,  

 hvorefter hæderspriser til kunstnere fritages for beskatning.
 Efter delingen vil de to lovforslag blive behandlet hver  

 for sig.
Til nr. 2 og 3 Ændringsforslag nr. 2 og 3 er tekniske  

 konsekvensændringer som følge af den under ændringsforslag  

 nr. 1 foreslåede deling af lovforslaget.
Til nr. 4 og 5 Ved ændringsforslagene kommer begrænsningen  

 for nærtstående også til at omfatte et selskab, som  

 kunstneren selv ejer.
Dette er fundet hensigtsmæssigt set i lyset af de  

 begrænsninger, der er for kunstnerens øvrige  

 nærtstående.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Jann Sjursen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 188 Bilagsnr.
Titel 1 Høringssvar, fra skatteministeren 2 Høringssvar, fra skatteministeren 3 Henvendelse af 17/4-02 fra Lundbeckfonden 4 Spm. 1 om testpanel, administrative konsekvenser, til skatteministeren 5 Spm. 2 om oversendelse af høringsnotat, til skatteministeren 6 Spm. 3 om en senere ophævelse af de i lovforslaget foreslåede  

 afskrivningsregler, til skatteministeren 7 Spm. 4 om, hvordan det bevises/kontrolleres, at der er tale om  

 førstegangskøb af kunst, til skatteministeren Spm. 5 om fremtidig afskrivning på antikviteter m.v., som ikke  

 undgår en værdiforringelse ved brugen, til skatteministeren Spm. 6 om fremtidig afskrivning af ægte tæpper, til  

 skatteministeren 8 Spm. 7 om ministerens holdning til ændringsforslag om deling af  

 lovforslaget, til skatteministeren 9 Høringssvar, fra skatteministeren 10 Meddelelse om tidspunkt for betænkningsafgivelse og frist for  

 spørgsmål m.v.
