 Endvidere  

 udtalt, at dette efter Indenrigsministeriets opfattelse tillige gælder for  

 tilsynsmyndigheder.
 Indenrigsministeriet  

 anmodede på den baggrund et tilsynsråd om at genoptage behandling af en  

 kommunes afslag på aktindsigt i en teknisk rapport og i den forbindelse  

 indhente rapporten.
(Indenrigsministeriets  

 brev af 1. juni 2001 til en borger - 4. k.kt. j.nr. 2001/1221/553-1) Udtalelse om, at tilsynsmyndigheder i forbindelse med  

 behandling af sager om afslag på aktindsigt skal foretage en fuldstændig  

 prøvelse af sagens retlige og faktiske forhold, herunder indhente de sager og  

 dokumenter, der er meddelt afslag på indsigt i Ved brev af 27. april 2001  

 klagede De som advokat for X Kommune til Indenrigsministeriet over  

 Tilsynsrådet  

 for X Amts udtalelse af 25. april 2001, hvorved tilsynsrådet har anmodet X  

 Kommune om at meddele X advokat for firma X aktindsigt i en teknisk rapport.
 Ved brev af 3. maj 2001  

 anmodede Indenrigsministeriet Tilsynsrådet X Amt om en udtalelse om sagen.
 I brev af 9. maj 2001  

 rettede advokat X henvendelse til Indenrigsministeriet med bemærkninger til  

 Deres klage over tilsynsrådets udtalelse.
 I brev af 16. maj 2001  

 rettede De henvendelse til Indenrigsministeriet med bemærkninger til advokat  

 X  

 brev af 9. maj 2001 til Indenrigsministeriet.
 Indenrigsministeriet  

 fremsendte ved brev af 18. maj 2001 henvendelserne af 9. og 16. maj 2001 fra  

 advokat X og Dem til tilsynsrådet, således at de kunne indgå i grundlaget for  

 tilsynsrådets udtalelse til Indenrigsministeriet.
I brev af 22. maj 2001  

 meddelte Tilsynsrådet for X Amt, at tilsynsrådet henholder sig til sin  

 udtalelse af 25. april 2001. Tilsynsrådet fremsendte samtidig kopi af sagens  

 akter til Indenrigsministeriet.
Den tekniske rapport, som advokat X har  

 anmodet  

 om aktindsigt i, var ikke blandt disse akter.
 Tilsynsrådet har  

 efterfølgende telefonisk over for Indenrigsministeriet oplyst, at  

 tilsynsrådet  

 ikke er i besiddelse af den tekniske rapport, og at tilsynsrådet heller ikke  

 var i besiddelse af rapporten i forbindelse med behandlingen af sagen.
 På den baggrund skal  

 Indenrigsministeriet udtale følgende:
Det tilsyn, som  

 tilsynsrådene udøver over for kommunerne, er et retligt tilsyn.
Tilsynet  

 omfatter kun spørgsmål om, hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 61 i lov om  

 kommunernes styrelse (lovbekendtgørelse nr. 810 af 28. oktober 1999).
 Tilsynsrådene kan ikke tage  

 stilling til, om kommunernes sagsbehandling er rimelig eller hensigtsmæssig,  

 eller til spørgsmål vedrørende skønsudøvelsen, så længe skønnet udøves inden  

 for de rammer, der er fastsat i lovgivningen.
 Indenrigsministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
 Den myndighed, der som  

 almindelig eller særlig klagemyndighed behandler en sag om afslag på  

 aktindsigt, skal foretage en fuldstændig prøvelse af sagens retlige og  

 faktiske  

 forhold, herunder indhente de sager og dokumenter, der er meddelt afslag på  

 indsigt i.
 Der henvises til Vogter,  

 Offentlighedsloven med kommentarer, 1998, s. 271 og de dér nævnte udtalelser  

 fra Folketingets Ombudsmand.
 Efter Indenrigsministeriets  

 opfattelse gælder dette tillige for tilsynsmyndigheder.
 På den baggrund har  

 Indenrigsministeriet i dag anmodet Tilsynsrådet for X Amt om at genoptage  

 behandlingen af X Kommunes afslag på aktindsigt i den tekniske rapport og i  

 den  

 forbindelse indhente rapporten.
 Indenrigsministeriet har  

 endvidere anmodet om underretning om, hvad der videre sker i sagen.
