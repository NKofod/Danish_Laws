(Til alle friskoler, private  

 grundskoler, private gymnasier med grundskoleafdeling samt private  

 grundskolekurser) Med skrivelse af 26. juli 1989 fremsendte Undervisningsministeriet  

 cirkulære om tjenestetiden for lærere og ledere ved friskoler, private  

 grundskoler m.v. (frie grundskoler).
 I tilslutning til cirkulæret skal man herved efter aftale med  

 Finansministeriet, Frie Grundskolers Fællesråd og Lærernes  

 Centralorganisation meddele følgende bemærkninger til § 2, stk. 2:
 Det ugentlige løntimetal for ledere og lærere med fuldt pligtigt timetal  

 må ved skoleårets begyndelse ikke fastsættes til under det pligtige ugentlige  

 løntimetal minus 1 time eller til over 30 timer.
Foreligger der ganske særlige omstændigheder, kan skolens bestyrelse i det  

 konkrete tilfælde dispensere fra 30 timers begrænsningen.
Indgår der  

 overførte overtimer i det ugentlige løntimetal, bør dispensation kun gives,  

 hvis overtimerne kan påregnes afspadseret i det følgende skoleår.  

 Undervisningsministeriet forbeholder sig ret til at inddrage den skolens  

 bestyrelse givne bemyndigelse til dispensation, såfremt dispensation gives i  

 for vidt omfang.
 P. m. v.
 e. b.
Pia Thomsen fm.
