Resumé Under Flygtningenævnets behandling af en asylsag ansøgte en  

 advokat mundtligt  på vegne af sin klient  om opholdstilladelse  

 efter  

 udlændingelovens § 9 b, stk. 1. Ministeriet for Flygtninge, Indvandrere og  

 Integration afslog at tillægge ansøgningen opsættende virkning med hensyn til  

 udrejsefristen idet fremgangsmåden efter ministeriets opfattelse ikke var  

 tilstrækkelig til at anse betingelsen i udlændingelovens § 33, stk. 4, for  

 opfyldt: efter denne bestemmelse har ansøgning om opholdstilladelse efter § 9  

 b, stk. 1, opsættende virkning hvis ansøgningen indgives i tilknytning til  

 forkyndelsen af udrejsefristen i forbindelse med afslag på asyl.
 Ombudsmanden bad ministeriet oplyse om man inden afgørelsen om  

 afslag på opsættende virkning havde overvejet den eventuelle betydning af  

 offentlighedslovens § 6 om notatpligt og forvaltningslovens § 7 om  

 vejledningspligt eller principperne bag disse bestemmelser i relation til  

 afslaget.
 Ministeriet meddelte i en udtalelse at ministeriet på det nu  

 oplyste grundlag mente det var rettest at anse betingelserne for opsættende  

 virkning efter udlændingelovens dagældende § 33, stk. 4, for opfyldt.
 Ministeriet oplyste samtidig at Flygtningenævnet havde  

 forklaret at nævnet ville være indstillet på at videregive eventuelle  

 mundtlige  

 ansøgninger på udlændingeområdet til rette udlændingemyndighed i de særlige  

 tilfælde hvor ansøgningen  på trods af vejledning om hvortil  

 ansøgningen  

 rettelig bør indgives  ønskedes indgivet i forbindelse med  

 nævnsbehandlingen.  

 (J.nr. 2003-3604-647).
Ministeriet for Flygtninge, Indvandrere og Integrations  

  

 afslag på opsættende virkning med hensyn  

 til udrejsefristen på baggrund af mundtlig ansøgning om humanitær  

  

 opholdstilladelse indgivet under  

 Flygtningenævnets  

  

 behandling af asylsag En udlænding, B, der var  

 kommet til landet på baggrund af et besøgsvisum, ansøgte Udlændingestyrelsen  

 om asyl.
Den 1. marts 2002 meddelte styrelsen hende afslag på ansøgningen.  

 Flygtningenævnet stadfæstede den 5. september 2002 Udlændingestyrelsens  

 afgørelse.  

 Udrejsefristen blev fastsat til straks.
I e-mail af 9. september  

 2002 til Ministeriet  

 for Flygtninge, Indvandrere og Integration skrev Bs advokat, A:
Hermed bekræfter jeg den ved  

 forkyndelsen i nævnet fremsatte begæring om humanitær  

 opholdstilladelse. Ministeriet besvarede den 18.  

 september 2002 advokatens henvendelse og skrev bl.a.:
 I den anledning skal  

 Ministeriet for Flygtninge, Indvandrere og Integration oplyse, at ansøgningen  

 om opholdstilladelse i medfør af udlændingelovens § 9 b, stk. 1, ikke har  

 opsættende virkning med hensyn til udrejsefristen efter udlændingelovens §  

 33,  

 stk. 4, idet ansøgningen ikke er indgivet i tilknytning til forkyndelsen af  

 udrejsefristen i forbindelse med et afslag på en ansøgning om  

 opholdstilladelse efter § 7.
Såfremt Deres klient ikke  

 allerede er udrejst, påhviler det Deres klient at udrejse af landet  

 straks. Ved brev af 9. oktober 2002  

 til ministeriet skrev advokaten således:
 Under henvisning til  

 Ministeriets skrivelse af 18. september 2002 gør jeg gældende at ansøgningen  

 om  

 opholdstilladelse efter udlændingelovens § 9B, stk. 1 er fremsat overfor  

 Ministeriets repræsentant i Flygtningenævnet i forbindelse med proceduren i  

 Flygtningenævnet.
 Der er ikke i loven foreskrevet  

 nogen særlig formalitet og ansøgningen [om opholdstilladelse efter  

 udlændingelovens § 9 b, stk. 1; min bemærkning] må, ved fremsættelse overfor  

 Ministeriets repræsentant i Nævnet anses for at være kommet frem til  

 Ministeriet.  

 Jeg er bekendt med Ministeriets retningslinier vedrørende fremsættelse af  

 ansøgning, men finder dem uhjemlede.
Meddel mig venligst uden  

 ophold at min klient ikke er i udsendelsesposition. Ministeriet besvarede den 4.  

 februar 2003 advokatens brev af 9. oktober 2002 og skrev i den anledning  

 blandt  

 andet:
 Ved brev af 9. oktober 2002  

 har De bl.a. anført, at ansøgningen om opholdstilladelse efter  

 udlændingelovens § 9 b, stk. 1, er fremsat overfor ministeriets repræsentant  

 i  

 Flygtningenævnet.
Ministeriet kan i den  

 forbindelse oplyse, at opholdstilladelse efter udlændingelovens § 9 b,  

 stk. 1, kan gives efter ansøgning, jf. udlændingelovens § 9 b, stk. 1.  

 Ansøgningen skal indgives til Ministeriet for Flygtninge, Indvandrere og  

 Integration, der træffer afgørelse i sådanne sager, jf. udlændingelovens  

 § 46 a.
Det er således ikke tilstrækkeligt, at ansøgningen indgives  

 overfor Flygtningenævnet eller ministeriets repræsentant i Flygtningenævnet.
 Ministeriet skal herved  

 henvise til, at det fremgår af udlændingelovens § 53, stk. 2, 3. pkt., at  

 Flygtningenævnets medlemmer er uafhængige og ikke kan modtage eller søge  

 instruktion fra den beskikkende eller indstillende myndighed eller  

 organisation.
 Heraf følger, at ministeriets  

 repræsentant i Flygtningenævnet i denne funktion er uafhængig af ministeriets  

 virksomhed i øvrigt.
 Et anbringende under  

 Flygtningenævnets behandling af en sag om opholdstilladelse efter  

 udlændingelovens § 7 om, at en udlænding bør meddeles opholdstilladelse efter  

 ministeriets kompetence, er således ikke tilstrækkeligt til at  

 udgøre en  

 ansøgning om humanitær opholdstilladelse efter udlændingelovens § 9 b.
 De har endvidere ved e-mail  

 af 10. september 2002 anmodet om at få bekræftet, at Deres klient ikke er i  

 en  

 udsendelsesposition.
Ministeriet skal herved henholde  

 sig til ministeriets brev af 18. september  

 2002. Den 23. maj 2003 traf  

 ministeriet afgørelse om afslag på opholdstilladelse efter udlændingelovens §  

 9 b, stk. 1, til B.
 Advokaten klagede herefter  

 til mig over ministeriets afslag på humanitær opholdstilladelse og på at  

 tillægge ansøgningen opsættende virkning med hensyn til udrejsefristen.
 Den 30. juli 2003 bad jeg  

 Ministeriet for Flygtninge, Indvandrere og Integration om en udtalelse og om  

 udlån af sagens akter.
 Ministeriet fremkom den 5.  

 september 2003 med en udtalelse til sagen som advokaten over for mig  

 kommenterede i et partshøringssvar af 23. september 2003.
 Ved brev af 23. oktober 2003  

 bad jeg ministeriet om en supplerende udtalelse vedrørende ministeriets  

 afslag på at tillægge ansøgningen om opholdstilladelse opsættende virkning og  

 skrev i den anledning blandt andet:
 Jeg forstår herefter sagen  

 således at advokat (A) i forbindelse med nævnets behandling af sagen den 5.  

 september 2002 mundtligt over for Flygtningenævnet (herunder Ministeriet for  

 Flygtninge, Indvandrere og Integrations repræsentant i nævnet) meddelte at  

 han  

  på vegne af (B)  ansøgte om opholdstilladelse efter  

 udlændingelovens § 9 b,  

 stk. 1.
Efter forvaltningslovens § 7,  

 stk. 1, skal en forvaltningsmyndighed i fornødent omfang yde vejledning og  

 bistand til personer der retter henvendelse om spørgsmål inden for  

 myndighedens  

 sagsområde.
Modtager en forvaltningsmyndighed en skriftlig henvendelse som  

 ikke vedrører dens sagsområde, videresendes henvendelsen så vidt muligt til  

 rette myndighed (§ 7, stk. 2).
 Det følger endvidere af  

 offentlighedslovens § 6, stk. 1, 1. punktum, at en myndighed der mundtligt  

 modtager oplysninger vedrørende en sags faktiske omstændigheder der er af  

 betydning for sagens afgørelse, eller som på anden måde er bekendt med  

 sådanne  

 oplysninger, skal gøre notat om indholdet af oplysningerne.
Jeg beder ministeriet om at  

 oplyse om ministeriet forud for afgørelsen om afslag på opsættende virkning  

 har overvejet den eventuelle betydning af offentlighedslovens § 6 og  

 forvaltningslovens § 7 eller principperne heri i relation til afslaget.
I  

 bekræftende fald beder jeg ministeriet om nærmere at redegøre for  

 overvejelserne.
 Jeg henviser i denne  

 forbindelse også til kendelsen refereret i UfR 1996.803 H vedrørende rettidig  

 indgivelse af ansøgning om familiesammenføring.
 Endvidere henviser jeg til  

 forarbejderne til den dagældende affattelse af § 33, stk. 4, hvoraf det  

 fremgår  

 at også ansøgninger der rettidigt bliver indgivet til politiet, tillægges  

 opsættende virkning med hensyn til udrejsefristen.
Jeg går ud fra at ministeriet  

 i det omfang ministeriet måtte finde anledning hertil, vil rette henvendelse  

 til Flygtningenævnet om spørgsmålet.
Jeg bemærker at jeg ikke over for  

 Flygtningenævnet har taget spørgsmålet op af egen drift efter  

 ombudsmandslovens  

 § 17, men at min undersøgelse vedrørende spørgsmålet alene er rettet mod  

 Ministeriet for Flygtninge, Indvandrere og Integration som den myndighed der  

 har truffet afgørelsen om afslag på opsættende virkning. Den 1. april 2004 fremsendte  

 ministeriet en supplerende udtalelse vedlagt Flygtningenævnets bemærkninger  

 af  

 17. december 2003 til spørgsmålet.
 Flygtningenævnet skrev blandt  

 andet:
Af bemærkningerne til  

 udlændingelovens § 33, stk. 4, 1. pkt., (L 152 af 28. februar 2002, side  

 34 f.), fremgår det blandt andet, at ansøgning  

 om opholdstilladelse efter § 9 b indgives til Integrationsministeriet.
Det  

 fremgår endvidere, at ansøgningen i de asylsager, der har været afgjort i  

 åbenbart grundløs- proceduren, kan indgives via Dansk Flygtningehjælp i  

 forbindelse med den samtale som alle asylansøgere, hvis sag er behandlet i  

 denne procedure tilbydes med Flygtningehjælpen.
Tilsvarende vil ansøgningen i  

 disse sager kunne indgives via politiet ved forkyndelse af udrejsefristen i  

 forbindelse med afslaget på asyl.
 Det fremgår desuden af  

 bemærkningerne, at i sager, hvor der meddeles afslag på asyl af  

 Flygtningenævnet (normal-procedure), vil forkyndelsen af udrejsefristen enten  

 finde sted under mødet i Flygtningenævnet eller efterfølgende af politiet, og  

 at ansøgningen om opholdstilladelse efter § 9 b for at have opsættende  

 virkning  

 i disse sager, enten skal indgives til Integrationsministeriet eller til  

 politiet inden for en nærmere angivet frist.
Under Flygtningenævnets  

 behandling af sagen ( ) den 5. september 2002 indgav advokat (A) på vegne af  

 sin klient en mundtlig ansøgning om humanitær opholdstilladelse efter  

 udlændingelovens § 9 b, stk. 1. Flygtningenævnet vejledte i den anledning  

 advokat  

 (A) om at indgive ansøgningen til Ministeriet for Flygtninge, Indvandrere og  

 Integration.
Advokat (A)s anmodning samt nævnets vejledning er noteret  

 på  

 vedlagte anonymiserede dagsorden fra nævnsmødet den 5. september 2002, som er  

 udarbejdet af sekretæren for det pågældende nævnsmøde.
 Flygtningenævnet finder, at  

 nævnet ved at vejlede advokat (A) om, at den rette myndighed for indgivelse  

 af  

 ansøgning om humanitær opholdstilladelse er Ministeriet for Flygtninge,  

 Indvandrere og Integration, har levet op til sin forpligtelse til i fornødent  

 omfang at yde vejledning og bistand, jf. herved forvaltningslovens § 7. Der  

 kan i den forbindelse henvises til Forvaltningsloven med kommentarer af John  

 Vogter, 1999, side 221, hvor det blandt andet er anført, at såfremt en person  

 mundtligt retter henvendelse til en forkert myndighed, bør den pågældende i  

 samme omfang som ved skriftlige henvendelser orienteres om, til hvilken  

 myndighed henvendelsen skal rettes.
Det bemærkes, at  

 Flygtningenævnet ikke har fundet anledning til ex officio at videresende det  

 omhandlede notat til Ministeriet for Flygtninge, Indvandrere og Integration,  

 idet vejledningen er givet til en beskikket advokat, jf. udlændingelovens §  

 55  

 og ikke til en privat person. I ministeriets supplerende  

 udtalelse af 1. april 2004 står blandt andet:
 Ministeriet lægger nu på  

 baggrund af Flygtningenævnets udtalelse af 17. december 2003 samt den  

 vedlagte  

 dagsorden fra nævnsmødet den 5. september 2002 til grund, at advokat (A) på  

 vegne af (B) under nævnsmødet den 5. september 2002 indgav en ansøgning om  

 humanitær opholdstilladelse efter udlændingelovens § 9 b, stk. 1, til  

 Flygtningenævnet.
 Denne ansøgning har advokat  

 (A) efterfølgende bekræftet overfor ministeriet ved e- mail af 10. september  

 2002 og brev af 9. oktober 2002 til ministeriet.
 Ministeriet finder det på det  

 nu oplyste grundlag rettest at anse betingelserne for opsættende virkning  

 efter udlændingelovens dagældende § 33, stk. 4, for opfyldt.
Ministeriet skal i den  

 forbindelse bemærke, at udlændingelovens § 33, stk. 4, er ændret ved lov nr.  

 291 af 30. april 2003, om ændring af udlændingeloven, hvorefter en ansøgning  

 om humanitær opholdstilladelse efter udlændingelovens § 9 b, stk. 1, har  

 opsættende  

 virkning med hensyn til udrejsefristen, hvis ansøgningen indgives inden 15  

 dage  

 efter, at Udlændingestyrelsen har meddelt afslag på en ansøgning om  

 opholdstilladelse efter udlændingelovens § 7. Det følger af bemærkningerne  

 til  

 lovforslaget, at ændringen af udlændingelovens § 33, stk. 4, sker med henblik  

 på, at ansøgningen om humanitær opholdstilladelse kan behandles sideløbende  

 med Flygtningenævnets behandling af asylsagen.
Da en ansøgning om humanitær  

 opholdstilladelse således efter lovændringen forudsættes at være afgjort  

 senest  

 samtidig med den endelige afgørelse af asylsagen i Flygtningenævnet, vil  

 spørgsmålet om indgivelse af en ansøgning om humanitær opholdstilladelse for  

 Flygtningenævnet for at sikre, at ansøgningen tillægges opsættende virkning,  

 på baggrund af denne ændring af udlændingelovens § 33, stk. 4, ikke opstå i  

 fremtiden.
Ministeriet kan i øvrigt  

 oplyse, at Flygtningenævnet har tilkendegivet, at nævnet vil være indstillet  

 på at videregive eventuelle mundtlige ansøgninger på udlændingeområdet til  

 rette udlændingemyndighed i de særlige tilfælde, hvor ansøgningen  på  

 trods af  

 vejledning om, hvortil ansøgningen rettelig bør indgives  ønskes  

 indgivet i  

 forbindelse med nævnsbehandlingen. Advokaten fik efterfølgende  

 lejlighed til at fremkomme med eventuelle bemærkninger til bl.a. ministeriets  

 brev af 1. april 2004. Jeg hørte ikke yderligere fra advokaten i den  

 anledning.
 I udtalelse af 28. september  

 2004 begrundede jeg hvorfor jeg ikke kunne kritisere at Ministeriet for  

 Flygtninge, Indvandrere og Integration den 23. maj 2003 afslog Bs  

 ansøgning  

 om opholdstilladelse efter udlændingelovens § 9 b, stk. 1. Jeg udtalte  

 endvidere  

 følgende om spørgsmålet om opsættende virkning:
Ombudsmandens udtalelse  Ministeriets afslag på at tillægge ansøgning om opholdstilladelse efter  

 udlændingelovens § 9 b, stk. 1, opsættende virkning med hensyn til  

 udrejsefristen Udlændingelovens § 33, stk. 4, havde på tidspunktet for Deres indgivelse af  

 ansøgning om humanitær opholdstilladelse på vegne af (B) følgende indhold,  

 jf. lovbekendtgørelse nr. 608 af 17. juli 2002:
   

  

 § 33.
Stk. 4.  

  

 En ansøgning om opholdstilladelse efter § 9 b har opsættende virkning med  

 hensyn til udrejsefristen, hvis ansøgningen indgives i  

 tilknytning til forkyndelsen for udlændingen af udrejsefristen i forbindelse  

 med et afslag på en ansøgning om opholdstilladelse efter § 7. En ansøgning om  

 opholdstilladelse efter § 9 b, der indgives på et senere tidspunkt end det i  

 1.  

 pkt. nævnte, har ikke opsættende virkning, medmindre ganske særlige grunde  

 taler derfor. Ministeriet har i den  

 supplerende udtalelse af 1. april 2004 oplyst at ministeriet nu lægger til  

 grund at De under nævnsmødet den 5. september 2002 indgav en ansøgning om  

 humanitær opholdstilladelse efter udlændingelovens § 9 b, stk. 1, til  

 Flygtningenævnet, og at denne ansøgning efterfølgende blev bekræftet over for  

 ministeriet ved e-mail af 10. september og 9. oktober 2002. Ministeriet har  

 herefter anført at ministeriet på det nu oplyste grundlag finder det rettest  

 at  

 anse betingelserne for opsættende virkning efter den dagældende § 33, stk. 4,  

 for opfyldt.
Jeg forstår udtalelsen  

 således at ministeriet nu er af den opfattelse at betingelserne for at  

 tillægge ansøgningen om humanitær opholdstilladelse opsættende virkning var  

 opfyldt under hele sagsforløbet.
Jeg er enig med ministeriet heri og finder  

 det  

 på den baggrund beklageligt at ministeriet ved afgørelserne af 18. september  

 2002 og 4. februar 2003 afslog at tillægge Deres ansøgning opsættende  

 virkning,  

 jf. udlændingelovens § 33, stk. 4. Jeg har gjort Ministeriet for Flygtninge,  

 Indvandrere og Integration bekendt med min opfattelse.
