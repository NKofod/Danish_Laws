Ansøger havde taget ophold i udlandet for at studere ved et udenlandsk  

 universitet.
Valgretsnævnet fandt, at ansøger var omfattet af  

 folketingsvalglovens § 2, stk. 2, nr. 4.
Valgretsnævnet har i dag på grundlag af Deres ansøgning besluttet, at De  

 optages på folketingsvalglisten.
Nævnet har herved bl.a. lagt vægt på Deres  

 oplysning om udrejsetidspunkt.
I 2 år fra i dag - d.v.s. til og med den 8. oktober 1992 - kan De stemme  

 til folketingsvalg, folkeafstemninger og valg af danske repræsentanter til  

 Europa-Parlamentet.
Derimod kan De ikke stemme til kommunevalgene.
 De vil ikke modtage valgkort.
I udlandet kan De tidligst 3 måneder før valgdagen brevstemme på en dansk  

 ambassade eller et dansk konsulat.
Her i landet kan De brevstemme på et  

 hvilket som helst folkeregister de sidste 3 uger før valgdagen.
 Hvis De afgiver flere brevstemmer til samme valg, er det alene den sidst  

 afgivne, der kommer i betragtning.
De kan også stemme ved personligt fremmøde på valgdagen i Deres seneste  

 opholdskommune.
De skal da stemme på den adresse, der er angivet sidst i  

 dette brev.
Hvis De har brevstemt, kan De ikke stemme ved personligt fremmøde  

 på valgdagen.
Hvis De inden for de næste 2 år flytter tilbage til Danmark, vil denne  

 afgørelse om optagelse på den særlige valgliste for udlandsdanskere  

 automatisk bortfalde, når De har tilmeldt Dem et dansk folkeregister.
I  

 stedet optages De på den almindelige valgliste.
Selv om De tager ophold i  

 udlandet igen inden for 2-års perioden, skal De derfor på ny søge om  

 optagelse på den særlige valgliste.
Hvis De ved udløbet af 2-års perioden stadig opholder Dem i udlandet, kan  

 De på ny søge om optagelse på valglisten.
Fornyet ansøgning skal fremsættes  

 skriftligt på det af Indenrigsministeriet foreskrevne ansøgningsskema.  

 Ansøgningsskemaet kan De få udleveret i den kommune, hvor De sidst har været  

 tilmeldt folkeregistret eller på danske repræsentationer i udlandet.
Søger De  

 inden udløbet af 2-års perioden, forlænges denne periode, indtil der er  

 truffet en afgørelse om Deres nye ansøgning.
 Brevstemme - og eventuel fornyet ansøgning om optagelse på valglisten -  

 skal sendes til :
 Ved personligt fremmøde på valgdagen kan de stemme på adressen:
Brobjergskolen Frederiks Alle 20 8000 Århus C Denne afgørelse er truffet med hjemmel i folketingsvalglovens § 16, stk.  

 2, jf. § 2, stk. 2 (lov nr. 271 af 13. maj 1987). Reglerne om  

 brevstemmeafgivning findes i folketingsvalglovens kapitel 8.
