 Udtalt, at der ikke er hjemmel i lovgivningen til at fravige  

 bestemmelsen i § 16, stk. 1, i lov om kommunernes styrelse, om at valget  

 mellem fast vederlag og erstatning for tabt arbejdsfortjeneste skal  

 foretagets (forud) for et regnskabsår ad gangen.
Det forhold, at et byrådsmedlem har omdannet sin virksomhed til et  

 anpartsselskab og valgt at lade værdien af sin arbejdsindsats forblive  

 indestående i selskabet, medfører ikke i sig selv, at den pågældende er  

 afskåret fra at modtage erstatning for tabt arbejdsfortjeneste.
Den tabte  

 arbejdsfortjeneste, som i et sådant tilfælde vil komme til udtryk i et  

 formuetab i selskabet, vil byrådet derfor kunne erstatte, såfremt tabet er  

 tilstrækkelig dokumenteret.
 I skrivelse af 24. januar 1989 (j.nr. 08884-705-1-88) har Tilsynsrådet for  

 Århus Amt anmodet om en udtalelse vedrøende Gjern Kommunes anmodning om  

 dispensation fra § 16, stk. 1, i lov om kommunernes styrelse  

 (lovbekendtgørelse nr. 313 af 20. juni 1984).
 Gjern Kommune har ved skrivelse af 28. december 1988 anmodet om  

 dispensation fra § 16, stk. 1, således at byrådsmedlem Jørgen Mondrup for  

 regnskabsåret 1987 kan vælge fast vederlag i stedet for erstatning for tabt  

 arbejdsfortjeneste, som han valgte forud for regnskabsåret 1987.
 Baggrunden for anmodningen er, at Jørgen Mondrup den 30. juni 1987  

 omdannede sin personligt drevne virksomhed til et anpartsselskab med  

 tilbagevirkende kraft fra den 2. januar 1987. Jørgen Mondrup blev herefter  

 lønmodtager i anpartsselskabet, men der blev ikke udbetalt løn til ham i  

 1987.
 Efter Gjern Kommunes opfattelse er der således sket væsentlige ændringer i  

 de forudsætninger, der lån til grund for Jørgen Mondrups valg af tabt  

 arbejdsfortjeneste for regnskabsåret 1987.
 I denne anledning skal Indenrigsministeriet udtale følgende:
Efter § 16, stk. 1, i lov om kommunernes styrelse, skal valget mellem fast  

 vederlag og erstatning for tabt arbejdsfortjeneste foretages (forud) for et  

 regnskabsår ad gangen.
Der er ikke efter lovgivningen hjemmel til at fravige  

 bestemmelsen i § 16, stk. 1.
På given foranledning skal Indenrigsministeriet imidlertid bemærke, at det  

 forhold, at det pågældende byrådsmedlem har omdannet sin virksomhed til et  

 anpartsselskab og valgt at lede værdien af sin arbejdsindsats forblive  

 indestående i selskabet, ikke i sig selv medfører, at den pågældende er  

 afskåret fra at modtage erstatning for tabt arbejdsfortjeneste.
Varetagelsen  

 af det kommunale hverv vil - også efter virksomhedsomdannelsen - kunne  

 medføre indtægtstab for den pågældende.
 Den tabte arbejdsfortjeneste, som i et sådant tilfælde vil komme til  

 udtryk i et formuetab i selskabet, vil byrådet derfor efter  

 Indenrigsministeriets opfattelse kunne erstatte i det omfang, byrådet finder,  

 at der er en tilstrækkelig dokumentation herfor.
Med venlig hilsen Emil le Maire Indenrigsministeriets aførelser og udtalelser om kommunale forhold 1989  

 5.1.
