Kendelse fra Pressenævnet i sag nr.  

 35/2001 [K] har klaget til Pressenævnet over et indslag  

 bragt i TV-avisen i Danmarks Radio (herefter DR) den 11. januar 2001, kl.  

 21.00, idet han mener, at god presseskik er tilsidesat. [K] har endvidere  

 klaget over, at DR har afvist at bringe et genmæle.
 Af det indklagede indslag fremgår  

 følgende:
Nyhedsoplæser: "Et ulovligt  

 kreditregister på Internettet hænger folk ud som svindlere og  

 bedragere med navn og adresse." Der vises herefter billeder af en computerskærm med  

 en internetside, hvor bogstaverne IKI bliver indtastet.
Hertil er knyttet  

 følgende speak:
Speak: "Hos internetkreditinformation IKI kan  

 firmaer og enkeltpersoner se sig selv udstillet som bedragere og  

 tyveknægte." Der klippes herefter til et interview med musikhandler  Ib  

  Andersen.
Ib  Andersen: "Og så er jeg jo dybt,  

 dybt rystet over, at sådan noget kan komme på Internettet, uden  

 at der er nogen, der på nogen måde undersøger egentligt,  

 hvad er den reelle baggrund." Derefter klippes til en computerskærm, der viser et  

 tekststykke fra hjemmesiden.
Hertil er knyttet følgende speak:
Speak: "Uden nogen form for kontrol er navnene  

 sat på IKI´s liste." Derefter klippes til et interview med indehaveren af  

 Josti-data,  Jørgen  Øllgård.
Jørgen  Øllgård: "Ja, det  

 er jeg, og jeg er der endda to gange." Interviewer: "Hvad betyder det for  

 dig?" Jørgen  Øllgård: "Jamen,  

 det er da ubehageligt, hvis man kunne være fri for det.
Især  

 når det ikke er rigtigt." Derefter klippes til et billede af et serverrum.
Dette  

 billede afløses af et billede af et landskab og et byskilt med navnet  

 "Stokkemarke". Hertil er knyttet følgende speak:
Speak: "IKI opererer bl.a. fra en server  

 på Tonga-øerne i Stillehavet.
Alt tyder på, at bagmanden  

 bor i Stokkemarke på Lolland." Derefter klippes til interviewet med  Jørgen  

  Øllgård.
Jørgen  Øllgård: "Jamen,  

 det er fuldkommen korrekt.
Og jeg kender ham igennem tretten år.
Og  

 altså, det han skriver om i min sag her; de forhold, han skriver om  

 der, det er noget, der er sket i 1988, for tretten år siden.
Og hvor  

 han selv har tabt en fogedsag." Derefter klippes til interviewet med  Ib  Andersen.
Ib  Andersen: "Han har været herinde  

 for ca. to år siden og lånte nogle guitarpedaler til knap 7.000.  

 kr.
Og skulle være kommet ind, og vi skulle have afregnet.
Han kom bare  

 aldrig." Derefter klippes til et billede af en computerskærm  

 med hjemmesiden.
Speak: "Den sag endte også i  

 fogedretten, og som hævn blev  Ib  Andersen hængt ud på  

 IKI´s hjemmeside som upålidelig." Derefter klippes til en sekvens optaget med et kamera i  

 lav højde i et lokale, hvor en person står på afstand i  

 baggrunden af billedet bag en række borde.
Personen er ikke  

 sløret.
Personen siger til kameraet: "Det der kamera der, det  

 tror jeg roligt, du kan gemme." Speak: "Manden fra Stokkemarke vil ikke  

 interviewes.
Han erkender, at han har lagt mange oplysninger ud på  

 hjemmesiden, men afviser at være bagmanden." Derefter klippes til interviewet med  Jørgen  

  Øllgård.
Jørgen  Øllgård: "Han  

 kender alt til det, fordi da den startede op, den side, så var det  

 udelukkende en liste, som jeg kendte, han havde udgivet tidligere." Derefter klippes til et billede af  Ib  Andersen i samtale  

 med sin advokat.
Ib  Andersen: "Jamen, jeg var  

 rystet." Speak: " Ib  Andersen har indgivet  

 politianmeldelse for ærekrænkelse og overtrædelse af  

 registerloven." Derefter klippes til et interview med  Ib  Andersens  

 advokat,  Thomas  Ghiladi.
Thomas  Ghiladi: "Fordi de udtalelser, som  

 der er kommet frem i det her, på internethjemmesiden jo er dybt  

 krænkende for min klient og for hans videre forretningsførelse i  

 Nakskov." Derefter klippes tilbage til TV-avisens studie.
Nyhedsoplæser: "Datatilsynet, det  

 tidligere registertilsyn, har også politianmeldt IKI." Klager klagede ved brev af 7. februar 2001 til DR over  

 indslaget og anmodede samtidig om et genmæle, der burde indeholde  

 "noget i retning af" følgende:
 "I et indslag i nyhederne den 11. januar 2001  

 vedrørende en hjemmeside med kreditoplysninger oplyste vi blandt andet  

 at:
- hjemmesiden skulle være ulovlig, - alt skulle tyde på, at bagmanden boede i  

 Stokkemarke, - en musikhandler skulle have indgivet politianmeldelse  

 for ærekrænkelse, - manden fra Stokkemarke skulle have lagt oplysninger ud  

 på hjemmesiden, - manden fra Stokkemarke tidligere skulle have været  

 bagmand for en lignende hjemmeside, - manden fra Stokkemarke skulle have tabt en fogedsag til  

  Josti  data/Jørgen  Øllgård, - manden fra Stokkemarke skulle have undladt at aflevere  

 nogle guitarpedaler til en musikhandler fra Nakskov, - manden fra Stokkemarke skulle have hævnet sig  

 på musikhandleren ved at hænge ham ud på hjemmesiden.
Vi ved ikke, om hjemmesiden er ulovlig, og resten af  

 udtalelserne er iflg. manden fra Stokkemarke ukorrekte, og vi har ingen  

 dokumentation, der viser det modsatte resultat." Ved brev af 27. februar 2001 afviste DR klagers klage over  

 indslaget og dennes krav på genmæle.
Klageren har i sin klage til nævnet for så  

 vidt angår sagsfremstilling og synspunkter henvist til korrespondancen  

 med DR.
Klager ønsker at klage over den måde, hvorpå  

 indslaget i DR blev til, dels præsentationen af indslaget, dels selve  

 indholdet af indslaget.
Klageren har anført, at nyhedsoplæserens  

 indledning er forkert, da siden som sådan under alle  

 omstændigheder er lovlig, idet den ligger uden for lovens geografiske  

 område.
Der kan efter klagers opfattelse alene sættes  

 spørgsmålstegn ved, om pasning af siden er lovlig.
Datatilsynet  

 kan alene vurdere, hvorvidt procedurerne i forbindelse med hjemmesiden har  

 været ulovlige.
Under alle omstændigheder kan der alene  

 være tale om en formodet ulovlig hjemmeside, idet det er domstolene,  

 der fastslår, om en sådan side måtte være ulovlig.  

 Det faktum, at siden er politianmeldt, gør den jo ikke pr. automatik  

 ulovlig.
Klageren har videre anført, at det er ukorrekt,  

 når journalisten udtaler, at navnene er sat på IKI´s liste uden  

 nogen form for kontrol, hvilket journalisten også blev informeret om  

 ved mødet med klager.
Som det fremgår af hjemmesiden, forlanger  

 ejerne af denne dokumentation for et indberettet forløb, hvilket da  

 klart er en form for kontrol.
Klager er således i mindst ét  

 tilfælde blevet afvist, idet man fra sidens indehavere ikke fandt  

 dokumentationen fyldstgørende.
Derudover har klager fra ejerne  

 modtaget oplysning om, at musikforhandleren er tilskrevet via e-mail, men  

 ikke har reageret.
Klageren har videre anført, der ikke i udsendelsen  

 er nogen som helst dokumentation for, at udtalelsen om, at "alt tyder  

 på, at bagmanden bor i Stokkemarke på Lolland" er korrekt.  

 At flere kilder ifølge DR har fastslået, at klager skulle  

 være den egentlige ophavsmand til hjemmesiden, er næppe  

 dokumentation i sig selv.
Klager har på intet tidspunkt oplyst at  

 "have lagt mange oplysninger ud på hjemmesiden". Klager har  

 alene oplyst, at han har indberettet flere (ikke mange) personer til  

 webstedets indehavere.
Der er en stor forskel på de to udsagn.
Klageren har oplyst, at han ikke har tabt en fogedsag til  

  Jørgen  Øllgård; denne har derimod tabt en fogedsag til  

 klager.
Klager har videre oplyst, at det ikke er ham, der har indberettet  

  Jørgen  Øllgård til hjemmesiden, hvilket han også  

 oplyste journalisten om.
Klageren har yderligere anført, at  Ib  Andersens  

 udtalelse om, at han havde lånt nogle guitarpedaler, som  

 efterfølgende skulle afregnes, men at klager ikke kom ind for at  

 afregne, ikke er i overensstemmelse med sandheden.
Klager har fortalt dette  

 til journalisten.
De omtalte guitarpedaler er bevisligt afleveret til  Ib  

  Andersen.
Klageren har endvidere anført, at journalistens  

 udtalelse om, at "den sag endte også i fogedretten, og som  

 hævn blev  Ib  Andersen hængt ud på IKI´s hjemmeside som  

 upålidelig" er både løgnagtig og  

 ærekrænkende.
Udtalelsen præsenteres ikke som en udtalelse  

 fremført at  Ib  Andersen og må derfor alene stå for  

 journalistens regning.
Ansvaret for udtalelsen kan alene pålægges  

 journalisten eller redaktionen, da den ikke fremtræder som et citat.
For så vidt angår optagelserne fra klagers  

 arbejdsplads har klager oplyst, at han blev ringet op af journalisten, der  

 ville høre noget om "klagers hjemmeside". Klager meddelte  

 med det samme, at han ikke var ejer eller bestyrer af denne, og han så  

 derfor ingen grund til at deltage i et interview.
Klager indvilligede i at  

 mødes med journalisten for at sætte denne ind i de lidt mere  

 tekniske sider af internetsider, ligesom han var interesseret i at  

 høre, hvorfor klager skulle have indberettet personer til denne liste.  

 Klager fastslog endnu engang, at han ikke ønskede at deltage i nogen  

 form for interview eller lignende, hverken direkte eller indirekte.
Allerede  

 ude på gangen gjorde klager tydeligt opmærksom på, at  

 aftalen var, at alt var "off the record", og at det under ingen  

 omstændigheder ville blive tilladt, at der optoges film på VUC´s  

 område, hvorfor kameramanden blev opfordret til at holde sit kamera  

 slukket.
Dette accepteredes af journalisten og kameramanden.
Da kameramanden  

 kom ind i lokale 4, bar han kameraet på en måde, som kunne  

 indikere, at han alligevel ville "smugoptage", hvorfor han endnu  

 engang fik at vide, at han godt kunne gemme sit kamera væk.
Klager  

 gjorde endnu engang opmærksom på, at han ikke ønskede at  

 deltage i nogen form for udsendelse, og at dette ikke var et interview, men  

 en privat samtale, hvilket (igen) accepteredes af journalisten.
Da klager  

 adspurgt havde berettet om sagen mod musikforhandler  Ib  Andersen, herunder  

 at han for længst havde modtaget guitarpedalerne retur, begyndte  

 journalisten at antyde, at klager stod bag hjemmesiden, og at det var det,  

 som han var kommet for at snakke om.
Umiddelbart herefter sluttede samtalen.  

 Efter at journalisten havde forladt VUC, bekræftede han over telefonen  

 aftalen om, at klager hverken indirekte eller direkte ønskede at  

 medvirke i nogen form for udsendelse.
Klageren har anført, at optagelserne for det  

 første er optaget ulovligt, og for det andet er i klar modstrid med  

 god journalistik, idet klager og journalisten netop aftalte, at klager ikke -  

 hverken direkte eller indirekte - skulle medvirke i DR-udsendelser af nogen  

 art.
Klager er fuldt genkendelig på billederne, ligesom klagers stemme  

 er genkendelig.
Klager blev identificeret af sin arbejdsgiver, da indslaget  

 blev bragt.
Det blev oplyst, at han boede i Stokkemarke, og den viste  

 optagelse viser klagers arbejdsplads.
Klager finder denne del af indslaget  

 dybt krænkende og en overtrædelse af straffelovens § 264 a og c.  

 Det faktum, at man fra DR vælger at benytte det ulovligt filmede  

 indslag, findes at være en skærpende omstændighed.
Klageren har herudover gjort gældende, at speaken  

 med udsagnet om, at "manden fra Stokkemarke vil ikke interviewes"  

 udstiller klagers identitet yderligere, idet man nævner den (meget  

 lille) by, klager bor i.
For så vidt angår speakens udtalelse om,  

 at "han erkender, at han har lagt mange oplysninger ud på  

 hjemmesiden, men afviser at være bagmanden" har klager  

 anført, at dette er fri fantasi fra journalistens side, og det er dybt  

 krænkende, at journalisten herved direkte kriminaliserer klager.
Klager  

 har således udtalt til journalisten, at han har indberettet nogle  

 få personer til IKI-siden.
Herudover må det være  

 uforeneligt at love, at klager ikke - hverken direkte eller indirekte - skal  

 medvirke i en udsendelse, og herefter overhovedet forsøge at referere,  

 hvad klager måtte have erklæret.
 Klageren har videre anført, at  Jørgen  

  Øllgård uimodsagt får lov til at sprede endnu en  

 løgn ved at sige, at "han kender alt til det, fordi da den  

 startede op den side, så var det udelukkende en liste, jeg kendte, som  

 han havde udgivet tidligere". Klager har aldrig udarbejdet en  

 sådan liste og finder udtalelsen krænkende, usand og imod god  

 presseskik.
Klageren har herudover gjort gældende, at speaken  

 udtaler, at " Ib  Andersen har indgivet politianmeldelse for  

 ærekrænkelse og overtrædelse af registerloven." Selvom  

 det ikke fremgår direkte, er indslaget klippet på en sådan  

 måde, at det giver indtryk af, at det er klager, der er anmeldt - i  

 virkelighedens verden er det alene hjemmesiden, der er anmeldt.
Klager har  

 desuden anført, at der er forskel på at bede politiet om, at  

 undersøge, om et forhold er strafbart, og så at indgive  

 politianmeldelse.
 Klager har oplyst, at det er korrekt som anført af  

 DR, at han er blevet afhørt af politiet med en sigtets rettigheder.  

 Han afviser dog at kende til, at en server på hans arbejdsplads, hvor  

 han stadig er ansat, skulle være benyttet til noget som helst i  

 forbindelse med uploads eller redigering af materiale til webstedet eller  

 lignende.
 DR har over for nævnet henvist til DR´s svar af 27.  

 februar 2001 på klagers klage og fremkommet med en række  

 supplerende bemærkninger.
 DR har anført, at Datatilsynet har vurderet, at  

 IKI´s kreditregister er i strid med dansk lovgivning, hvilket er baggrunden  

 for Datatilsynets politianmeldelse af registeret.
For så vidt angår kontrollen af oplysningerne  

 IKI´s liste, har DR anført, at Datatilsynet ikke mener, der er tale om  

 reel og fyldestgørende kontrol.
Datatilsynet har henvendt sig til  

 politiet med den begrundelse, at man ikke uden godkendelse og kontrol  

 må offentliggøre et sådant register.
DR har videre anført, at udsagnet om, at "alt  

 tyder på, at bagmanden bor i Stokkemarke på Lolland" stammer  

 fra tre uafhængige kilder, der har oplyst, at klager er den egentlige  

 ophavsmand til IKI´s hjemmeside.
Klager er blevet forelagt disse oplysninger,  

 som han har afvist.
Afvisningen er gengivet i indslaget med følgende  

 ordlyd: "Manden fra Stokkemarke vil ikke interviewes.
Han erkender, at  

 han har lagt mange oplysninger ud på hjemmesiden, men afviser at  

 være bagmanden". Klagers identitet er i øvrigt  

 sløret, hvorfor gengivelsen af kildernes opfattelse er i  

 overensstemmelse med god presseskik.
 DR har herudover anført, at sammenklipningen mellem  

 speaken om, at "alt tyder på, at manden bor i Stokkemarke" og  

  Jørgen  Øllgårds udtalelse om, at "jamen, det er  

 fuldkommen korrekt" er i overensstemmelse med de faktiske  

 spørgsmål.
 Hvad angår  Ib  Andersens udtalelse om, at klager  

 har lånt to guitarpedaler, som ikke er afregnet, har DR anført,  

 at klager først betalte for pedalerne efter en fogedforretning  

 på klagers bopæl den 19. januar 2001, altså efter  

 tv-indslaget.
Hvad angår speaken om, at "den sag endte  

 også i fogedretten, og som hævn blev  Ib  Andersen hængt ud  

 på IKI´s hjemmeside som upålidelig", har DR anført,  

 at udsagnet er  Ib  Andersens.
Udtalelsen er indenfor rammerne af den  

 sædvanlige adgang til at ytre sig.
Det erkendes imidlertid, at  

 sætningen er uheldigt formuleret.
DR kan ikke vurdere, om der er tale  

 om hævn, og DR beklager i den forbindelse, at det kan fremstå som  

 om, det er DR´s holdning, der gengives.
Med hensyn til optagelserne på VUC i Nakskov har DR  

 gjort gældende, at det ikke korrekt, at der er indgået en aftale  

 mellem journalisten og klager om, at klager hverken direkte eller indirekte  

 ville blive nævnt i forbindelse med sagen.
DR mener i den forbindelse  

 ikke, at straffelovens § 264 a og c er overtrådt.
DR har nærmere oplyst, at klager på eget  

 initiativ inviterede DR´s journalist til at mødes med ham på  

 klagers arbejdsplads.
Klager vidste, at journalisten beskæftigede sig  

 journalistisk med IKI´s hjemmeside, og at han ønskede et interview om  

 hjemmesiden.
Det var netop formålet med henvendelsen.
Da journalisten  

 og fotografen kom til klagers arbejdsplads, bad klager om at få slukket  

 kameraet, hvilket skete.
Det er ikke korrekt, at klager gjorde  

 opmærksom på, at der ikke måtte optages på VUC´s  

 område.
Klager nævnte alene, at han ikke ville medvirke i et  

 interview, hvilket blev respekteret.
Klager afviste også at være  

 ophavsmand til IKI´s hjemmeside.
Samtidig erkendte klager, at han benyttede  

 hjemmesiden.
Klager nævnte syv tilfælde, hvor han havde  

 videregivet oplysninger til hjemmesiden.
Under samtalen blev det  

 præciseret, at klager ville blive citeret for disse oplysninger.  

 Efterfølgende i en mobiltelefonsamtale blev citatet gentaget, og  

 klager har således samtykket til den medvirken, der fandt sted -  

 både for så vidt angår citeringen og til, at den initielle  

 optagelse blev bragt.
Optagelsen er bragt i fuld overensstemmelse med  

 aftalen, der bl.a. er respekteret ved, at klager fremstår i modlys og  

 dermed tilnærmelsesvist uigenkendelig.
Med hensyn til  Jørgen  Øllgårds  

 udtalelse om, at klager kender alt til sagen med henvisning til, at det, der  

 var grundlaget for hjemmesiden, var en liste, som han var bekendt med, at  

 klager havde udarbejdet, har DR anført, at oplysningen er forelagt  

 klager, som har afvist at medvirke i interviewet.
Når flere kilder  

 samstemmende og uafhængigt af hinanden giver samme oplysninger, er det  

 i overensstemmelse med god presseskik at videregive indholdet, uanset klagers  

 afslag på at medvirke.
Gengivelse er i øvrigt sket på en  

 måde, så klager ikke kan identificeres.
Hvad angår speaken om, at  Ib  Andersen har indgivet  

 politianmeldelse for ærekrænkelse og overtrædelse af  

 registerloven, har DR henvist til anmeldelsen til politiet, der har  

 overskriften "Politianmeldelse" og bl.a. har følgende  

 ordlyd: " anmode Politimesteren om at undersøge, hvorvidt der er  

 sket strafbart forhold i medfør af straffelovens § 267 af en eller  

 flere personer, samt hvorvidt der i forbindelse hermed er sket  

 overtrædelse af gældende registerlovgivning". DR har  

 anført, at der således er belæg for ordlyden af speaken,  

 der er faktuel korrekt.
Ordvalget er i øvrigt inden for den margin en  

 journalist har for at præsentere noget med ord, der dagligt anvendes af  

 danskere, uanset at ordet ikke nødvendigvis anvendes stringent  

 juridisk korrekt.
 DR har afslutningsvis anført, at stationen har  

 sendt ét indslag om den foreliggende sag.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
Pressenævnet bemærker indledningsvis, at det  

 på grund af de i artiklerne indeholdte oplysninger ikke kan udelukkes,  

 at det er muligt for personer med et vist kendskab til klageren at  

 identificere ham som den i indslaget omtalte person.
Klager er derfor  

 berettiget til at klage.
 Det følger af medieansvarsloven § 36, stk. 1, at  

 anmodning om genmæle over for oplysninger af faktisk karakter, som er  

 bragt i et massemedie, og som er egnet til at påføre nogen  

 økonomisk eller anden skade af betydning skal tages til følge,  

 medmindre oplysningernes rigtighed er utvivlsom.
 Det følger endvidere af § 36, stk. 2, at anmodning  

 om genmæle kan fremsættes af den, oplysningerne  

 vedrører.
Det følger endvidere af de vejledende regler for  

 god presseskik, at det er massemediernes opgave at bringe korrekt og hurtig  

 information, og at det, så langt det er muligt, bør  

 kontrolleres, om de oplysninger, der gives, er korrekte.
Det fremgår  

 endvidere, at oplysninger, som kan være skadelig, krænkende eller  

 virke agtelsesforringende for nogen, skal efterprøves i særlig  

 grad, inden de bringes, først og fremmest ved forelæggelse for  

 den pågældende.
Nævnet bemærker indledningsvis, at udsagnene  

 "uden nogen form for kontrol er navnene sat på IKI´s liste"  

 og "et ulovligt kreditregister" relaterer sig til hjemmesiden IKI  

 og ikke til klager, hvorfor klager ikke har retlig interesse i at klage  

 herover.
Klager er følgelig heller ikke berettiget til genmæle  

 vedrørende det sidste udsagn.
Med hensyn til udsagnet om, at "alt tyder på,  

 at manden bor i Stokkemarke på Lolland" finder nævnet, at  

 udsagnet er udtryk for en vurdering fra DR´s side, der er baseret på de  

 oplysninger, der er fremkommet i forbindelse med indslagets tilblivelse.  

 Nævnet finder således ikke, at klager er berettiget til et  

 genmæle.
Nævnet finder heller ikke, at DR med udsagnet har  

 handlet i strid med god presseskik.
Nævnet lægger herved  

 vægt på, at klager har fået forelagt mistanken, og at det i  

 indslaget oplyses, at han afviser at være bagmanden.
Nævnet finder ikke, at oplysningerne om, at klager  

 for tretten år siden tabte en fogedsag til  Jørgen  

  Øllgård, og at han skulle have undladt at aflevere nogle  

 guitarpedaler til en musikforhandler, kan gøres til genstand for et  

 genmæle.
Nævnet har herved lagt vægt på, at det  

 første udsagn ikke er egnet til at påføre klager  

 økonomisk skade eller anden skade af betydning, og at det andet udsagn  

 må anses for rigtigt.
Nævnet finder ikke, at DR har handlet i  

 strid med god presseskik.
Med hensyn til udtalelsen fra  Jørgen  

  Øllgård, hvorved det antydes, at klager tidligere skulle have  

 været bagmand for en lignende hjemmeside, finder nævnet, at der  

 er tale om vurdering og ikke en forkert faktisk oplysning, som der kan gives  

 genmæle i forhold til.
Nævnet finder ikke på baggrund af  

 parternes modstridende oplysninger om, hvorvidt klager er blevet forelagt  

 denne oplysning, at der er grundlag for at udtale kritik af DR.
Nævnet finder med hensyn til speaken om, at  

 "den sag endte også i fogedretten, og som hævn blev  Ib  

  Andersen hængt ud på IKI´s hjemmeside som  

 upålidelig", at der er tale om en oplysning af vurderende karakter  

 og ikke en forkert faktisk oplysning, som der kan gives genmæle i  

 forhold til.
Om end nævnet finder udtalelsen uheldig, idet den kunne  

 forstås som DR´s vurdering af det passerede, finder nævnet ikke  

 tilstrækkeligt grundlag for at fastslå, at DR har handlet i strid  

 med god presseskik.
Nævnet bemærker til spørgsmålet  

 om optagelserne på klagers arbejdsplads og citeringen af denne, at der  

 i sagen foreligger meget modstridende oplysninger om, hvad der er aftalt  

 vedrørende disse spørgsmål.
Nævnet finder på  

 baggrund af de modstridende oplysninger ikke tilstrækkeligt grundlag  

 for at fastslå, at DR har handlet i strid med god presseskik i  

 forbindelse med optagelserne og ved citeringen af klager.
Nævnet bemærker, at klager har erkendt at have  

 videregivet oplysninger til hjemmesiden.
Nævnet finder ikke, at der af  

 DR med udsagnet om, at "han erkender, at han har lagt mange oplysninger  

 ud på hjemmesiden, men afviser at være bagmanden" er fremsat  

 en forkert faktisk oplysning vedrørende klager, og klager er derfor  

 ikke berettiget til et genmæle.
Nævnet bemærker, at  

 udtrykket "lagt ud" må anses at ligge inden for rammerne af  

 redaktionel formuleringsfrihed.
Nævnet finder heller ikke, at DR har  

 tilsidesat god presseskik ved det pågældende udsagn.
 Heller ikke i relation til udsagnet om, at " Ib  

  Andersen har indgivet politianmeldelse for ærekrænkelse og  

 overtrædelse af registerloven", er det nævnets opfattelse,  

 at klageren er berettiget til genmæle, eller at DR har tilsidesat god  

 presseskik.
 Afsagt den 12. september 2001.
