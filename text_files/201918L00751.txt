Ændringsforslag stillet den 7. maj 2020 Ændringsforslag til 3. behandling af Forslag til lov om ændring af lov om ændring af straffeloven, retsplejeloven, lov om konkurrence- og forbrugerforhold på telemarkedet, våbenloven, udleveringsloven samt lov om udlevering af lovovertrædere til Finland, Island, Norge og Sverige (Ændring af revisionsbestemmelse) [af justitsministeren (Nick Hækkerup)]:
Til § 2 Af justitsministeren:
 1) Datoen »1. april 2020« ændres til: »1. juni 2020«.
[Udskydelse af lovens ikrafttræden] Bemærkninger Til nr. 1 Ændringsforslaget indebærer, at ikrafttrædelsesdatoen udskydes fra den 1. april 2020 til den 1. juni 2020, hvilket skyldes, at Folketingets 3. behandling af forslaget som følge af corona-situationen blev udskudt fra den 12. marts 2020 til den 12. maj 2020.
