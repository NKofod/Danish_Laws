Nr BTL 197 Betænkning over Forslag til lov om ændring af lov om børnetilskud og  

 forskudsvis udbetaling af børnebidrag (Udvidelse af modtagerkredsen for  

 ydelser til særlige grupper af børn)   

 Nr L 197 1990-91, 2. samling Afgivet af Socialudvalget Afgivet: 19910523 Udvalget har behandlet lovforslaget i en række møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og bemærker i øvrigt:
 Det er helt rimeligt, at det offentlige kan gå ind og støtte familier, der  

 har fået tvillinger eller trillinger eller endnu flere børn, idet det som  

 regel ikke er noget, som folk selv har indflydelse på.
 Det er til gengæld ikke rimeligt, at man nu vil gå ind og støtte familier,  

 der vil adoptere tvillinger eller flere søskende.
Hvis folk ikke har råd til at adoptere tvillinger, må de lade være med  

 dette og i stedet finde et andet barn, som ikke er tvilling.
Det er ikke  

 rimeligt, at man blot kan lade udgifterne betale af det offentlige, hvis man  

 vil adoptere tvillinger.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
