 1. INDLEDNING.
 Denne vejledning er udarbejdet af Arbejdsskadestyrelsen i forbindelse med  

 en forsøgsordning, der etableres fra 1. januar 1991, hvorefter Rigspolitiet  

 tager stilling i sager om erstatning efter arbejdsskadeforsikringsloven § 25  

 for arbejdsskadesager inden for politiet.
 Vejledningen er udarbejdet således, at lovgrundlaget gennemgås i afsnit 2  

 og Arbejdsskadestyrelsens praksis i afsnit 3 og 4. Afsnit 5 beskriver  

 forskellige behandlinger mv, der ikke kan betales efter § 25. I afsnit 6  

 beskrives en række tilfælde af sager, i hvilke Rigspolitiet ikke på egen hånd  

 kan tage stilling og i afsnit 7 er optrykt de blanketter, Styrelsen på  

 nuværende tidspunkt anvender i denne type af sager.
Vejledningen er blandt andet udarbejdet på grundlag af  

 "Arbejdsskadeforsikringsloven med kommentarer" af Asger Friis og  

 Ole Behn, G.E.C.
Gads forlag, 1984, samt på grundlag af en række principielle  

 sager, der har været behandlet i Arbejdsskadestyrelsen.
 Af vejledningen fremgår, hvorledes Arbejdsskadestyrelsen administrerer §  

 25, idet det er tanken, at Rigspolitiet skal anvende de samme kriterier.  

 Tvivlstilfælde bør forelægges for Arbejdsskadestyrelsen.
 2. LOVTEKSTEN.
 Arbejdsskadeforsikringsloven § 25 har jfr. lovbekendtgørelse nr. 450 af  

 25. juni 1987 følgende formulering:
 Sygebehandling, optræning og hjælpemidler m.m.
§ 25.  Skønner Arbejdsskadestyrelsen under sagens  

 behandling, at sygebehandling eller optræning er nødvendig for at opnå bedst  

 mulig helbredelse, skal forsikringsselskabet betale udgifterne herved i det  

 omfang, disse ikke kan afholdes efter lov om offentlig sygesikring eller som  

 led i behandlingen på offentligt sygehus.
Optræningen skal foretages som  

 efterbehandling under lægelig kontrol i umiddelbar tilknytning til  

 sygebehandlingen i de optræningsinstitutioner, Arbejdsskadestyrelsen har  

 godkendt hertil.
 Stk. 2.  Skønner Arbejdsskadestyrelsen under sagens  

 behandling, at anskaffelse af proteser, briller og lignende hjælpemidler samt  

 sygevogne er nødvendig for at sikre sygebehandlingens eller genoptræningens  

 resultater, for at formindske arbejdsskadens følger eller for nøjere at kunne  

 bestemme omfanget af erhvervsevnetabet og graden af varigt mén, skal  

 forsikringsselskabet betale udgifterne hertil.
 Stk. 3.  Stk. 1 og 2 gælder også ved genoptagelse af  

 sagen med henblik på en ændret vurdering af erhvervsevnetabet og det varige  

 mén.
 Stk. 4.  Har en forsikret under arbejdet anvendt et af  

 de hjælpemidler, der er nævnte i stk. 2, og er hjælpemidlet blevet beskadiget  

 som følge af arbejdet eller de forhold, hvorunder arbejdet foregår, skal  

 forsikringsselskabet afholde udgifterne til reparation, eventuelt fornyelse  

 af hjælpemidlet.
 Stk. 5.  Chefen for Arbejdsskadestyrelsen kan fastsætte  

 regler om, i hvilket omfang, der kan ske dækning af udgifter efter stk. 2-4.
 3. GENERELLE REGLER.
 For at en udgift kan betales efter § 25 skal der foreligge en anerkendt  

 arbejdsskade i overensstemmelse med arbejdsskadeforsikringslovens § 9. Dette  

 krav fraviges dog tildels for så vidt angår erstatning efter § 25, stk. 4,  

 jfr. denne vejlednings afsnit 3.4.
 3.1. Stk. 1. Sygebehandling og optræning.
 3.1.1. Formelle betingelser.
 Bestemmelsen i § 25, stk. 1, giver adgang til at betale for egentlig  

 sygebehandling og bestemmelsen indeholder en række formelle betingelser, der  

 skal være opfyldt for, at en sygebehandling kan betales efter  

 arbejdsskadeforsikringsloven § 25.
1. Behandlingen skal være lægeordineret og lægeligt  

 indiceret, 2. Der skal være tale om behandling af arbejdsskadens  

 følger (Broforbindelse), 3. Behandlingen skal som udgangspunkt være af en type,  

 der er anerkendt som tilskudsberettiget efter lov om offentlig sygesikring.
Det kan tilføjes, at det er uden betydning, om den enkelte tilskadekomne  

 konkret opfylder betingelserne for at modtage tilskud efter lov om offentlig  

 sygesikring.
Det er dog en forudsætning, at sygesikringslovens regler er  

 opfyldt.
Ved opgørelse af erstatningen skal eventuelt tilskud fra den offentlige  

 sygesikring og fra "Danmark" trækkes fra.
Der kan derfor være behov  

 for at forlange originalregning indsendt.
Ved behandling mere end 1 år efter skaden kræves særlig dokumentation for  

 sammenhængen mellem skaden og nødvendigheden af behandlingen.
Det kan være  

 påkrævet med lægeerklæring, aktuelle hospitalsoplysninger eller  

 speciallægeerklæring.
Hvilken dokumentation, der i den enkelte sag må anses  

 for mest hensigtsmæssig må bero på en konkret vurdering.
 Som hovedregel kan der ikke betales for behandling udover 2 år efter  

 arbejdsskaden.
 Behandling, der ikke er afsluttet inden 2 år efter ulykkestilfældet har  

 typisk ikke haft helbredende virkning på arbejdsskadens følger ligesom  

 behandling, der iværksættes så sent i forhold til arbejdsskaden ikke kan  

 antages at have effekt og er derfor normalt ikke lægeligt indiceret.
Dette gælder dog ikke undtagelsesfrit, jfr. nedenfor under afsnit 3.1.1.2.
 Endvidere indeholder bestemmelsen en række formuleringer, der nedenfor  

 uddybes:
 3.1.1.1. Forudgående godkendelse af behandlingen.
 I princippet betales udgifter til sygebehandling alene efter en  

 forudgående godkendelse af Arbejdsskadestyrelsen (eller pågældende  

 forsikringsselskab).
I adskillige situationer (for eksempel hvor sygebehandling er iværksat  

 umiddelbart efter arbejdsskaden) er det ikke muligt at afvente denne  

 godkendelse.
Den praktiske hovedregel er derfor, at Arbejdsskadestyrelsen  

 (/forsikringsselskabet) også i disse tilfælde betaler udgiften.
 3.1.1.2. Under sagens behandling.
 Arbejdsskadeforsikringsloven giver som udgangspunkt alene økonomisk  

 kompensation for de varige følger af en arbejdsskade.
 For så vidt angår udgifter efter § 25 gøres der imidlertid en undtagelse,  

 idet disse udgifter som udgangspunkt kun kan afholdes efter  

 arbejdsskadeforsikringsloven, mens sagen er under behandling (dels i  

 pågældende forsikringsselskab og dels) i Arbejdsskadestyrelsen.
 For så vidt angår arbejdsulykkerne kan der betales erstatning efter § 25  

 fra ulykkestidspunktet.
 For så vidt angår erhvervssygdommene kan det give anledning til en række  

 spørgsmål om starttidspunktet for behandlingen.
 I denne vejledning vil dette særlige problem ikke blive omtalt nærmere,  

 men udgangspunktet må være, at behandlingen kan betales, fra det tidspunkt,  

 hvor anmeldelse om erhvervssygdommen er modtaget i Arbejdsskadestyrelsen  

 (eller i et forsikringsselskab).
 Spørgsmålet om, hvor længe der kan betales udgifter efter § 25, kan som  

 udgangspunkt besvares med, at udgifterne kan betales indtil  

 Arbejdsskadestyrelsen har truffet afgørelse om både erstatning for varigt  

 mén og erstatning for tab af erhvervsevne (de to afgørelser træffes  

 ikke altid samtidig).
I de tilfælde, hvor der ikke bliver tale om anden erstatning i sagen end  

 betaling af udgifter efter § 25, har Arbejdsskadestyrelsen anlagt den  

 praksis, at retten til betaling af sygebehandling mv, bortfalder på det  

 tidspunkt, hvor der efter arbejdsskadeforsikringsloven § 26 skal være truffet  

 afgørelse i sagen.
Det vil sige 2 år efter arbejdsskadens indtræden,  

 hvorefter yderligere behandling normalt ikke vil være lægeligt indiceret.
 Denne praksis er tiltrådt af Den sociale Ankestyrelse.
 Efter Styrelsens praksis kan der undtagelsesvis betales for behandling,  

 der fortsætter efter at Styrelsens har truffet afgørelse om erstatning for  

 varigt mén og tab af erhvervsevne.
Betaling af behandling efter afgørelsen kan for eksempel komme på tale,  

 hvis en behandlingsserie (på for eksempel 12 behandlinger) hos for eksempel  

 fysioterapeut, er påbegyndt inden Styrelsens afgørelser.
For at betalingen  

 kan fortsættes kræves, at behandlingsrækken er påbegyndt inden de nævnte  

 tidspunkter samt at Styrelsen har givet tilsagn om, at behandlingsrækken kan  

 betales.
 Se om dette spørgsmål nærmere nedenfor i afsnit 6.
 3.1.2. Forholdet til anden lovgivning.
 Arbejdsskadeforsikringslovens § 25, stk. 1, er subsidiær i forhold til lov  

 om offentlig sygesikring og lov om sygehusvæsenet for så vidt angår betaling  

 for sygebehandling mv.
 Dette medfører, at der ikke kan ydes betaling for udgifter, der kan dækkes  

 efter lov om offentlig sygesikring eller efter sygehuslovgivningen.
 Hvis der er begrænsninger i dækningen efter sygesikringsloven eller  

 sygehusloven, kan der dog ydes betaling efter arbejdsskadeforsikringsloven  

 for den del af udgiften, der ikke dækkes på anden måde.
 3.1.3. Følgeudgifter samt anden økonomisk kompensation til tilskadekomne.
 Når en sygebehandling er blevet godkendt efter § 25, stk. 1, omfatter  

 godkendelse også de følgeudgifter, der er forbundet med behandlingen for  

 eksempel transport.
 Det er dog stadigvæk en forudsætning, at disse udgifter ej heller betales  

 af anden lovgivning.
 Hvis den pågældende fra anden side modtager økonomisk kompensation for den  

 pågældende udgift skal dette beløb fradrages i betalingen efter § 25.
 For så vidt angår transport kan oplyses, at der betales for billigste  

 forsvarlige offentlige transportmiddel eller for kørsel med egen bil svarende  

 til Statens laveste takst eller efter omstændighederne undtagelsesvis taxa.
 Taxa betales kun undtagelsesvis og nødvendigheden af kørsel med taxa skal  

 dokumenteres (en anerkendt grund er for eksempel dårlige offentlige  

 transportmuligheder).
 3.1.4. Hvilken sygebehandling kan der ydes tilskud til.
 Arbejdsskadeforsikringsloven indeholder ingen begrænsninger med hensyn til  

 arten af den sygebehandling, som det påhviler forsikringsselskaberne at  

 afholde udgifterne til.
Som udgangspunkt - men ikke undtagelsesfrit - gælder, at der alene ydes  

 tilskud til behandlingsformer, der er tilskudsberettigede efter  

 sygesikringsloven.
Samtidig skal betingelsen om, at der ved behandlingen skal  

 opnås den bedst mulige helbredelse, være opfyldt.
 Der kan derfor - hvis ovennævnte betingelser for betaling af  

 sygebehandling i øvrigt er til stede - blive tale om betaling for:
1. almindelig lægebehandling 2. speciallægebehandling 3. ambulant behandling på sygehus 4. behandling under indlæggelse på sygehus 5. andre behandlingsformer, jfr. nedenfor afsnit 4.1 6. (gen)optræning 3.2. Stk. 2. Proteser, briller og andre hjælpemidler.
Efter denne bestemmelses § 25, stk. 2 kan der ydes betaling til en række  

 forskellige former for proteser og andre hjælpemidler mv., altså midler, der  

 afhjælper en fysisk defekt og typisk er fremstillet individuelt til  

 vedkommende skadelidte.
I det følgende vil de ting, der kan blive betalt  

 efter bestemmelsen generelt blive omtalt som "hjælpemidler." 3.2.1. Generelle bemærkninger.
I modsætning til § 25, stk. 1, er stk. 2 primær i forhold til anden  

 lovgivning.
Dette betyder, at den tilskadekomne har ret til at få betalt det  

 pågældende hjælpemiddel efter arbejdsskadeforsikringsloven, uanset om den  

 tilskadekomne i øvrigt måtte være berettiget til det pågældende hjælpemiddel  

 efter anden lovgivning, hvilket typisk vil være bistandsloven.
 Formålet med hjælpemidlet kan være dels et forsøg på at formindske  

 omfanget af det varige mén og dels et forsøg på at formindske tabet af  

 erhvervsevne (eller begge dele).
 I lighed med § 25, stk. 1, kan hjælpemidlet alene ydes under sagens  

 behandling, jfr. ovenfor under afsnit 3.1.1.2.
 3.2.2. Hvad kan betales efter stk. 2.
 Opremsningen i selve bestemmelsen er - jfr. ordene "og lignende  

 hjælpemidler" - ikke udtømmende.
 Der kan betales til proteser og briller, som er direkte omtalt i  

 bestemmelsen.
 Ved lignende hjælpemidler forstås for eksempel bandager, kontaktlinser,  

 tandproteser, høreapparater, hørebriller, ortopædisk fodtøj, krykker,  

 støttekorsetter og parykker samt andre hjælpemidler, der har til formål at  

 erstatte tabet af en legemsdel eller bedre funktionen af en legemsdel.
 Der kan endvidere ydes betaling for "sygevogne", hvorved forstås  

 egentlige kørestole, mens der ikke kan ydes betaling for invalidebiler.
 Der er i alle tilfælde et krav, at det pågældende hjælpemiddel skal  

 erstatte eller bedre funktionen af en legemsdel, der er beskadiget ved en  

 arbejdsskade.
3.3. Stk. 3. Genoptagelse af erstatningsspørgsmålet Stk. 3  giver mulighed for at yde betaling af udgifter  

 efter § 25 i de tilfælde, hvor sagen senere genoptages til fornyet  

 overvejelse af erstatningsspørgsmålet (varigt mén og/eller tab af  

 erhvervsevne).
 Det er i denne forbindelse uden betydning om sagen genoptages på  

 Arbejdsskadestyrelsens eller tilskadekomnes foranledning.
 Det er dog en betingelse, at Arbejdsskadestyrelsen har truffet afgørelse  

 om sagens genoptagelse.
 Denne bestemmelse vil ikke få betydning i forbindelse med den for  

 søgsordning, der tænkes etableret med Rigspolitiet, idet sagen skal behandles  

 af Arbejdsskadestyrelsen, hvis der er grundlag for erstatning for varigt  

 mén og/eller tab af erhvervsevne.
 3.4. Stk. 4. Ødelagte hjælpemidler.
 Efter arbejdsskadeforsikringsloven ydes der normalt kun erstatning for  

 personskade i forbindelse med egentlige ulykker.
 § 25,  stk. 4, er imidlertid en undtagelse fra dette  

 udgangspunkt.
 Efter denne bestemmelse kan der - selvom der ikke er tale om personskade -  

 ydes erstatning for "de hjælpemidler, der er nævnt i stk. 2", hvis  

 den pågældende "under arbejdet" har anvendt et sådant hjælpemiddel,  

 og hjælpemidlet er "blevet beskadiget som følge af arbejdet eller de  

 forhold, hvorunder arbejdet foregår".
 Der kan ydes erstatning både for reparation og for fornyelse af det  

 pågældende hjælpemiddel.
 Det er kun de hjælpemidler, der er nævnt i stk. 2, der kan kompenseres  

 efter denne bestemmelse, der således ikke giver adgang til at erstatte  

 ødelagt arbejdstøj eller private effekter.
 For at der kan ydes erstatning efter stk. 4 kræves som nævnt foran:
1. at hjælpemidlet er anvendt under arbejdet, 2. at hjælpemidlet er beskadiget som følge af  

 arbejdet, eller de forhold, hvorunder arbejdet foregår.
 Det skal tilføjes, at de nævnte betingelser ikke stiller krav om, at der  

 samtidig skal være sket en ulykke/"begivenhed" i overensstemmelse  

 med arbejdsskadeforsikringslovens ulykkesbegreb.
Efter stk. 4 er der intet til hinder for, at et hjælpemiddel kan  

 erstattes, selvom beskadigelsen skyldes længere tids påvirkning af  

 hjælpemidlet.
Dette kan for eksempel være tilfælde ved private briller, der -  

 uanset beskyttelsesbriller har være anvendt - rammes af svejsegløder, og  

 dermed langsomt beskadiges.
 Der er ikke ret til erstatning for ødelagte hjælpemidler, hvis der er tale  

 om "egen skyld" hos den pågældende, uanset om det er i form af  

 forkert eller uhensigtsmæssig (sløset) behandling af hjælpemidlet, idet der i  

 disse tilfælde ikke er sammenhæng mellem arbejdet eller de forhold arbejdet  

 foregår under.
 Der kan dog i visse tilfælde være anledning til at gøre en undtagelse  

 herfra, hvilke kan ske i tvivlstilfælde, hvis for eksempel der på grund af  

 særlige forhold på arbejdspladsen sker større beskadigelse af hjælpemidlet  

 end den pågældende kunne have påregnet som følge af "egne forhold".
3.5. Stk. 5. Administrative regler om § 25, stk. 2-4 Bestemmelsen er indføjet i arbejdsskadeforsikringsloven ved lov nr. 142 af  

 25. marts 1987. Af de bemærkninger, der ledsagede lovforslaget fremgår, at  

 hjemmelen blandt andet er tænkt til at fastsætte maksimumgrænser for  

 erstatning efter § 25.
 Hjemmelen er senest udnyttet ved § 4 i Arbejdsskadestyrelsen  

 bekendtgørelse nr. 4 af 4. januar 1990, hvor der er fastsat et maksimumbeløb  

 for erstatning for brillestel, jfr. nedenfor under 4.2.
 4. NÆRMERE OM ARBEJDSSKADESTYRELSEN PRAKSIS EFTER §  

 25.
4.1. Stk. 1. Sygebehandling og optræning Ovenfor i afsnit 3.1.4. er generelt beskrevet, hvilke former for  

 sygebehandling mv, der kan ydes tilskud til efter § 25.
 Der giver sjældent anledning til problemer, når der er tale om behandling  

 hos alment praktiserende læge, speciallæge eller når behandlingen foretages  

 ambulant eller under indlæggelse på hospital.
Derimod kan der rejse sig en række spørgsmål, når der er tale om andre  

 former for behandling.
Nogle af disse spørgsmål vil blive omtalt i det  

 følgende:
 Andre former for behandling mv, der kan betales efter § 25.
1. Fysioterapi kan betales efter  

 arbejdsskadeforsikringsloven.
Patientens (skadelidtes) andel kan betales.  

 Sygesikringens andel trækkes fra sammen med eventuelle andre tilskud.
Der  

 kræves dokumentation (det vil sige originale regninger, eller hvis  

 originalregningen er indsendt til Danmark tydelig kopi, hvoraf det fremgår,  

 hvad der er trukket fra.
2. For så vidt angår udgifter til  

 kiropraktorbehandling bemærkes, at disse kan dækkes, hvis der er tale om  

 behandling hos en kiropraktor, der har overenskomst med sygesikringen og som  

 er medlem af Dansk Kiropraktorforening.
Det vil sige, at der kan ydes tilskud  

 til den konkrete behandling efter bestemmelserne i lov om offentlig  

 sygesikring.
Efter arbejdsskadeforsikringsloven er det ikke en betingelse, at  

 der i den konkrete sag er ydet tilskud, ligesom det ikke i disse situationer  

 er et krav, at der foreligger lægehenvisning.
Behandling skal dog være  

 lægeligt indiceret Behandlinger og røntgenundersøgelser hos kiropraktor ud  

 over det antal, hvortil sygesikringen yder tilskud, betales fuldt ud i det  

 omfang, der har været lægelig indikation for disse behandlinger og  

 røntgenundersøgelser.
 Ved opgørelsen af erstatningen forholdes som under 1 om fysioterapi.
 3. Laserbehandling foretages enten af fysioterapeut,  

 typisk som en del af fysioterapien, eller af en læge/hospital eller på  

 særligt institut.
 Efter arbejdsskadestyrelsens praksis refunderes udgifter til  

 laserbehandling, når:
a. behandlingen udføres af en fysioterapeut eller af en læge, b. behandlingen skønnes lægelig nødvendig til behandlingen af  

 arbejdsskadens følger.
 Behandlingen betales fuldt ud og særligt med hensyn til behandling  

 foretaget af læge bemærkes, at det er laserbehandlingen, der er accepteret og  

 ikke blot konsultationen hos lægen.
4. Ligeledes kan udgifter til for eksempel akupunktur  

 dækkes.
Det er dog ved denne type af behandlinger en betingelse, at  

 behandlingen udføres af en læge.
 Behandlinger ud over det antal, hvortil sygesikringen yder tilskud,  

 betales fuldt ud i det omfang, der har været lægelig indikation for disse  

 behandlinger.
 5. Medicinudgifter skal efter sygesikringsloven  

 betales helt eller delvis af den tilskadekomne selv, uanset om en  

 sygebehandling i øvrigt er vederlagsfri.
I disse tilfælde, vil udgiften kunne dækkes efter § 25, hvis de sædvanlige  

 betingelser er opfyldt.
Kravet om, at medicinen skal være nødvendig for at  

 opnå helbredelse, er dog i et vist omfang fraveget for så vidt angår  

 smertestillende medicin.
Det må i disse tilfælde antages, at skadelidte uden  

 smerter vil fungere bedre i sin hverdag, hvilket antagelig vil bidrage til  

 bedst mulig helbredelse.
 Det skal understreges, at udgiften til smertestillende medicin alene ydes,  

 når der er tale om receptpligtig medicin.
6. Psykologbehandling.
Behandling hos psykolog er ikke  

 tilskudsberettiget efter lov om offentlig sygesikring.
 For at psykologbehandling kan betales efter arbejdsskadeforsikringsloven  

 kræves som udgangspunkt, at der er tale om en anerkendt arbejdsskade.
 I visse situationer betales der imidlertid for psykologbehandling uden at  

 der særskilt er taget stilling til spørgsmålet om anerkendelse af  

 arbejdsskade.
 Det drejer sig om lokomotivførere, der har påkørt mennesker, bank- og  

 sparekassepersonale, der har været udsat for væbnet røveri mv., hvor der ikke  

 kan være tvivl om anerkendelsesspørgsmålet.
Som det er omtalt ovenfor under afsnit 3.1.1.1. kan behandling i særlige  

 tilfælde iværksættes umiddelbart efter arbejdsskaden uden at afvente en  

 forudgående godkendelse af behandlingen.
Det accepteres i disse sager, hvor  

 psykologbehandling skal iværksættes straks, at yde tilskud til akut  

 psykologbehandling i op til en måned uden lægehenvisning.
Er der konkret  

 behov for yderligere psykologbehandling, kan der ydes tilskud efter  

 bestemmelsens almindelige regler, det vil sige efter lægehenvisning.
 Ved vurderingen af, om der i øvrigt kan ydes tilskud til  

 psykologbehandlingen efter arbejdsskadeforsikringsloven lægger Styrelsen vægt  

 på blandt andet følgende forhold:
 1. Hvis den pågældende selv har været i fare kan der  

 ydes tilskud til behandlingen.
 2. Hvis den pågældende alene har været vidne kan der  

 ikke ydes tilskud til behandlingen.
 Den enkelte sags konkrete omstændigheder kan dog medføre, at disse  

 generelle retningslinier fraviges.
 Spørgsmål om betaling af psykologbehandling bør dog i alle tilfælde, hvor  

 der ikke foreligger personskade, forelægges for Arbejdsskadestyrelsen.
 7. Se om udgifter til tandbehandling i det hele  

 nedenfor i afsnit 4.2.
 8. Udgifter til leje eller køb af TNS- apparat kan  

 refunderes, hvis:
1. Der foreligger dokumenteret nervebeskadigelse, og 2. TNS-apparatet i det enkelte tilfælde skønnes  

 lægeligt indiceret og 3. Apparatet skal være ordineret af en speciallæge 9. Arbejdsskadeforsikringsloven åbner adgang for, at  

 der i konkrete sager kan ydes tilskud til behandling på forskellige  

 institutioner, hvis det under behandlingen af en sag lægeligt skønnes, at  

 behandlingen eller optræningen er nødvendig for at opnå bedst mulig  

 helbredelse.
 Arbejdsskadeforsikringsloven giver derimod ikke mulighed for egentlige  

 generelle godkendelser af behandlings- og optræningsinstitutioner.
 10 Som hovedregel betales der ikke for udgifter til svømning.
Den sociale Ankestyrelsen har fastslået, at der i visse tilfælde ved  

 rygskader kan betales for udgifter til svømning.
Dette er sket ud fra den  

 begrundelse, at dette kan ligestilles med bassinbehandling, og der skal  

 således i det enkelte tilfælde være behov for bassinbehandling.
Ankestyrelsen  

 har lagt vægt på, at der har været tale om særlig  

 handikap-/genoptræningssvømning for eksempel i særligt opvarmet bassin.
 Endvidere kan der ske betaling af udgifter til svømning, når der er tale  

 om lægeordineret svømning.
Ydes der i den konkrete sag tilskud til den pågældende behandling efter  

 sygesikringsloven, kan der efter arbejdsskadeforsikringsloven betales for den  

 andel af udgifterne, der ikke betales efter sygesikringsloven.
Ydes der ikke  

 tilskud efter anden lovgivning til den enkelte behandling, kan hele udgiften  

 betales efter arbejdsskadeforsikringsloven.
 4.2. Stk. 2. Proteser, briller og lignende hjælpemidler.
Som det er oplyst ovenfor i afsnit 3.2.2. er det ikke udtømmende angivet i  

 loven hvilke hjælpemidler, der kan ydes erstatning for.
I det følgende vil  

 der blive angivet enkelte begrænsninger med hensyn til erstatning efter denne  

 bestemmelse.
 Der ydes som udgangspunkt alene erstatning for første anskaffelse af det  

 pågældende hjælpemiddel.
 Der ydes ikke erstatning til "luksusprægede" hjælpemidler, men  

 hvis den tilskadekomne selv har anskaffet et sådant, vil han kunne få  

 refunderet det beløb, der svarer til, hvad et tilsvarende almindeligt  

 hjælpemiddel koster.
 Udgiften til erstatning for briller (brillestel og glas) giver anledning  

 til særlige problemer.
Udgangspunktet er, at udgiften til nye glas erstattes fuldt ud.
Det samme  

 gælder udgiften til eventuel indslibning af glas i stellet.
Der er imidlertid vid forskel på prisen på nye brillestel.
Derfor har  

 chefen for Arbejdsskadestyrelsen i medfør af bestemmelsen i § 25, stk. 5,  

 fastsat et maksimum for erstatning af brillestel.
Dette beløb reguleres hvert  

 år pr. 1. april og udgør, jfr.
Arbejdsskadestyrelsens bekendtgørelse nr. 4 af  

 4. januar 1990, pr. 1. april 1990: 630 kr.
 Det skal understreges, at beløbet kan fraviges.
 Erstatning udover det fastsatte maksimum kan efter omstændighederne ske,  

 når den tilskadekomne har været nødsaget til at indkøbe særlig stel for  

 eksempel på grund af allergi eller der er særlig behov for letvægtsbriller  

 eller de beskadigede briller var nye.
 Arbejdsskadestyrelsen har den praksis, at briller under 1 år betragtes som  

 nye.
 For fuldstændighedens skyld kan det nævnes, at maksimumbeløbet er fastsat  

 efter udtalelse fra Danmarks Optikerforening.
 For så vidt angår udgifter til tandbehandling opstår ikke sjældent det  

 problem, at tilskadekomnes tandstatus før arbejdsskaden var dårlig, og at den  

 dårlige tandstatus kræver en dyrere tandbehandling for at tilvejebringe blot  

 en tilfredsstillende erstatning for behandling af de tænder, der er  

 beskadiget ved arbejdsskaden.
 Afgørelsen af dette spørgsmål bør dog forelægges for  

 Arbejdsskadestyrelsen.
 Det er et almindeligt princip i dansk erstatningsret (og forsikringsret),  

 at den tilskadekomne ikke må opnå "overkompensation", og der har  

 derfor udviklet sig en praksis, hvorefter tilskadekomne efter  

 arbejdsskadeforsikringsloven får dækket en forholdsmæssig del af udgifterne  

 ved tandbehandlingen, selvom han i øvrigt får foretaget en fuldstændig  

 tandbehandling.
 Dette princip gælder også for tilskud til andre hjælpemidler.
 4.3. Stk. 3 og stk. 4.
 De ovenfor under 3.1. og 3.2. anførte retningslinier gælder også i de  

 tilfælde, hvor der skal tages stilling til eventuel erstatning efter § 25 i  

 genoptagelsessituationen (stk. 3) og i de tilfælde, hvor der ikke samtidig  

 foreligger egentlig personskade (stk. 4).
 5. OM FORSKELLIGE UDGIFTER, DER IKKE KAN BETALES EFTER  

 § 25.
Forsikringsselskaberne og Arbejdsskadestyrelsen er gennem tiden blevet  

 mødt med krav om betaling af forskellige udgifter, der har tilknytning til  

 arbejdsskaden, men hvor man alligevel har været af den opfattelse, at de  

 pågældende udgifter ikke kan dækkes af loven.
Disse udgifter vil blive omtalt  

 i det følgende.
 1. Der kan ikke betales udgifter til hjemmehjælp efter  

 bestemmelsen, uanset om hjemmehjælpen er nødvendiggjort af arbejdsskaden.
2. Ekstraudgifter, som den tilskadekomne har afholdt  

 for at kunne klare sit sædvanlige arbejde, for eksempel øgede  

 transportomkostninger.
Det er allerede omtalt ovenfor, at der ikke kan ydes  

 betaling for invalidebiler.
 3. Indretning af lejlighed, herunder anskaffelse af  

 særlige møbler (senge).
 4. Ændring og anskaffelse af arbejdsredskaber kan som  

 hovedregel ikke betales.
 5. Udgifter til massage.
 6. Udgifter til zoneterapi.
 7. Udgifter til Mensendieckgymnastik.
 8. Udgifter til almindeligt fodtøj (ikke specielt  

 tilpasset fodtøj).
 9. Udgifter til Helseinstitutter (for eksempel Form og  

 Figur).
 6. SÆRLIGT OM TILFÆLDET, HVOR ET LANGVARIGT  

 BEHANDLINGSFORLØB IKKE KAN UDELUKKES.
 I de sager, hvor Rigspolitiet efter forsøgsordningen, skal tage stilling  

 til spørgsmålet om betaling af udgifter efter § 25, vil der som udgangspunkt  

 ikke samtidig blive taget særskilt stilling til spørgsmålet om erstatning  

 efter arbejdsskadeforsikringslovens § 27 og 28 (erstatning for varigt  

 mén og tab af erhvervsevne).
 Højesteret har den 23. marts 1990 afsagt en dom, hvorefter der efter  

 ulykkesforsikringsloven skal betales for udgifter til tandbehandling 17 år  

 efter ulykkestilfældet.
 Højesteret har i sin afgørelse, der ændrer Østre Landsrets afgørelse,  

 anført:
"Højesteret finder, at der ikke i ulykkesforsikringslovens § 21 eller  

 i andre bestemmelser i loven er fornøden hjemmel for at afskære det fremsatte  

 erstatningskrav." Det er Arbejdsskadestyrelsens opfattelse, at dommen ville have fået samme  

 udfald, hvis det var arbejdsskadeforsikringslovens bestemmelser, der var  

 anvendt.
 I de tilfælde, hvor det må forventes, at der senere kan rejses krav efter  

 arbejdsskadeforsikringslovens § 25, bør Rigspolitiet forelægge sagen for  

 Arbejdsskadestyrelsen til afgørelse af spørgsmålet om erstatning efter §§ 27  

 og 28.
 Dette vil navnlig være tilfældet i sager om udgifter til tandbehandling,  

 hvor den behandlende tandlæge ikke kan udelukke, at senere tandbehandling kan  

 blive nødvendig.
 Når Arbejdsskadestyrelsen herefter har truffet afgørelse om  

 erstatningsspørgsmålet efter §§ 27 og 28 finder bestemmelserne i lovens § 29  

 om 5 års frist for genoptagelse anvendelse.
