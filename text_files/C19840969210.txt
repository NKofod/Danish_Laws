(Samtlige kommunalbestyrelser og  

 Civilforsvarskommissionen for Storkøbenhavn, samtlige CF-regioner,  

 Civilforsvarsforbundet/DKB og foreningen af civilforsvarsledere i  

 Danmark) Med cirkulærskrivelse af 14. oktober 1983 til samtlige kommunalbestyrelser  

 og civilforsvarskommissionen for Storkøbenhavn om uddannelse af frivilligt  

 personel i det kommunale civilforsvar udsendte Civilforsvarsstyrelsen plan  

 for uddannelse af frivillige menige i det kommunale civilforsvar (CF-form  

 532).
 I tilslutning til ovennævnte cirkulærskrivelse af 14. oktober 1983 følger  

 hermed kursusbeskrivelse, pensum- og lektionsplan, instruktørvejledning og  

 blad til uddannelsesoversigten for civilforsvarets grunduddannelse.
Civilforsvarets grunduddannelse, der er fælles for kvinder og mænd, er  

 obligatorisk for alle frivillige i civilforsvaret.
Uddannelsen forstås af  

 Civilforsvars-Forbundet og er af 24 timers varighed.
Efter 24 timers-kurset udleveres der uniform til de frivillige, der har  

 indgået kontrakt om frivillig tjeneste i civilforsvaret.
I tilslutning hertil  

 gives en 12 timers supplerende grunduddannelse, der omfatter CF-optræden,  

 uniformsbestemmelser m.v. samt uddannelse i beskyttelse mod virkningerne af  

 masseødelæggelsesvåben.
 Udlevering af uniform samt den supplerende grunduddannelse forestås for  

 alle frivillige af det kommunale civilforsvar.
 Pensum- og lektionsplan, instruktørvejledning og blad til  

 uddannelsesoversigten for den supplerende grunduddannelse vedlægges.
 Rettelsesblade til Plan for uddannelse af frivillige menige i det  

 kommunale civilforsvar, CF-form 532 og rettelsesblade til  

 Uddannelsesoversigten, CF-form 511 følger senere.
 Vedrørende tilmelding til civilforsvarets grunduddannelse, kursusbevis  

 samt ansøgning og kontakt om frivillig tjeneste i civilforsvaret henvises til  

 Civilforsvarsstyrelsens cirkulærskrivelse af d.d. vedrørende nye formularer  

 til kontrakter m.v. for frivillig tjeneste i civilforsvaret.
 P.D.V.
 E.B.
