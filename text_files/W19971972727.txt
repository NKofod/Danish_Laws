I forbindelse med ansøgninger om kontanthjælp underskriver ansøger et  

 såkaldt § 17-skema.
Af skemaerne fremgår sædvanligvis, at ansøger er gjort  

 bekendt med pligten til straks at underrette socialforvaltningen om enhver  

 forandring, der måtte ske i hans personlige og økonomiske forhold.
På  

 skemaets sidste side gives der eksempler på, hvad oplysningspligten nærmere  

 går ud på.
Som eksempler på ændringer i de økonomiske forhold, der skal gives  

 oplysninger om, nævnes ændring i bopælsforhold, flytninger for hustandens  

 medlemmer, ophold på institution og lignende.
Det er ikke sædvanligt, at der  

 nævnes noget om, at der skal gives oplysning om rejser til udlandet.
Ankestyrelsens praksis Ankestyrelsen har truffet flere afgørelser om ansøgers oplysningpligt i  

 forbindelse med rejser til udlandet sammenholdt med kommunens  

 vejledningspligt i denne forbindelse.
 Ankestyrelsen har truffet afgørelse i en sag, hvor ansøger, der modtog  

 hjælp efter bistandsloven, ikke havde orienteret kommunen om, at han på grund  

 af sin faders sygdom var rejst til sit hjemland.
Han var den 1. februar 1993 af kommunen blevet gjort bekendt med sin  

 oplysningspligt, herunder især at der skulle gives oplysning til kommunen om  

 udrejse af Danmark.
Han rejste til sit hjemland i april måned 1993 uden at  

 underrette kommunen.
Den hjælp ansøger havde modtaget under udlandsopholdet skulle  

 tilbagebetales, fordi han havde tilsidesat sin oplysningspligt og som følge  

 deraf uberettiget havde modtaget ydelser efter loven.
Der blev ved afgørelsen  

 især lagt vægt på, at ansøger var orienteret om, at han skulle give oplysning  

 om udrejse fra Danmark.
Afgørelsen er udsendt som SM O-2-96.
Ægtefæller I de fleste tilfælde fremgår det heller ikke af oplysningskemaerne, at der  

 skal ske underretning til kommunen også i de tilfælde, hvor der er tale om et  

 ægtepar, og hvor den ene ægtefælle alene rejser til udlandet.
Udbetaling af  

 kontanthjælp forudsætter som bekendt at begge ægtefæller opfylder deres  

 rådighedsforpligtelse.
 Ankestyrelsen har truffet afgørelse om dette spørgsmål i 2 sager.  

 Afgørelserne er offentliggjort ved SM O-122-96.
 I afgørelserne slås det fast, at begge ægtefæller skal opfylde  

 rådighedsforpligtelsen, for at nogen af dem er berettiget til kontanthjælp.
 Ved afgørelsen af om hjælpen kan kræves tilbagebetalt må der foretages en  

 konkret vurdering af, hvem der må antages at være modtager af hjælpen, samt i  

 hvilket omfang hjælpen må antages for at være modtaget mod bedre vidende.
 I begge sager blev ægtefællerne, der havde opholdt sig her i landet under  

 hustruernes rejse til udlandet, fritaget for tilbagebetaling af den hjælp, de  

 havde modtaget under hustruernes udrejse, da det ikke af sagerne fremgik, at  

 ægtefællerne i tilstrækkeligt omfang var vejledt om eller havde forstået  

 sammenhængen mellem hustruernes manglende opfyldelse af  

 rådighedsforpligtelsen og deres berettigelse til kontanthjælp.
I den ene sag forelå to under-skrevne erklæringer om oplysningspligt fra  

 henholdsvis maj 1995 og september 1995. Den sidste erklæring var underskrevet  

 efter ægtefællens tilbagekomst fra udlandet.
I denne erklæring var det  

 præciseret, at der ved oplysning om boligforhold, der havde betydning for  

 hjælpens størrelse, også skulle forstås oplysning om ophold uden for kommunen  

 m.v.
 For så vidt angår hustruens tilbagebetalingspligt blev der lagt vægt på,  

 at det ikke fremgik af sagens oplysninger, at hustruen i tilstrækkeligt  

 omfang var blevet vejledt om kon- tanthjælpsmodtagerens ret til ferie eller  

 ret til at oppebære kontanthjælp under ophold i udlandet, og at pligten til  

 at oplyse om sådanne forhold ikke fremgik af oplysningserklæringerne.
Utilstrækkelig vejledning Ankestyrelsen har behandlet endnu en sag om en kommunes vejledningspligt i  

 forbindelse med ansøgers ophold i udlandet.
Afgørelsen er offentliggjort som  

 SM O-32-97. Kommunen traf afgørelse om at ansøger skulle tilbagebetale den  

 kontanthjælp, han havde modtaget under et ophold i udlandet, da han ikke  

 havde meddelt kommunen, at han havde været udrejst af landet.
 Kommunen havde oplyst, at ansøgeren ikke havde under-skrevet  

 oplysningsskema, men at han jævnligt var gjort bekendt med sin  

 oplysningspligt, når han modtog bevillingsskrivelse angående kontanthjælp fra  

 kommunen.
 Heller ikke i denne sag fandt Ankestyrelsen, at der skulle ske  

 tilbagebetaling af hjælpen, da det ikke af sagen fremgik, at ansøger i  

 tilstrækkeligt omfang var blevet orienteret om, at han ikke kunne modtage  

 kontanthjælp under ophold i udlandet.
 Kommunens henvisning til bistandslovens § 18 og § 25, stk. 1, i  

 bevillingsskrivelsen ansås ikke i sig selv for at have været tilstrækkelig  

 vejledning for ansøger om hans oplysningspligt i forbindelse med udrejse fra  

 Danmark.
Dårlige danskkundskaber I en sag offentliggjort som SM O-112-97 underskrev ansøger ved hjælpens  

 start et oplysningsskema, hvoraf det fremgik, at ved udrejse af Danmark, skal  

 sagsbehandleren orienteres.
Ansøger forstod ikke dansk.
Det blev  

 efterfølgende oplyst, at ansøgers ægtefælle havde været ude af Danmark i  

 perioden 3. november 1994 - 29. maj 1995.
 Ankestyrelsen fandt, at sagsbehandleren i forbindelse med, at ansøger  

 havde skrevet under på §-17 skemaet burde have sikret sig, at hun forstod  

 skemaets indhold, således at hun vidste, hvad hun skrev under på.
Analfabeter Ankestyrelsen har endelig behandlet en sag, der udsendes som SM i oktober  

 1997. Den sag vedrørte en ansøger, der i marts 1993 søgte om kontanthjælp.
I  

 socialforvaltningens notat var anført: »§ 17-skema gennemgås, forsøgt at  

 forklare klienten vedrørende regler for modtagelse af bistandshjælp, herunder  

 § 18.
 Ansøger var analfabet og skemaet var underskrevet ved hjælp af  

 fingeraftryk.
 På skemaets sidste side var oplysningspligten nærmere beskrevet, men der  

 nævntes intet om ophold i udlandet.
 Ansøger havde været i udlandet i perioden 6. juni - 7. oktober 1996.
 Ankestyrelsen fandt ikke, at den kontanthjælp, ansøger havde modtaget i  

 ovennævnte periode var modtaget mod bedre vidende.
 Der blev herved lagt vægt på, at det ikke fremgik af sagen, at ansøger i  

 tilstrækkeligt omfang var orienteret om, at hun ikke var berettiget til at  

 modtage kontanthjælp under ophold i udlandet.
 Hverken det, der var anført i oplysningsskemaet om ansøgers  

 oplysningspligt eller de oplysninger, hun i øvrigt havde modtaget om  

 oplysningspligten i forbindelse med udrejse fra Danmark, kunne anses for  

 tilstrækkelig vejledning.
Konklusion Af de ovenfor refererede afgørelser fremgår, at for at der kan kræves  

 tilbagebetaling af hjælp modtaget under ophold i udlandet, skal der være tale  

 om grundig og udførlig vejledning om oplysningspligten i forbindelse med  

 udrejse af Danmark.
Det er således ikke tilstrækkeligt at henvise til, at der  

 skal gives oplysning om forandringer i de personlige og økonomiske forhold  

 uden en nærmere udførlig eksemplifikation, herunder en udtrykkelig oplysning  

 om, at der skal gives underretning om udlandsophold.
Det ville være hensigtsmæssigt om alle oplysningsskemaer, der anvendes i  

 kommunerne, blev forsynet med oplysning om, at ved rejser til udlandet  

 (herunder at den ene ægtefælle rejser til udlandet) skal der ske underretning  

 til kommunen.
Manglende underretning medfører krav om tilbagebetaling af  

 hjælpen.
Det er dog samtidig Ankestyrelsens opfattelse, at adskillige  

 kommuner nu har udformet langt mere udførlige oplysningsskemaer, hvoraf  

 oplysningspligten, herunder pligten til at oplyse om rejser til udlandet,  

 fremgår på en sådan måde, at det ikke bør kunne misforstås.
