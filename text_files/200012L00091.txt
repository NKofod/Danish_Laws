Fremsat den 10. november 2000 af  

 indenrigsministeren (Pia Gjellerup, fg.) Forslag til lov om ændring af lov om beskatning til  

 kommunerne af faste ejendomme (Loft over grundskyldpromille for produktionsjord) § 1 I lov om beskatning til kommunerne af faste ejendomme, jf.  

 lovbekendtgørelse nr. 876 af 20. september 2000, foretages  

 følgende ændringer:
 1. § 8 A affattes således:
»§ 8 A.
I kommuner, hvor grundskyldpromillen for  

 skatteåret 2001 er fastsat til mere end 12, nedsættes den  

 kommunale grundskyld af ejendomme, som ved den vurdering, der er lagt til  

 grund for skatteberegningen, er anset for benyttet til landbrug, gartneri,  

 frugtplantage, planteskole eller skovbrug, jf. § 33, stk. 1, i  

 vurderingsloven.
Stk. 2. Nedsættelsen efter stk. 1 for den enkelte  

 ejendom opgøres som forskellen mellem den kommunale grundskyld, der er  

 pålignet ejendommens afgiftspligtige grundværdi for  

 skatteåret 2001, og den grundskyld, der ville være blevet  

 pålignet den pågældende del af ejendommens afgiftspligtige  

 grundværdi med en promille på 12. For ejendomme i  

 Københavns og Frederiksberg Kommuner anvendes dog en promille på  

 22 i stedet for de 12 promille, der nævnt i 1. pkt.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, frugtplantage eller planteskole, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
Stk. 3. Den nedsættelse, der er opgjort for den enkelte  

 ejendom efter stk. 2, foretages ved afkortning af den eller de  

 opkrævninger af ejendomsskatter for 2001, der forfalder til betaling  

 den 1. juli 2001 eller senere.
Hvis der er tale om mere end en rate, fordeles  

 nedsættelsen ligeligt på alle raterne.
Hvis nedsættelsen  

 ikke fuldt ud kan ske ved afkortning, udbetales den overskydende del af  

 nedsættelsen den 1. oktober 2001 til ejendommens ejer, jf. § 29,  

 stk.1.
 Stk. 4. Statskassen yder for skatteåret 2001 et  

 særligt tilskud til de kommuner, der er omfattet af reglerne i  

 stk. 1-3. Tilskuddet til den enkelte kommune skal svare til det  

 beløb, hvormed grundskylden til kommunen af de ejendomme, der er  

 nævnt i stk. 1-3, er nedsat for det pågældende  

 skatteår.
 Stk. 5. Indenrigsministeren fastsætter de nærmere  

 regler om udbetaling af særlige tilskud efter stk. 4.«.
§ 2 Indenrigsministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger 1. Lovforslagets indhold I aftalen om finansloven for 2001 mellem regeringen  

 (Socialdemokratiet og Det Radikale Venstre) og Centrum Demokraterne samt  

 aftalen om finansloven for 2001 mellem regeringen (Socialdemokratiet og Det  

 Radikale Venstre), Socialistisk Folkeparti og Enhedslisten hedder det i pkt.  

 henholdsvis 8.1 og 14.9:
»Landbrugets grundskyld I 2001 indføres et loft over den  

 primærkommunale grundskyld på landbrugsjord på 12 promille  

 i 2001.
Set i forhold til gældende regler, efter hvilken det  

 midlertidige loft i 1999 og 2000 på 8 promille falder bort,  

 skønnes dette at medføre et provenutab svarende til 134 mill.  

 kr. brutto i 2001.« Lovforslaget er en udmøntning af dette punkt i  

 finanslovsaftalen.
 Lovforslaget skal i henhold til EU-rettens  

 statsstøtteregler notificeres for Europa-Kommissionen.
2. Økonomiske og administrative konsekvenser Lovforslaget indebærer i overensstemmelse med  

 finanslovsaftalens ordlyd, at den kommunale grundskyld af landbrugets  

 produktionsjord og af skovbrugsejendomme nedsættes med ca. 134 mio. kr.  

 i 2001.
 Kommunerne kompenseres dog for nedsættelsen gennem  

 tilskud fra statskassen.
 Den statslige udgift vil blive indarbejdet i finansloven  

 for 2001 ved ændringsforslag til § 13.81. Tilskud til  

 kommuner.
 Der vil blive tale om en vis meradministration for  

 kommunerne i 2001, da grundskyldsnedsættelsen for dette år vil  

 gøre det nødvendigt at udskrive nye  

 ejendomsskattebilletter.
 Der vil ligeledes blive tale om en vis statslig  

 administration i forbindelse med udbetaling til kommunerne til dækning  

 af provenutabet som følge af grundskyldsnedsættelsen.
 Det bemærkes, at ordningen udformes som en  

 nedsættelse i 2. halvår af de allerede pålignede  

 ejendomsskatter for 2001.
 Der vil blive sigtet mod, at det samlede  

 kompensationsbeløb kan udbetales til de enkelte kommuner den 1.  

 september 2001.
Herved vil der for kommunerne under ét i 2001 blive  

 tale om en vis likviditetsfordel.
Der er i den forbindelse taget hensyn til,  

 at den foreslåede nedsættelsesordning for 2. halvår 2001  

 vil medføre en vis administrativ merudgift for kommunerne.
 Det skyldes, at den foreslåede  

 nedsættelsesordning for 2. halvår 2001 gør det  

 nødvendigt for kommunerne at udskrive nye ejendomsskattebilletter for  

 de berørte ejendomme.
 3. Forholdet til EU-retten.
 Lovforslaget skal notificeres for Europa-Kommissionen i  

 medfør af EU-rettens statsstøtteregler.
 Den vedtagne lov kan først sættes i kraft  

 efter at være blevet godkendt af Europa-Kommissionen.
 4. Miljømæssige konsekvenser.
 Lovforslaget har ingen miljømæssige  

 konsekvenser.
 5. Erhvervsøkonomiske konsekvenser.
 Lovforslaget indebærer en lempelse af landbrugets og  

 skovbrugets samlede udgifter til ejendomsskatter på 134 mio. kr.
 Da ejendomsskatterne af produktionsjorden er  

 fradragsberettigede ved opgørelsen af den skattepligtige indkomst, vil  

 nedsættelsen af ejendomsskatterne dog samtidig føre til en  

 stigning i de skattepligtige indkomster.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Grundskyldloftet finansieres via et statstilskud på 134  

 mio. kr.
Administrative konsekvenser for stat, kommuner og  

 amtskommuner Ingen En vis kommunal meradministration ved ændring af  

 ejendomsskattebilletter og en vis statslig meradministration som følge  

 af tilskud til kommunerne Økonomiske konsekvenser for erhvervslivet Nedsættelse af landbrugets og skovbrugets  

 ejendomsskatter med ca. 134 mio. kr. i 2001 Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal i henhold til EU-rettens  

 statsstøtteregler notificeres for Europa-Kommissionen 6. Udtalelser over lovforslaget.
 Lovforslaget er sendt til høring hos Kommunernes  

 Landsforening.
Bemærkninger til de enkelte bestemmelser Til § 1 Til nr. 1 Ifølge stk. 1 i den foreslåede § 8  

 A i den kommunale ejendomsskattelov skal der for 2001 i visse kommuner ske en  

 nedsættelse af grundskylden for en nærmere angivet gruppe  

 ejendomme.
 Nedsættelse skal ske i kommuner, der for 2001 har en  

 grundskyldpromille på over 12.
 Ifølge ejendomsskattelovens § 2, stk. 2,  

 skal grundskyldpromillen i en kommune udgøre mindst 6 og højst  

 24. I Københavns og Frederiksberg Kommuner lægges den promille,  

 der er fastsat for amtskommunal grundskyld, til de minimums- og  

 maksimumsgrænser, der er nævnt i 1. og 2. pkt.
 Den gruppe ejendomme, som nedsættelsesreglen skal  

 gælde for, er ejendomme, der ved vurderingen er anset for benyttet til  

 landbrug, gartneri, frugtplantage, planteskole eller skovbrug.
 For samme gruppe ejendomme var der for årene 1999 og  

 2000 fastsat et loft på 8 promille for den primærkommunale  

 grundskyld (lov nr. 211 af 9. april 1999).
 For ejendomme, der anvendes til landbrug, gartneri,  

 frugtplantage og planteskole, har der for årene 1994-1996 og 1997  

 været fastsat loft på 15 promille for den kommunale grundskyld  

 (lov nr. 460 af 30. juni 1993 og lov nr. 409 af 10. juni 1997). For 1998  

 opkrævedes den kommunale grundskyld af disse ejendomme med vedkommende  

 kommunes almindelige grundskyldpromille.
 De nævnte lofter for årene 1994-1996 og 1997  

 omfattede ikke skovbrugsejendomme, som imidlertid i overensstemmelse med  

 ordlyden i finanslovsaftalen for 1999 er medtaget i ordningen for 1999 og  

 2000. Den foreslåede ordning for 2001 omfatter også  

 skovbrugsejendomme.
Den foreslåede nedsættelse vedrører  

 alene den kommunale grundskyld.
Der sker således ingen ændring i  

 de gældende regler om den amtskommunale grundskyldspromille.
Denne er  

 for landbrugsejendomme og lignende ejendomme ifølge den kommunale  

 ejendomsskattelovs § 5 fastsat til 5,7 promille for alle amtskommuner.  

 Den amtskommunale grundskyld af skovbrugsejendomme opkræves med den  

 almindelige amtskommunale grundskyldpromille på 10.
 I den foreslåede § 8 A, stk. 2, 2.  

 punktum, er det præciseret, at de 12 promille, der er afgørende  

 for nedsættelsen for så vidt angår Københavns og  

 Frederiksberg Kommuner skal forhøjes med den generelle amtskommunale  

 grundskyldspromille på 10, d.v.s. at den afgørende promille er  

 22 i disse to kommuner.
 Nedsættelsen for landbrugsejendomme og lignende  

 ejendomme opgøres ud fra den afgiftspligtige grundværdi, bortset  

 fra den afgiftspligtige grundværdi, der er fastsat for stuehuset med  

 tilhørende grund og have, d.v.s. ud fra grundværdien for  

 produktionsjorden.
 Grundskyld af stuehusværdien opkræves  

 således med kommunens almindelige grundskyldpromille.
For skovbrugsejendomme er der ikke fastsat en tilsvarende  

 stuehusgrundværdi.
Nedsættelsen for disse ejendomme  

 opgøres derfor af ejendommenes samlede grundværdi.
 Nedsættelsen for produktionsjorden skal svare til  

 forskellen mellem den grundskyld, der er pålignet den enkelte ejendoms  

 produktionsjord med kommunens almindelige grundskyldpromille, og den  

 grundskyld, der ville være blevet pålignet med en promille  

 på 12.
 Det vil ikke være praktisk muligt at indarbejde  

 nedsættelsen i de ejendomsskattebilletter, der skal udsendes for 2001.  

 Der må i den forbindelse henvises til, at den vedtagne lov først  

 kan sættes i kraft efter at være blevet godkendt af  

 Europa-Kommissionen, jf. lovforslagets § 2.
 Derfor udformes ordningen som en nedsættelse i 2.  

 halvår af de allerede pålignede ejendomsskatter for 2001, jf. det  

 foreslåede § 8 A, stk. 3.
 Nedsættelsen skal svare til forskellen mellem den  

 grundskyld, der er pålignet den enkelte ejendoms produktionsjord med  

 kommunens almindelige grundskyldpromille, og den grundskyld, der ville  

 være blevet pålignet produktionsjorden med en promille på  

 12.
Den samlede nedsættelse fordeles ligeligt på  

 den eller de rater af ejendomsskatter, der forfalder til betaling den 1. juli  

 2001 eller senere.
Hvis der kun er en rate, gives hele nedsættelsen i  

 denne.
Det bemærkes herved, at antallet af rater varierer  

 kommunerne imellem.
Ifølge den kommunale ejendomsskattelovs § 27  

 fastsættes antallet af rater af den enkelte kommune, dog således  

 at der skal være mindst to årlige rater.
Typisk opererer  

 kommunerne med opkrævning over to eller fire rater.
 For at sikre mod den situation, hvor pålignede  

 ejendomsskatter for 2. halvår 2001 undtagelsesvis vil kunne være  

 mindre end nedsættelsen er det fastsat, at den overskydende del af  

 nedsættelsen udbetales den 1. oktober 2001 til ejendommens ejer  

 på dette tidspunkt.
 Det provenutab, nedsættelsen af den kommunale  

 grundskyld for landbrugsejendomme og lignende ejendomme og skovbrugsejendomme  

 medfører for kommunerne, foreslås kompenseret over statskassen,  

 jf. det foreslåede § 8 A, stk. 4.
 Det sker ved, at de kommuner, der er omfattet af  

 nedsættelsesreglen, får udbetalt et særligt tilskud, der  

 svarer til det beløb, hvormed grundskylden til kommunen af  

 landbrugsejendomme og lignende ejendomme og skovbrugsejendomme skal  

 nedsættes.
 Det samlede nedsættelsesbeløb er  

 anslået til ca. 134 mio. kr.
Til § 2 Da lovforslaget skal notificeres for Europa-Kommissionen,  

 og da den vedtagne lov først kan sættes i kraft efter at  

 være godkendt af Europa-Kommissionen, foreslås det, at  

 indenrigsministeren fastsætter tidspunktet for lovens  

 ikrafttræden.
Loven vil dog tidligst blive sat i kraft fra den 1.  

 januar 2001, hvor den hidtidige § 8 A s gyldighedsperiode udløber.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 876 af 20. september 2000, foretages  

 følgende ændringer:
 1. § 8 A affattes således:
§ 8 A.
I kommuner, hvor grundskyldpromillen for  

 skatteåret 1999 er fastsat til mere end 8, nedsættes den  

 kommunale grundskyld af ejendomme, som ved den vurdering, der er lagt til  

 grund for skatteberegningen, er anset for benyttet til landbrug, gartneri,  

 frugtplantage, planteskole eller skovbrug, jf. § 33, stk. 1, i  

 vurderingsloven.
»§ 8 A.
I kommuner, hvor grundskyldpromillen for  

 skatteåret 2001 er fastsat til mere end 12, nedsættes den  

 kommunale grundskyld af ejendomme, som ved den vurdering, der er lagt til  

 grund for skatteberegningen, er anset for benyttet til landbrug, gartneri,  

 frugtplantage, planteskole eller skovbrug, jf. § 33, stk. 1, i  

 vurderingsloven.
Stk. 2. Nedsættelsen efter stk. 1 for den enkelte  

 ejendom opgøres som forskellen mellem den kommunale grundskyld, der er  

 pålignet ejendommens afgiftspligtige grundværdi for  

 skatteåret 1999, og den grundskyld, der ville være blevet  

 pålignet den pågældende del af ejendommens afgiftspligtige  

 grundværdi med en promille på 8. For ejendomme i  

 Københavns og Frederiksberg Kommuner anvendes dog en promille på  

 18 i stedet for de 8 promille, der nævnt i 1. pkt.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, frugtplantage eller planteskole, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
Stk. 2. Nedsættelsen efter stk. 1 for den enkelte  

 ejendom opgøres som forskellen mellem den kommunale grundskyld, der er  

 pålignet ejendommens afgiftspligtige grundværdi for  

 skatteåret 2001, og den grundskyld, der ville være blevet  

 pålignet den pågældende del af ejendommens afgiftspligtige  

 grundværdi med en promille på 12. For ejendomme i  

 Københavns og Frederiksberg Kommuner anvendes dog en promille på  

 22 i stedet for de 12 promille, der nævnt i 1. pkt.
Den afgiftspligtige  

 grundværdi, der er nævnt i 1. pkt., opgøres for ejendomme,  

 der anvendes til landbrug, gartneri, frugtplantage eller planteskole, som den  

 samlede afgiftspligtige grundværdi bortset fra den afgiftspligtige  

 grundværdi, der er fastsat for stuehuset med tilhørende grund og  

 have.
Stk. 3. Den nedsættelse, der er opgjort for den enkelte  

 ejendom efter stk. 2, foretages ved afkortning af den eller de  

 opkrævninger af ejendomsskatter for 1999, der forfalder til betaling  

 den 1. juli 1999 eller senere.
Hvis der er tale om mere end én rate,  

 fordeles nedsættelsen ligeligt på alle raterne.
Hvis  

 nedsættelsen ikke fuldt ud kan ske ved afkortning, udbetales den  

 overskydende del af nedsættelsen den 1. oktober 1999 til ejendommens  

 ejer, jf. § 29, stk. 1.
Stk. 3. Den nedsættelse, der er opgjort for den enkelte  

 ejendom efter stk. 2, foretages ved afkortning af den eller de  

 opkrævninger af ejendomsskatter for 2001, der forfalder til betaling  

 den 1. juli 2001 eller senere.
Hvis der er tale om mere end en rate, fordeles  

 nedsættelsen ligeligt på alle raterne.
Hvis nedsættelsen  

 ikke fuldt ud kan ske ved afkortning, udbetales den overskydende del af  

 nedsættelsen den 1. oktober 2001 til ejendommens ejer, jf. § 29,  

 stk.1.
Stk. 4. I kommuner, hvor grundskyldpromillen for  

 skatteåret 2000 er fastsat til mere end 8, opkræves den kommunale  

 grundskyld for dette skatteår med 8 promille af den afgiftspligtige  

 grundværdi af ejendomme, som på tidspunktet for den vurdering,  

 der lægges til grund for skatteberegningen, må anses for benyttet  

 til landbrug, gartneri, frugtplantage, planteskole eller skovbrug, jf.  

 § 33, stk. 1, i vurderingsloven.
Ved anvendelsen af bestemmelsen i  

 1. pkt. i Københavns og Frederiksberg Kommuner anvendes dog en  

 promille, på 18 i stedet for de 8 promille der er nævnt i 1. pkt.  

 Den afgiftspligtige grundværdi, der er nævnt i 1. pkt.,  

 opgøres for ejendomme, der anvendes til landbrug, gartneri,  

 frugtplantage eller planteskole, som den samlede afgiftspligtige  

 grundværdi bortset fra den afgiftspligtige grundværdi, der er  

 fastsat for stuehuset med tilhørende grund og have.
 Stk. 4. Statskassen yder for skatteåret 2001 et  

 særligt tilskud til de kommuner, der er omfattet af reglerne i  

 stk. 1-3. Tilskuddet til den enkelte kommune skal svare til det  

 beløb, hvormed grundskylden til kommunen af de ejendomme, der er  

 nævnt i stk. 1-3, er nedsat for det pågældende  

 skatteår.
Stk. 5. Statskassen yder for skatteårene 1999 og 2000 et  

 særligt tilskud til de kommuner, der er omfattet af reglerne i  

 stk. 1-4. Tilskuddet til den enkelte kommune skal svare til det  

 beløb, hvormed grundskylden til kommunen af de ejendomme, der er  

 nævnt i stk. 1-4, er nedsat for det pågældende  

 skatteår.
Hvis en kommune forhøjer grundskyldpromillen fra 1999  

 til 2000, ydes der dog for 2000 kun et tilskud, der svarer til den  

 nedsættelse, der skulle være sket, såfremt kommunens  

 grundskyldpromille for 2000 havde været den samme som for 1999.
 Stk. 5. Indenrigsministeren fastsætter de nærmere  

 regler om udbetaling af særlige tilskud efter stk. 4.«.
 Stk. 6. Indenrigsministeren fastsætter de nærmere  

 regler om udbetaling af særlige tilskud efter stk. 5.
