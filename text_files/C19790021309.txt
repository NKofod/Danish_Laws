Indledning Lejelovgivningen er ændret ved lov nr. 237 af 8. juni 1979 om leje  

 (lejeloven) og lov nr. 238 af 8. juni 1979 om midlertidig regulering af  

 boligforholdene (boligreguleringsloven). Lovene træder i kraft den 1. januar  

 1980.
De ændrede love bygger i vid udstrækning på lovudkast udarbejdet af et  

 lejelovsudvalg som boligministeren nedsatte den 25. august 1977 med henblik  

 på gennemførelse af redaktionelle og tekniske ændringer, der kunne lette  

 lovens fortolkning og anvendelse.
Udkastene ledsagede udvalgets betænkning af  

 14. december 1978.
 Udvalget var nedsat med repræsentanter for grundejernes, lejernes,  

 advokaternes og ejendomsmæglernes organisationer samt repræsentanter fra  

 justitsministeriet og boligministeriet.
 I nærværende cirkulære redegøres for de vigtigste bestemmelser i lov om  

 leje, medens reglerne i boligreguleringsloven er omtalt i et cirkulære herom  

 af 4. december 1979.
 Cirkulæret om lejeloven erstatter fra 1. januar 1980 boligministeriets  

 cirkulære af 25. marts 1975 om lejeloven og cirkulære af 19. november 1975 om  

 nye lejekontraktsblanketter med ændrede regler for husdyrhold.
 Derimod opretholdes cirkulære af 10. marts 1977 om nye  

 lejekontraktsblanketter for almennyttigt byggeri.
 I forbindelse med lovændringen er der udarbejdet ændret bekendtgørelse om  

 autoriserede mellemmænd ved udlejning (nr. 428 af 15. okt. 1979), der afløser  

 bekendtgørelse nr. 86 af 21. marts 1975, samt ændret bekendtgørelse om  

 beboerrepræsentation (nr. 447 af 24. oktober 1979), der afløser  

 bekendtgørelse nr. 87 af 21. marts 1975.
 De ændrede bekendtgørelser er optaget som henholdsvis bilag 1 og 2 til  

 nærværende cirkulære.
 Desuden henledes opmærksomheden på, at boligministeriets bekendtgørelse  

 nr. 34 af 2. februar 1959 om varmemålere er bortfaldet.
 I tilslutning til lovændringen vil der blive udarbejdet nye udgaver af  

 boligministeriets typeformularer, jfr. cirkulærets pkt. 5.
Ændringer i forhold til hidtidig lov 1. De vigtigste af de nu gennemførte ændringer er:
a.
Adgang for lejeren til tinglysning af visse videregående rettigheder.  

 Lovens § 7 (cirkulærets pkt. 6).
b.
Afhjælpning af mangler ved fogedens bistand i visse tilfælde.
Lovens §  

 11, stk. 1 (cirkulærets pkt. 10).
c.
Hensættelser til vedligeholdelse fastsættes på grundlag af antal m2  

 bruttoetageareal og ikke som tidligere på grundlag af lejens størrelse.  

 Lovens § 22 (cirkulærets pkt. 12).
d.
Såvel i erhvervs- som i beboelseslejemål kan der ske lejeforhøjelse  

 hvert andet år.
Lovens § 47 (cirkulærets pkt. 21).
e.
Adgang til at opkræve foreløbig lejeforhøjelse efter et  

 forbedringsarbejde er udført, men inden endeligt byggeregnskab foreligger.  

 Lovens § 59, stk. 4 (cirkulærets pkt. 25).
f.
Adgang til i begrænset omfang at stemme ved fuldmagt på beboermøder.  

 Lovens § 64, stk. 1 (cirkulærets pkt. 28).
g.
Udvidet adgang til beboerrepræsentation i visse ejendomme.
Lovens § 64,  

 stk. 2, 3 og 4 (cirkulærets pkt. 28).
h.
Ret til at fremleje i 2 år i visse tilfælde.
Lovens § 70 (cirkulærets  

 pkt. 7, 32).
i.
Enkeltværelser, der ikke er en del af udlejers lejlighed, og møblerede  

 lejligheder får samme opsigelsesbeskyttelse som beboelseslejligheder  

 (cirkulærets pkt. 42 b).
j.
Tilbudspligten gøres generel for rene beboelsesejendomme med mere end 5  

 lejemål og for andre ejendomme med mere end 12 beboelseslejligheder.
Lovens §  

 100 (cirkulærets pkt. 48).
 Til loven er endvidere overført en del bestemmelser fra den hidtidige lov  

 om midlertidig regulering af boligforholdene, og de pågældende bestemmelsers  

 område er fra lovens ikrafttræden herefter udstrakt til hele landet.
 Det gælder således:
k.
Dusørbestemmelsen i hidtidig boligreguleringslovs § 19, der er overført  

 til lejeloven.
Opkrævning af dusør er samtidig afkriminaliseret.
Lovens § 6  

 (cirkulærets pkt. 6).
l.
Adgang for lejeren til, såfremt udlejer ikke inden en vis frist  

 fremlægger regnskab over de på vedligeholdelseskontoen indestående beløb, at  

 kræve lagt til grund, at der indestår et beløb svarende til de sidste 5 års  

 hensættelser (hidtidig boligreguleringslovs § 16, stk.. 2). Lovens § 22, stk.  

 5 (cirkulærets pkt. 11).
m.
Udlejerens pligt til ved genudlejning at give den nye lejer oplysning  

 om indestående på vedligeholdelseskonto (hidtidig boligreguleringslovs § 7,  

 stk. 3). Lovens § 23, stk. 3 (cirkulærets pkt. 11).
n.
Regulering af forudbetalt leje.
Lovens § 34, stk. 2 (hidtidig  

 boligreguleringslovs § 8), (cirkulærets pkt. 6).
o.
Forbud mod pristalsklausuler i beboelseslejemål.
Lovens § 53, stk. 2 (§  

 11, stk. 8, i hidtidig boligreguleringslov), (cirkulærets pkt. 24).
p.
Adgang til fremleje af en del af en beboelseslejlighed.
Lovens § 69  

 (hidtidig boligreguleringslovs § 66), (cirkulærets pkt. 7,31).
q.
Desuden er lovens systematik ændret således, at lovens første kapitler  

 vedrører indgåelse af lejeaftaler, de følgende udlejerens og lejernes  

 indbyrdes forhold, medens lejemålet består, og de sidste kapitler  

 lejeforholdets ophør.
Nærværende cirkulære følger i vid udstrækning denne  

 systematik.
r.
Ved loven er der som hovedregel gennemført ensartede frister for visse  

 reaktioner fra lejers og udlejers side.
Hvor forhold ikke har talt afgørende  

 imod, er der således indført frister på 6 uger mod hidtil 2 uger og 1 måned.
s.
Endelig er det ved afslutningen af hvert kapitel i loven angivet,  

 hvilke af de forudgående bestemmelser der er præceptive.  

 Overgangsbestemmelser t.
Reglerne om beboerrepræsentation i lovens kap.
XI og bestemmelsen om  

 bytteret i lovens § 73 finder ikke anvendelse i ejendomme, der inden den 1.  

 marts 1975 er erhvervet af en kommune eller et godkendt saneringsselskab, og  

 som er omfattet af en godkendt saneringsplan.
Lovens § 118 (cirkulærets pkt.  

 28).
u.
Ved hensætning på vedligeholdelseskonti til hvidtning, tapetsering og  

 maling af lejligheden opretholdes den højere afsætning, indtil udlejeren  

 kræver lejeforhøjelse efter §§ 47, 50 eller 58, såfremt den andel af lejen,  

 der efter de hidtil gældende regler er større end det beløb, der er fastsat i  

 § 22. Lovens § 119, stk. 1 (cirkulærets pkt. 12).
v.
Reglerne om udvidet opsigelsesbeskyttelse af lejere i enkeltværelser og  

 møblerede lejligheder finder kun anvendelse for lejemål indgået efter 1.  

 januar 1980, jfr. ovenfor pkt. i.
Lovens § 119, stk. 2 (cirkulærets pkt. 42  

 b).
x.
Begrænsningen i adgangen for udlejere til at opsige lejere i visse  

 udlejede ejerlejligheder gælder kun for lejemål indgået efter 1. januar 1980,  

 jfr. lovens § 84 d.
Lovens § 119, stk. 3 (cirkulærets pkt. 42 b).
Lovens område 2. Lejeloven finder i princippet anvendelse på ethvert  

 lejemål om hus eller husrum.
Lovens bestemmelser finder også anvendelse på fremlejemål og lejemål om  

 enkelte værelser, møblerede lejligheder eller en del af en sådan.
Derimod er  

 lejemål om bolig med fuld kost samt aftaler mellem hotelvirksomheder og  

 disses gæster undtaget fra lovens bestemmelser.
 Loven gælder, selv om lejen skal betales med andet end penge, herunder ved  

 arbejde.
 Endvidere fremgår det nu udtrykkeligt af loven, at lovens regler om  

 beboelseslejligheder også finder anvendelse, når en lejlighed delvis er  

 udlejet til andet end beboelse.
Det betyder, at lejeren i disse tilfælde har beboelseslejerens beføjelser,  

 også hvad angår beboerrepræsentation.
Bestemmelsen afskærer ikke  

 erhvervslejeren fra erhvervsbeskyttelse, selv om det lejede også anvendes til  

 beboelse.
Ifølge lovens § 2 kommer loven dog ikke til anvendelse i det omfang,  

 lejeforholdet er omfattet af særlige regler i anden lovgivning.
Sådanne  

 bestemmelser er bl. a. givet i lov om brug af visse ejendomme og boliger på  

 landet, lov om landbrugsejendomme, lov om lønninger og pensioner m. v. til  

 statens tjenestemænd og lov om boligbyggeri.
I lejemål, der er omfattet af  

 sådan særlovgivning, gælder lejelovens regler ikke for forhold, som de  

 pågældende love har bestemmelser om.
I kommuner, hvor lov om midlertidig regulering af boligforholdene er  

 gældende, træder bestemmelserne i denne lov i vidt omfang i stedet for  

 lejelovens regler.
Der henvises herom til cirkulære af om midlertidig  

 regulering af boligforholdene, hvoraf bl. a. fremgår, at  

 kommunalbestyrelserne kan indføre eller ophæve bestemmelserne i lov om  

 midlertidig regulering af boligforholdene.
Indgåelse af lejeaftaler Skriftlige kontrakter 3. Lejeaftalen skal udfærdiges skriftligt, såfremt  

 enten udlejer (fremlejer) eller lejer (fremlejetager) forlanger det (lovens §  

 4).
Det samme gælder andre aftaler om det lejede.
Der tænkes her især på  

 aftaler, der indgås senere og supplerer den oprindelige lejeaftale.  

 Bestemmelsen herom afløser reglen i hidtidig lovs § 6, hvorefter lejeren  

 havde ret til i visse tilfælde at kræve skriftligt samtykke hos udlejeren.
Der er således intet til hinder for, når begge parter i lejeforholdet er  

 indforstået hermed, at undlade oprettelse af en skriftlig kontrakt.
I det  

 omfang, der ikke er udfærdiget skriftlig lejekontrakt, anses lejeaftalen  

 afsluttet på lovens vilkår i det omfang, der ikke udtrykkeligt er fastsat  

 andet i aftalen.
Det indebærer, at også lovens fravigelige bestemmelser,  

 herunder f. eks. reglen om, at vedligeholdelsespligten påhviler udlejeren,  

 gælder for lejeaftalen, medmindre der som nævnt udtrykkeligt er fastsat  

 andet.
 Er lejens størrelse ikke aftalt, anses den for at udgøre det beløb, der er  

 rimeligt under hensyn til det lejedes værdi, lovens § 47, stk. 2, jfr.  

 cirkulærets pkt. 21.
 For alle lejeforhold gælder, at der ikke gyldigt kan aftales lejevilkår,  

 der er i strid med lovens ufravigelige bestemmelser.
Blanketter til lejeaftaler 4. Ifølge lovens § 5 må blanketter til lejeaftaler kun  

 anvendes, hvis de er autoriserede ved aftale mellem landsomfattende  

 sammenslutninger af henholdsvis grundejer- og lejerforeninger eller  

 boligministeren.
 I henhold til § 8 i bekendtgørelse nr. 624 af 8. december 1978 om  

 henlæggelse af opgaver og beføjelser til boligstyrelsen udøves  

 boligministerens beføjelse af boligstyrelsen.
 Ved anvendelse af blanketter til lejeaftaler forstås formularer eller  

 lignende, der indeholder ensartede regler og anvendes ved indgåelse af flere  

 aftaler, således at de valgte lejevilkår er ens for flere lejemål og bringes  

 i anvendelse over for den enkelte lejer ved udfyldning af lejeaftalen med  

 angivelse af lejerens navn og de fornødne oplysninger til identifikation af  

 det lejede.
Reglerne omfatter enhver form for blanketter eller formularer, uanset på  

 hvilken måde blanketten er fremstillet.
Det er således ikke blot blanketter  

 til lejeaftaler, der er trykt eller på anden mekanisk måde fremstillet, f.  

 eks. ved duplikering eller fotokopiering, der er omfattet af pligten til  

 autorisation.
Ligegyldigt på hvilken måde blanketter er fremstillet, må de  

 kun anvendes, når de er autoriserede.
 Bestemmelsen tager sigte på at sikre anvendelse af betryggende  

 kontraktsblanketter.
 Anvendelse af autoriserede blanketter er påbudt for kontrakter, der er  

 oprettet den 1. juli 1959 eller senere.
 Kontrakter, der er oprettet inden dette tidspunkt, er gyldige, selv om der  

 er anvendt blanketter, der ikke senere er blevet autoriseret.
 Bestemmelser i en blanket, der pålægger lejeren større forpligtelser eller  

 giver ham mindre rettigheder end angivet i loven, skal fremhæves for at være  

 gyldige.
 Anvendes der ved indgåelse af lejeaftaler blanketter, som ikke er  

 autoriserede, er lejeaftalen ikke ugyldig, men bestemmelser i blanketten, som  

 tillægger lejeren mere vidtgående forpligtelser eller mindre vidtgående  

 rettigheder end angivet i lejeloven, er uden virkning, jfr. lovens § 5, stk.  

 3.
 Heraf følger, at en uautoriseret blanket har fuld gyldighed, hvis den ikke  

 indeholder bestemmelser, der forringer lejerens retsstilling i forhold til  

 lejeloven.
 Ovenstående regler gælder også for andre skriftlige lejeaftaler, der  

 indeholder ensartede lejevilkår for flere lejere i samme ejendom, når de  

 fremtræder på en sådan måde, at lejeren må opfatte dem som standardiserede.
Autoriserede blanketter 5. Boligministeriet har autoriseret en række  

 blanketter som hovedtyper for de enkelte arter af lejemål.
I forbindelse med  

 lovændringen vil der af boligstyrelsen blive autoriseret nye udgaver af  

 følgende blankettyper:
 Typeformular A til anvendelse i lejemål om beboelseslejligheder i private  

 udlejningsejendomme og/eller lejemål om erhvervs- og forretningslokaler i  

 private udlejningsejendomme og almennyttige boligselskaber.
 Typeformular D til anvendelse i kortvarige lejemål om ferieboliger.
 Typeformular E til anvendelse ved udlejning af enkeltværelser uden køkken.
 Typeformular L til anvendelse i lejemål om garager.
 Typeformular M til anvendelse i midlertidig lejemål i henhold til  

 saneringsloven.
 Typeformular P til anvendelse ved overdragelse af lejemål om kommunale  

 pensionistboliger.
 Typeformular B 1977 til anvendelse i boliglejemål i almennyttige  

 boligselskaber vil fortsat kunne benyttes.
De således autoriserede formularer vil uden yderligere autorisation kunne  

 optrykkes eller forhandles af enhver, enkeltperson, selskab, institution  

 eller organisation.
Det er dog en betingelse, at optrykket foretages således,  

 at det i indhold og opstilling nøje svarer til den autoriserede formular, dog  

 at optrykket vil kunne foretages med påtrykt sædvanlig firmakendetegn eller  

 lignende foran formularens tekst.
De autoriserede typeformularer kan købes  

 hos boghandlerne og Direktoratet for statens indkøb, Bredgade 20, 1260  

 København K.
Der består fortsat en adgang for sammenslutninger af landsomfattende  

 grundejer- og lejerforeninger og boligministeren til at autorisere blanketter  

 med visse fra typeformularerne afvigende bestemmelser, men kun, når særlige  

 forhold - f. eks. en hidtil i bestemte områder eller ejendomme anvendt  

 kontraktpraksis eller kutyme - taler derfor.
Varianter vil kun blive  

 godkendt, for så vidt angår typeformularerne A og B.
 Blanketterne skal affattes så overskueligt, kort og klart som muligt.  

 Tillægger bestemmelser i blanketter lejeren mere vidtgående forpligtelser  

 eller mindre vidtgående rettigheder end angivet i lejeloven, skal disse  

 fremhæves.
 Antallet af autoriserede blanketter forudsættes fremdeles begrænset mest  

 muligt, og autorisation vil som nævnt kun ganske undtagelsesvis kunne  

 forventes meddelt.
Lejeaftalens indhold, herunder lejers adgang til at kræve lejenedsættelse  

 og visse regler om betaling af leje 6 a.
Ved afslutning af lejeaftale om hus eller husrum - hvad enten der er  

 tale om første udlejning eller genudlejning - kan udlejer og lejer i  

 princippet frit aftale lejevilkårene, ligesom de i løbende lejeforhold frit  

 kan aftale ændringer i vilkårene.
Dog kan der ikke aftales vilkår, der  

 strider mod lovens ufravigelige bestemmelser, for eksempel med hensyn til  

 udlejerens adgang til at opsige lejeren, afsætning til vedligeholdelseskonto  

 osv.
Ej heller er det ved udlejning til beboelse eller ved bytning af  

 beboelseslejligheder tilladt at kræve vederlag fra lejeren eller at betinge  

 sig, at han indgår anden retshandel, der ikke er et led i lejeaftalen.
Beløb,  

 der er betalt i strid hermed, kan kræves tilbagebetalt.
Efter lovens § 7 er en lejers rettigheder efter reglerne i loven gyldige  

 mod enhver uden tinglysning.
Det samme gælder aftaler om forudbetaling af  

 leje, indskud, depositum el. lign., når disse beløb tilsammen ikke overstiger  

 et halvt års leje.
Den lejer, der ved aftale har erhvervet videregående rettigheder, f. eks.  

 aftalt uopsigelighed, afståelsesret eller ret til at få godtgørelse efter §  

 63 ved fraflytning, kan kræve aftalen tinglyst.
Den tinglyste aftale  

 respekterer størst mulige offentlige lån samt de øvrige pantehæftelser og  

 byrder, som var tinglyst ved aftalens anmeldelse til tinglysning.
 Har ejeren ikke ladet aftalen tinglyse senest 6 uger efter, at lejeren har  

 forlangt det, har lejeren ret til at lade aftalen tinglyse.
 Når lejeforholdet er ophørt, skal lejeren lade den tinglyste aftale  

 aflyse.
b.
Endvidere er der ved lovens § 49 givet lejeren beskyttelse mod aftaler,  

 hvorved han bliver forpligtet til at betale en leje, der er væsentlig højere  

 end det lejedes værdi.
Lejerens adgang til i henhold til § 49 at kræve lejen nedsat forældes i  

 løbet af 1 år fra det tidspunkt, på hvilket lejen eller lejeforhøjelsen  

 første gang skulle erlægges.
Forældelsen afbrydes ved lejerens sagsanlæg.
 Sager om nedsættelse af urimelig leje indbringes for boligretten.
 Ved afgørelse af, om lejen er rimelig i forhold til det lejedes  

 brugsværdi, skal der foretages en sammenligning med den leje, der er  

 almindeligt gældende i kvarteret eller området for tilsvarende hus og husrum  

 med hensyn til beliggenhed, art, størrelse, kvalitet, udstyr og  

 vedligeholdelsestilstand.
Hvis lejen nedsættes i medfør af § 49, har lejeren ret til at kræve det  

 for meget erlagte beløb tilbagebetalt.
Lejerens krav på tilbagebetaling er  

 med undtagelse af, at krav skal rejses inden 1 år, jfr. ovenfor, undergivet  

 de almindelige forældelsesregler, og lejeren har ret til i overensstemmelse  

 med de almindelige regler herfor at modregne for meget indbetalt husleje.
 I ejendomme, hvor der er valgt beboerrepræsentanter, har disse ret til at  

 kunne kræve lejenedsættelse uafhængigt af lejernes ønske herom, jfr. lovens §  

 49, stk. 5. Beboerrepræsentanterne hæfter i disse tilfælde for sagens  

 omkostninger.
 Nedsættes lejen, anvendes tilbagebetalingsbeløbet forlods til dækning af  

 beboerrepræsentanternes udgifter ved sagsanlægget.
c.
De nærmere regler om lejens betaling er fastsat i lovens kap.
VI.  

 Betales lejen ikke rettidigt efter lovens regler, kan udlejer i medfør af  

 bestemmelsen i lovens § 93 ophæve lejeaftalen.
Udlejeren kan dog kun hæve lejeaftalen som følge af for sen betaling, hvis  

 lejeren ikke har berigtiget restancen senest 3 dage efter, at skriftligt  

 påkrav herom er kommet frem til lejeren.
Udlejerens påkrav skal være afgivet  

 efter sidste rettidige betalingsdag og skal udtrykkeligt angive, at  

 lejeforholdet kan ophæves, hvis lejerestancen ikke betales inden fristens  

 udløb.
Som gebyr for påkravet kan udlejeren kræve 50 kr. + 2 pct. af det  

 skyldige beløb ud over 1.000 kr.
Gebyret er pligtig pengeydelse i  

 lejeforholdet med den virkning, at manglende betaling heraf kan medføre  

 ophævelse.
Det må dog være en forudsætning herfor, at udlejeren i sin  

 påkravsskrivelse har meddelt, at han ønsker at gøre krav gældende om  

 gebyrbetaling.
 Om lejebetaling er det ved lovændringen pr. 1. januar 1980 endvidere  

 fastsat, at leje for beboelseslejligheder ikke kan kræves betalt for mere end  

 3 måneder ad gangen.
 Samtidig er den hidtidige regel i boligreguleringsloven om regulering af  

 forudbetalt leje overført til lejelovens område, således at forudbetalt leje  

 ved gennemførelse af lejeforhøjelser kun kan kræves gennemført, hvis  

 forudbetalingen ikke skal indestå som depositum ved lejeforholdets ophør.  

 Reguleringen kan kræves med lige store månedlige beløb over samme antal  

 måneder, som forudbetalingen vedrører.
Om lejefastsættelsen i beboelseslejemål i kommuner, hvor  

 boligreguleringslovens kap.
II-V gælder, henvises til bestemmelserne heri.  

 Endvidere gælder der særregler for almennyttigt byggeri og privat  

 udlejningsbyggeri med statsstøtte, jfr. lov om boligbyggeri.
Lejerens brug af det lejede Det lejedes benyttelse 7. Lejeren skal behandle det lejede forsvarligt, og  

 lejeren er erstatningspligtig for skade, som forvoldes ved uforsvarlig adfærd  

 af ham selv, hans husstand eller andre, som han har givet adgang til det  

 lejede (lovens § 25). Hvis lejeren eller hans husstand eller andre personer,  

 han har ansvaret for, behandler det lejede eller ejendommen på en sådan måde,  

 at det må betragtes som vanrøgt, og lejeren ikke uden ophold efter udlejerens  

 påkrav bringer det lejede i stand, kan udlejeren hæve lejemålet (lovens §  

 93).
Lejeren må ikke uden udlejerens samtykke bruge det lejede til andet formål  

 end aftalt.
Tilsidesættelse af denne pligt kan give udlejeren adgang til at  

 hæve lejemålet (lovens § 93).
 Lejeren må ikke uden udlejerens samtykke overlade brugen af det lejede  

 eller nogen del deraf til andre end medlemmer af sin husstand.
 Lejeren har dog i medfør af bestemmelsen i lovens § 69 adgang til at  

 fremleje en del af sin lejlighed til beboelse, jfr. cirkulærets pkt. 31.
 Endvidere har lejeren af en beboelseslejlighed under visse betingelser ret  

 til at fremleje sin lejlighed i indtil 2 år, jfr. cirkulærets pkt. 32.
Udlejeren skal sørge for, at der hersker god orden i ejendommen, og  

 lejeren skal overholde de almindelige ordensregler, der gælder for  

 ejendommen, og skal efterkomme andre rimelige påbud, der skal sikre god  

 husorden og forsvarlig brug af det lejede.
Endelig skal lejeren sørge for, at  

 de pligter, der påhviler ham, også iagttages af de personer, for hvis  

 handlinger han er ansvarlig (lovens § 27).
 Tilsidesætter lejeren trods påmindelse de pligter, der således påhviler  

 ham, kan udlejeren opsige lejemålet med kontraktmæssigt varsel (lovens § 83,  

 litra c) og i særligt grove tilfælde hæve lejemålet uden varsel (lovens §  

 93).
Lejerens installationsret 8. Lejeren må efter lovens § 28 ikke uden udlejerens  

 samtykke foretage ændringer af det lejede eller anbringe andre indretninger  

 eller genstande end de, der er omhandlet i lovens §§ 29 og 30.
a.
Efter disse bestemmelser har lejeren ret til at foretage sædvanlige  

 installationer i det lejede.
Som sædvanlige installationer betragtes efter  

 retspraksis til eksempel køleskab, vaskemaskine, opvaskemaskine, fryseskab og  

 telefon.
Dette gælder dog ikke, hvis udlejeren kan godtgøre, at ejendommens  

 el- og afløbskapacitet ikke er tilstrækkelig til installationen.
Hvis lejeren  

 selv afhjælper dette forhold, f. eks. ved at øge el-tilførslen på egen  

 bekostning, kan udlejeren ikke modsætte sig installationen.
Hvis udlejeren  

 øger kapaciteten, kan han hos lejeren opnå en lejeforhøjelse svarende til den  

 øgede brugsværdi, jfr. lovens § 58, stk. 3 (cirkulærets pkt. 25). Det fremgår  

 udtrykkeligt af loven, at lejeren har pligt til at meddele udlejeren, at han  

 agter at foretage en installation.
b.
Lejeren har også ret til at anbringe radio- og fjernsynsantenne på  

 ejendommen, medmindre en tilsvarende er anbragt ved udlejerens foranstaltning  

 til brug for lejeren, eller udlejeren godtgør, at anbringelsen vil være til  

 ulempe for ejendommen eller dens beboere.
Dog kan udlejeren forlange, at  

 opsætning af radio- og fjernsynsantenne skal ske i form af  

 fællesantenneanlæg, således at andre lejere, der senere ønsker opsætning af  

 antenne, får mulighed for tilslutning mod betaling af en forholdsmæssig andel  

 af udgifterne.
Ved antennens opsætning skal udlejerens anvisninger følges,  

 hvilket indebærer, at udlejeren kan forlange, at opsætningen foretages på den  

 for ejendommen mest hensigtsmæssige måde.
Hvor en udlejer anbringer et fællesantenneanlæg, som opfylder de af  

 ministeriet for offentlige arbejder, direktoratet for post- og  

 telegrafvæsenet, givne forskrifter - hvilket vil kunne dokumenteres ved en af  

 post- og telegrafvæsenet udstedt måleattest for anlægget - kan han forlange,  

 at tidligere opsatte enkeltantenner fjernes med 3 måneders varsel.
Også et af  

 lejeren opsat fællesantenneanlæg, der ikke opfylder de nævnte forskrifter,  

 kan forlanges fjernet med samme varsel.
 Om udlejers adgang til at opnå lejeforhøjelse på grund af opsatte anlæg,  

 se cirkulærets pkt. 25.
c.
Lejeren er over for udlejeren erstatningsansvarlig for skade, der er  

 forårsaget af de installationer, han har foretaget, og udlejeren kan  

 forlange, at lejeren ved betaling af forsikring - f. eks. således at  

 udlejeren tegner forsikringen og afkræver præmien hos lejeren - eller på  

 anden måde stiller fornøden sikkerhed for opfyldelsen af lejerens  

 erstatningspligt.
d.
En lejer af et erhvervslejemål har i forhold til udlejeren ret til den  

 efter hans forretnings og ejendommens art sædvanlige skiltning på de til det  

 lejede hørende mure, døre og vinduer såvel som til anbringelse af markiser og  

 sædvanlige udhængsskabe, automater, varer og lignende.
Godtgørelse for forbedringer ved fraflytning 9. Om adgangen for lejere til at opnå godtgørelse for  

 udførte forbedringer ved fraflytning, lovens § 63 henvises til cirkulærets  

 pkt. 27.
Vedligeholdelse Almindelige bestemmelser 10. Såfremt ikke andet udtrykkeligt er aftalt,  

 påhviler pligten til at foretage forsvarlig vedligeholdelse af ejendommen  

 (udvendig vedligeholdelse) og det lejede (indvendig vedligeholdelse)  

 udlejeren, og denne skal da bl. a. foretage fornyelse af tapet, maling eller  

 anden istandsættelse som følge af forringelse ved slid og ælde, så ofte det  

 under hensyn til ejendommens og det lejedes karakter er påkrævet (lovens §  

 19).
 Det påhviler dog lejeren at foretage vedligeholdelse og fornøden fornyelse  

 af låse, nøgler og ruder og holde vand- og gashaner og elafbrydere  

 forsvarligt vedlige.
 Lejeren skal endvidere vedligeholde wc-kummer cisterner, vaskekummer,  

 badekar, køleskabe, komfurer, vaskemaskiner og lignende installationer,  

 medmindre lejeren kan godtgøre, at forringelsen ikke skyldes hans  

 forsømmelse.
Sager om vedligeholdelsespligten kan af hver af parterne indbringes for  

 boligretten, der i tilfælde af, at udlejeren forsømmer sin  

 vedligeholdelsespligt, bl.a. kan tilkende lejeren afslag i lejen.
Lovens §  

 11, stk. 2, og erstatning, lovens § 13.
 Herudover er det ved en bestemmelse i lovens § 11 fastsat, at såfremt det  

 lejede ikke ved lejemålets overtagelse eller under dets beståen er i den  

 stand, som lejeren kan kræve, kan lejeren selv afhjælpe manglen for  

 udlejerens regning, hvis udlejeren ikke straks afhjælper manglen.
 Vedrører manglen det lejedes forsyning med lys, gas, varme, kulde eller  

 lignende, kan lejeren ved fogedens bistand skaffe sig adgang til ejendommens  

 installationer for at afhjælpe mangelen.
Om udlejerens og lejerens vedligeholdelsespligt i lejemål, der omfattes af  

 kap.
II-V i boligreguleringsloven, henvises endvidere til kap.
III og § 66 i  

 lov om midlertidig regulering af boligforholdene.
Særlige bestemmelser om indvendig vedligeholdelse i beboelseslejligheder 11. Når en lejlighed er udlejet udelukkende til  

 beboelse, anses udlejerens pligt til at vedligeholde lejligheden med  

 hvidtning, maling og tapetsering for opfyldt, når han til dette formål  

 løbende har afholdt de beløb, der skal anvendes hertil efter reglerne i  

 lovens §§ 22 og 23. Disse bestemmelser gælder ufravigeligt i alle tilfælde,  

 hvor lejeren ikke ved kontraktsbestemmelser helt har overtaget pligten til  

 den nævnte indvendige vedligeholdelse.
Bestemmelserne udelukker imidlertid  

 ikke, at lejeren ved aftale kan overtage vedligeholdelsespligten, selv om  

 denne har påhvilet udlejeren, men hvor udlejeren har pligten, kan det ikke  

 gyldigt aftales, at kontoordningen ikke skal gælde.
 Reglerne er ejheller til hinder for, at udlejeren og lejeren enes om at  

 anvende de på vedligeholdelseskontoen afsatte midler helt eller delvis på  

 anden måde end den i loven forudsatte, f. eks. til gennemførelse af mindre  

 forbedringsarbejder.
 Bestemmelsen gælder, uanset hvornår lejligheden første gang er udlejet.
Lejligheder, der kun delvis er udlejet til beboelse (blandede lejemål)  

 omfattes ikke af bestemmelserne, uanset om det lejede tillige omfatter en  

 beboelseslejlighed.
Derimod finder bestemmelserne anvendelse på udleje af  

 møblerede lejligheder.
Efter bestemmelserne skal der oprettes en særlig vedligeholdelseskonto for  

 hver lejlighed.
Kontoen angiver, hvad lejeren til enhver tid kan forlange  

 anvendt til lejlighedens istandsættelse med maling, hvidtning og tapetsering.  

 De beløb, der svarer til, hvad der afsættes på kontoen, tilhører udlejeren på  

 samme måde som den øvrige del af lejeindtægten.
På kontoen føres regnskab  

 over indbetalte beløb og afholdte udgifter til istandsættelse af nævnte art.  

 Eventuelle rabatydelser el. lign., som kan opnås i forbindelse med udførelsen  

 af de pågældende vedligeholdelsesarbejder, skal godskrives kontoen.
Afholdte  

 vedligeholdelsesudgifter kan kun posteres på kontoen, når der samtidig gives  

 lejeren en skriftlig opgørelse over de afholdte udgifter samt oplysning om,  

 hvilket beløb der herefter er til rådighed.
Denne sidste bestemmelse har til  

 formål at sikre, at lejeren får fornøden føling med udgifterne til den  

 vedligeholdelse, der foretages for de afsatte midler, således at eventuelle  

 uoverensstemmelser herom kan blive klaret så hurtigt efter arbejdernes  

 udførelse som muligt.
Lejeren har ret til at kræve dokumentation for de  

 afholdte vedligeholdelsesudgifter.
Inden 3 måneder efter hvert regnskabsårs afslutning skal udlejeren give  

 lejeren skriftlig meddelelse om, hvilket beløb der ved regnskabsårets  

 afslutning var til rådighed til lejlighedens vedligeholdelse.
En negativ  

 saldo kan ikke overføres.
 Såfremt udlejeren undlader at efterkomme en anmodning om inden et fastsat  

 tidspunkt at fremlægge regnskab med bilag, kan lejeren kræve lagt til grund,  

 at der på kontoen henstår beløb, svarende til de sidste 5 års hensættelser.
 Reglen afskærer ikke lejeren fra at kræve vedligeholdelsesarbejder udført  

 for et større beløb, såfremt han kan dokumentere, at der henstår mere end  

 svarende til de sidste 5 års hensættelser.
Har lejeren ved aftale delvis overtaget pligten til vedligeholdelse med  

 tapet, hvidtning og maling, nedsættes det beløb, der afsættes på  

 vedligeholdelseskontoen forholdsmæssigt.
Kan parterne ikke blive enige om  

 nedsættelsens størrelse, afgøres spørgsmålet herom - ligesom alle øvrige  

 spørgsmål om vedligeholdelse - af boligretten.
 Lejerens ret til at få foretaget vedligeholdelse for det til enhver tid  

 henstående beløb kan håndhæves, uanset om ejendommen skifter ejer, idet den  

 nye udlejer ved ejerskifte overtager vedligeholdelsespligten og viderefører  

 vedligeholdelseskontoen.
Krav fra lejerens side om foretagelse af tapetsering, hvidtning og maling  

 kan fremsættes, når det er nødvendigt, og udgifterne kan afholdes af det  

 beløb, der er til rådighed på kontoen.
Krav kan dog ikke fremsættes, hvis  

 lejemålet er opsagt af en af parterne.
Ved lejemålets ophør bliver det ikke  

 opbrugt beløb indestående, således at den nye lejer kan fremsætte krav om  

 dets anvendelse til lejlighedens vedligeholdelse.
Udlejeren skal oplyse den  

 nye lejer om, hvilket beløb der ved lejeforholdets begyndelse er til rådighed  

 til vedligeholdelse.
Udlejeren afgør, hvem der skal udføre arbejdet, men  

 lejeren kan forlange, at arbejdet udføres fagmæssigt forsvarligt og til en  

 rimelig pris.
Størrelsen af afsatte midler 12. De regler, der fastsætter størrelsen af de beløb,  

 udlejer er forpligtet til at afsætte på en vedligeholdelseskonto, er fra 1.  

 januar 1980 ændret væsentligt.
 Medens afsætning tidligere blev foretaget på grundlag af en procentdel af  

 lejen, afhængig af ejendommens alder, skal der fra denne dato afsættes et  

 fast beløb pr. m2 bruttoetageareal uden hensyn til ejendommens alder.
 Fra 1. januar 1980 skal den udlejer, der har pligten til at vedligeholde  

 med maling, hvidtning og tapetsering, afsætte 9 kr. pr. m2 bruttoetageareal.  

 Om dette begreb henvises til cirkulærets bilag 3, hvori der nærmere er  

 redegjort for opgørelsen heraf.
Beløbene, der afsættes med 1/12 månedsvis indeksreguleres på grundlag af  

 vedligeholdelsesudgifternes udvikling efter boligministerens nærmere  

 bestemmelse.
Regler herom fastsættes af boligministeren ved en  

 bekendtgørelse.
 Hvis de ændrede regler bevirker, at der i de enkelte lejemål skal afsættes  

 større beløb, kan udlejeren lade det øgede afsætningskrav indgå i sine  

 overvejelser om lejejustering, når dette iøvrigt er muligt ved en 2-årig  

 periodes udløb.
Hvor afsætningen hidtil har været større, er det ved en overgangsregel i  

 lovens § 119 fastsat, at den højere afsætning opretholdes, indtil udlejeren  

 kræver lejeforhøjelse efter lovens §§ 47, 50 eller 58. Når dette sker, skal  

 udlejeren nedsætte afsætningerne til det efter lovændringen nu gældende  

 beløb.
De påtænkte lejestigninger skal varsles i overensstemmelse med de  

 almindelige regler med det fulde beløb.
Om overgangsregler vedrørende afsætning på konti for indvendig  

 vedligeholdelse for de af kap.
II-V i boligreguleringsloven omfattede lejemål  

 henvises til bestemmelsen i § 66 i lov om midlertidig regulering af  

 boligforholdene.
 Varmebetaling m. v.
Varmeregnskabets poster 13. Leverer udlejeren varme og varmt vand, og er  

 udgifterne hertil ikke indeholdt i lejen, kan udlejeren kræve sine udgifter  

 til lejerens forbrug refunderet (lovens § 36).
I varme- og varmtvandsregnskabet kan udlejeren kun medtage udgiften til  

 brændselsforbruget i varmeperioden.
Alle andre udgifter, som udlejeren  

 afholder, f. eks. udgift til varmemesterløn, administration af varmeregnskab  

 og til reparation af varmeanlægget, skal være indeholdt i lejen.
 Rabatydelser o. lign. skal godskrives regnskabet.
Bestemmelserne er ufravigelige for lejere af beboelseslejligheder og  

 enkeltværelser til beboelse.
Derimod er der ingen begrænsning i, hvilke  

 poster der kan medtages på en erhvervslejers varmeregnskab.
Bestemmelsen vedrører alene det tilfælde, hvor udlejeren levererer varme,  

 og altså ikke det forhold, at varme leveres fra et fjernvarmeværk.
Leveres  

 varme fra et fjernvarmeværk, kan udlejerer således, uanset bestemmelsen i  

 lovens § 36, optage den fulde varmeudgift til fjernvarmeværket på  

 varmeregnskabet overfor lejerne.
 Lejerens bidrag til varme og varmt vand er pligtig pengeydelse i  

 lejeforholdet, og udlejeren kan således, hvis der ikke betales rettidigt,  

 ophæve lejemålet, lovens § 93, stk. 2.
Fordeling af varmebidrag 14. Fordelingen af udgifterne mellem lejerne foretages  

 som udgangspunkt på grundlag af de i lejeaftalen indeholdte bestemmelser  

 herom.
 Er andet ikke bestemt i lejeaftalen, sker fordelingen enten efter egnede  

 varmefordelingsmålere eller efter gulvareal eller rumfang og - for så vidt  

 angår levering af varmt vand - efter antallet og arten af varmtvandshaner  

 samt antallet af værelser.
 Fordeles udgifterne til varme imidlertid efter gulvareal eller rumfang,  

 kan udlejeren med tilslutning af beboerrepræsentanterne eller et flertal af  

 lejerne kræve, at fordelingen fremtidig skal ske på grundlag af  

 varmefordelingsmålere.
 Fordeles udgifterne på den anden side efter varmefordelingsmålere, kan  

 udlejeren med tilslutning af beboerrepræsentanterne eller et flertal af  

 lejerne kræve, at fordelingen fremtidig skal ske efter gulvareal eller  

 rumfang.
 De nævnte beslutninger kan efter loven gennemføres med 6 ugers varsel til  

 en varmeregnskabsperiodes begyndelse og indebærer, at udlejeren og et flertal  

 af lejerne altid kan kræve, at reglerne i en ejendom ændres på dette punkt.
 Alle ejendommens lejere skal imidlertid efter bestemmelsen have 6 ugers  

 varsel, inden de nye reglers ikrafttræden.
Udgifter til varmt vand 15. Fordelingen af de udgifter, der skal dækkes af  

 lejerne i forbindelse med levering af varmt vand, foretages på grundlag af de  

 i lejeaftalen herom indeholdte eller forudsatte regler.
Reglerne i loven om  

 adgangen til at forlange varmefordelingsmåleres udvisende anvendt som  

 fordelingsgrundlag finder ikke anvendelse, for så vidt angår  

 varmtvandsmålere.
Der er ikke i loven fastsat regler for disses anvendelse.  

 Udlejeren kan derfor ikke forlange, at lejerne skal bidrage til udgifterne  

 ved opsætning af varmtvandsmålere, medmindre lejeaftalen indeholder  

 bestemmelser herom, eller lejeren samtykker i at bidrage hertil.
 Er fordelingsgrundlaget ikke fastsat i lejeaftalen, skal udgifterne  

 fordeles efter antallet og arten af varmtvandshaner samt antallet af  

 værelser, jfr. § 37, stk. 2.
 Disse værelseshaneandele beregnes efter den sædvanligt anvendte praksis  

 således:
En 3-værelses lejlighed med køkkenhane, karbad med bruse og håndvask  

 ansættes således til 10 værelseshaneandele.
For erhvervs- og  

 forretningslokaler må der eventuelt fastsættes særlige andele.
A conto-bidrag 16. Efter lovens § 38 kan udlejeren til enhver tid med  

 6 ugers varsel forlange, at lejeren skal betale a conto-bidrag til dækning af  

 sin andel i ejendommens udgifter til opvarmning og forsyning med varmt vand,  

 når udgifterne hertil ikke er indeholdt i lejen.
Udlejeren kan med samme  

 varsel forlange forhøjelse af løbende a conto bidrag.
 Bidragene betales med lige store beløb i forbindelse med de almindelige  

 lejebetalinger.
De samlede bidrag for et år må højst opkræves med den udgift, som  

 forventes at blive pålignet for varmeregnskabsperioden.
Bidragene fordeles på  

 de enkelte lejere i forhold til størrelsen af de i aftalerne hjemlede bidrag  

 eller, hvis aftalerne ikke pålægger bidrag, efter udlejerens bestemmelse  

 enten efter gulvareal eller rumfang.
Varmeregnskabsperioden 17. Varmeregnskabsperioden udgør 1 år.
Er der ikke  

 besluttet andet, udløber varmeregnskabsåret den 1. juni.
Udlejeren kan imidlertid med 6 ugers varsel bestemme, at varmeregnskabet  

 fremtidig skal afsluttes på en anden dato.
Regnskabsperioden ved overgangen  

 til det nye regnskabssår må højst være 18 måneder.
Varmeregnskabet 18. a.
Regnskabet vedrørende udgifterne til  

 ejendommens opvarmning og forsyning med varmt vand i varmeregnskabsåret skal  

 efter lovens § 40 udsendes til lejerne senest 4 måneder efter  

 varmeregnskabsårets udløb.
Regnskabet skal indeholde oplysning om lejernes  

 andel af de samlede varmeudgifter og om lejerens adgang til at gøre  

 indsigelse.
 Indeholder regnskabet ikke disse oplysninger, er det efter boligstyrelsens  

 opfattelse »ugyldigt« med den virkning, at lejeren kan betragte det  

 som ikke aflagt, jfr. pkt. b.
 Når varmeregnskabet er udsendt, skal udlejeren på lejerens forlangende  

 give ham eller hans befuldmægtigede adgang til at gennemgå bilagene på  

 ejendommen eller andetsteds i vedkommende byområde.
Lejeren kan skriftligt gøre indsigelse mod varmeregnskabet senest 6 uger  

 efter modtagelsen af varmeregnskabet.
Indsigelsen skal indeholde meddelelse  

 om, på hvilke punkter regnskabet ikke kan godkendes.
Udlejeren skal da  

 anlægge sag ved boligretten senest 6 uger efter lejerfristens udløb, hvis han  

 ønsker at fastholde sit krav i henhold til varmeregnskabet.
b.
Udsendes regnskabet ikke senest 4 måneder efter varmeregnskabsårets  

 udløb, mister udlejeren sin ret til til kræve tillægsbetaling af lejeren.
 Fremsendes regnskabet ikke senest 6 måneder efter varmeregnskabsårets  

 udløb, kan lejeren undlade at indbetale varmebidrag, indtil han har modtaget  

 regnskabet og har modtaget et eventuelt for meget betalt varmebidrag for den  

 afsluttede varmeregnskabsperiode.
c.
Har lejeren betalt for lidt i a conto-bidrag, kan udlejeren kræve  

 tillægsbetaling ved den første lejebetaling, der skal finde sted, når der er  

 forløbet 1 måned efter, at lejeren har modtaget regnskabet.
Overstiger  

 tillægsbetalingen 3 måneders leje, er lejeren dog berettiget til at betale i  

 3 lige store månedlige rater, således at første rate forfalder til det  

 fastsatte tidspunkt for tillægsbetalingen.
Fraflytter lejeren, skal  

 tillægsbetaling senest betales på fraflytningsdagen.
 Har lejeren betalt for meget i a conto-bidrag, skal det for meget betalte  

 tilbagebetales kontant til lejeren eller fradrages i første lejebetaling  

 efter, at varmeregnskabet er udsendt.
d.
Har udlejeren som følge af en undskyldelig fejl glemt at optage en  

 udgiftspost på regnskabet, kan udlejeren uden meddelelse til lejerne overføre  

 posten til det følgende varmeregnskab, hvis det ikke optagne beløb højst  

 udgør 10 pct. af de samlede udgifter i det først afsluttede regnskab.
I andre tilfælde, herunder i alle tilfælde af fejlagtig udgiftsfordeling  

 mellem lejerne, har udlejeren pligt til omgående at berigtige fejlen.
Med  

 hensyn til tillægsbetaling og tilbagebetaling som følge af rettelsen finder  

 reglerne under pkt. c. tilsvarende anvendelse.
Ændringer i trufne aftaler om varmebetaling i/uden for lejen 19. Med virkning fra lovens ikrafttræden den 1. januar  

 1980 er det ved en bestemmelse i lovens § 44 fastsat, at såfremt udgiften til  

 leverance af varme og varmt vand helt eller delvis er indeholdt i lejen, kan  

 udlejeren med tilslutning af beboerrepræsentanterne eller et flertal af  

 lejerne beslutte, at udgifterne hertil fremtidig skal betales særskilt mod,  

 at lejen nedsættes forholdsmæssigt.
 Er udgiften ikke indeholdt i lejen, kan udlejeren med tilslutning af  

 beboerrepræsentanterne eller et flertal af lejerne beslutte, at udgifterne  

 til leverance af denne art fremtidig skal være indeholdt i lejen, og at lejen  

 forhøjes tilsvarende.
 Ovennævnte beslutninger, der har bindende virkning for alle ejendommens  

 lejere, kan gennemføres ved skriftlig meddelelse til lejerne med 6 ugers  

 varsel.
Andre leverancer fra udlejeren 20. Ved bestemmelsen i lovens § 45 er det fastsat, at  

 reglerne om levering af varme og varmt vand finder tilsvarende anvendelse,  

 når udlejeren leverer andre løbende ydelser - herunder el og gas - til  

 lejerne.
Hvor der er tale om leverancer, der ikke forarbejdes af udlejeren,  

 kan han kun kræve sine positive udlæg refunderet.
Lejeforhøjelser i lejemål, der er omfattet af opsigelsesforbudet Ajourføring af lejen.
21. Lejemål om lejligheder eller erhvervslokaler er  

 omfattet af det almindelige forbud mod opsigelse, jfr. lovens § 83. For at  

 hindre, at opsigelsesforbudet i disse lejemål virker som et huslejestop,  

 giver loven mulighed for, at udlejere i bestående lejemål af denne art kan få  

 gennemført sådanne forhøjelser, som forholdene måtte gøre rimelige, men som  

 lejerne afviser at gå med til.
Reglerne herom gælder dog ikke for  

 beboelseslejemål i kommuner, hvor kap,. II-V i boligreguleringsloven er i  

 kraft, medmindre beboelseslejemålenes andel af ejendommens bruttoetageareal  

 udgør mindre end 20 pct.
I så fald finder lejelovens regler også anvendelse  

 for disse lejemål.
 Efter lovens § 47, stk. 1, kan udlejeren, såfremt lejen er væsentligt  

 lavere end det lejedes værdi, forlange lejen forhøjet til det beløb, der er  

 rimeligt under hensyn hertil.
 Ved afgørelsen af, om lejen er rimelig i forhold til det lejedes værdi,  

 skal der foretages sammenligning med den leje, som er almindeligt gældende i  

 kvarteret eller området for tilsvarende hus eller husrum med hensyn til  

 beliggenhed, art, størrelse, kvalitet, udstyr og vedligeholdelsestilstand.
 Krav om lejeforhøjelse kan såvel i beboelses- som erhvervslejemål tidligst  

 få virkning 2 år efter lejeforholdets begyndelse eller 2 år efter, at der  

 sidst er trådt en lejeforhøjelse i kraft som følge af, at lejen var væsentlig  

 lavere end det lejedes værdi.
 Regulering kan kræves uanset aftalt uopsigelighed, når udlejeren har  

 forbeholdt sig at kunne regulere lejen.
Fremgangsmåden 22. Lejeforhøjelse efter § 47 kan gennemføres med 3  

 måneders varsel.
 Kravet skal fremsættes skriftligt og indeholde oplysning om grunden til  

 lejeforhøjelsen samt om lejerens adgang til at gøre indsigelse.
Indeholder kravet ikke disse oplysninger, er det ugyldigt.
At kravet er  

 ugyldigt betyder, at udlejeren ikke kan få forhøjelsen gennemført i henhold  

 til det fremsatte krav, men et nyt korrekt krav må fremsættes, for at  

 lejeforhøjelse kan gennemføres.
Vil lejeren ikke godkende kravet om lejeforhøjelse, skal han skriftligt  

 fremsætte indsigelse senest 6 uger efter, at kravet om lejeforhøjelse er  

 kommet frem til ham.
Udlejeren skal da anlægge sag ved boligretten senest 6  

 uger efter lejerfristens udløb, hvis han ønsker at fastholde kravet om  

 lejeforhøjelse.
Ved indbringelse af sagen for boligretten må udlejeren nedlægge påstand om  

 godkendelse af den leje, som han ønsker at opnå.
Det bemærkes i denne  

 forbindelse, at der ikke er tale om, at lejeren kan opsiges, fordi han vægrer  

 sig ved at betale den lejeforhøjelse, som udlejeren har forlangt.
Under  

 boligretssagen skal der alene tages stilling til rimeligheden af den af  

 udlejeren krævede lejeforhøjelse.
Hvis boligretten kommer til det resultat, at den forlangte lejeforhøjelse  

 er rimelig, afsiger den dom herom, og udlejeren kan da opkræve den forhøjede  

 leje med virkning fra det tidspunkt, hvortil lejen var varslet forhøjet.
Hvis  

 lejeren ikke betaler denne, har han misligholdt lejeaftalen og må flytte.
 Forhøjelse eller nedsættelse af skatter, afgifter m. v.
23. a.
Forøges de ejendomsskatter, der påhviler  

 ejendommen, kan udlejeren forlange udgiften udlignet gennem en lejeforhøjelse  

 for de lejligheder og lokaler, som skatten vedrører.
Skatter, der pålægges  

 ejendommen som følge af enkelte lokaliteter i denne, kan kun udlignes på  

 vedkommende lejepartier.
Dette gælder f. eks. forøgelse af ejendomsskatterne  

 efter en tilbygning f. eks. ved etablering af lejligheder i tagetagen.  

 Lejeforhøjelse kan kræves, uanset aftalt uopsigelighed.
 Lejeforhøjelsen fordeles i forhold til den gældende leje eller - hvor der  

 ikke er fastsat nogen leje - lejeværdi.
Lejeforhøjelsen kan gennemføres med 3 måneders varsel.
Lejeforhøjelsen kan  

 dog kræves med virkning fra det tidspunkt, udgiften er pålagt ejendommen,  

 hvis kravet om lejeforhøjelse fremsættes senest 5 måneder efter dette  

 tidspunkt.
Herefter vil en udlejer, der i marts måned modtager skatteopkrævning for  

 ejendomsskatter med virkning fra 1. januar, også kunne oppebære  

 lejeforhøjelse til dækning af skattestigninger med virkning fra 1. januar,  

 hvis han i løbet af april og maj fremsætter krav herom over for sine lejere  

 ved beregning af den enkelte lejeforhøjelse.
Hvis han ikke når dette, kan  

 lejeforhøjelsen kun gennemføres med 3 måneders varsel.
Kravet om lejeforhøjelse skal fremsættes skriftligt og indeholde en  

 beregning af, hvorledes ændringen af lejen fremkommer, samt oplysning om  

 lejerens adgang til at gøre indsigelse.
Indeholder kravet ikke disse  

 oplysninger, er det ugyldigt.
Vil lejeren ikke godkende kravet om lejeforhøjelse, skal han senest 6 uger  

 efter, at kravet er kommet frem, fremsætte skriftlig indsigelse, der angiver,  

 på hvilke punkter kravet ikke kan godkendes.
Udlejeren skal da anlægge sag  

 ved boligretten senest 6 uger efter lejerfristens udløb, hvis han ønsker at  

 fastholde kravet om lejeforhøjelse.
 Krav om varsling af disse lejeforhøjelser er således bragt helt på linje  

 med øvrige krav om lejeforhøjelser og det er således udtrykkeligt fastsat, at  

 udlejeren må anlægge sag, hvis lejeren protesterer mod lejeforhøjelsen.
b.
Ovennævnte regler gælder også, hvis der pålægges ejendommen nye eller  

 forøgede afgifter til vand, el, renovation, skorstensfejning eller lignende.  

 (under »eller lignende« må f. eks. bidrag til brandvæsenet antages  

 at falde, ligesom dækningsafgift til kommunen er omfattet) efter takster, der  

 er fastsat eller godkendt af det offentlige.
 Også udgifter til bl. a. renovation, der foretages af private selskaber  

 eller vognmænd, omfattes således af reglerne, dersom betaling ydes efter  

 takster, der f.eks. er godkendt af kommunen i forbindelse med et regulativ om  

 bortkørsel af renovation el. lign. eller er fastsat eller godkendt for et  

 kommunalt eller koncessioneret selskab.
Endvidere gælder reglerne, hvis der pålægges ejendommen nye vej-, kloak-  

 eller lignende bidrag til det offentlige.
Er bidrag pålagt ejendommen som en  

 eengangsydelse, kan udlejeren, når den er betalt, udligne bidraget på lejerne  

 gennem en lejeforhøjelse, der i løbet af 10 år har dækket udlejerens udlæg  

 med tillæg af sædvanlige finansieringsudgifter herunder en passende  

 forrentning.
Lejeforhøjelsen bortfalder ved periodens udløb.
Lejerne kan dog  

 kræve at betale beløbet kontant.
Den tidligere adgang for udlejeren til at  

 opkræve en stedsevarende forhøjelse på 10 pct. af bidraget er således  

 bortfaldet.
 Bortfalder eller nedsættes de nævnte skatter, afgifter og bidrag, skal  

 udlejeren med virkning fra nedsættelsestidspunktet foretage en tilsvarende  

 lejenedsættelse for de lejligheder og lokaler, i hvis leje udgiften har været  

 indregnet.
 Udlejerens adgang til gennemførelse af lejeforhøjelser i medfør af disse  

 bestemmelser afskærer ikke lejeren fra efter foretagelse af sådanne  

 forhøjelser over for boligretten at rejse spørgsmålet, om lejen efter  

 reguleringen er kommet til at stå i misforhold til det lejedes værdi, jfr. §  

 49.
Lejeforhøjelse i henhold til særlig aftale herom 24. Efter bestemmelsen i lovens § 53, stk. 2 kan der  

 ikke i beboelseslejligheder og enkelte værelser til beboelse træffes aftale  

 om, at lejen skal reguleres på anden måde end fastsat i lovens §§ 47-52  

 (cirkulærets pkt. 21-23). Dette indebærer, at det tidligere forbud mod  

 lejeregulering efter pristal el. lign., der var indeholdt i den hidtidige  

 boligreguleringslovs kap.
II, nu er udstrakt til at gælde for  

 beboelseslejemål i hele landet.
Bestemmelsen om forbud mod pristalsklausuler forhindrer dog ikke, at der i  

 lejeperioden kan aftales lejeforhøjelser med bestemte beløb til bestemte  

 tidspunkter.
Det er således lovligt at indgå sådanne ordninger, hvor lejen i  

 begyndelsen af lejemålet er lav, eller hvor parterne bliver enige om  

 ændringer i lejeforholdene i øvrigt.
 Da bestemmelsen som nævnt kun indeholder forbud mod pristalsregulering i  

 beboelseslejemål, kan der lovligt træffes aftale om pristalsregulering i  

 erhvervslejemål.
 Såfremt der i sådanne lejemål gennemføres lejeforhøjelser som følge af  

 pristalsklausuler i lejeaftalen, er lejeren ikke afskåret fra at kunne kræve  

 lejen nedsat efter reglerne i lovens § 49.
Forbedringer og andre arbejder i det lejede, og adgangen til  

 lejeforhøjelser herfor 25. Parterne kan frit aftale lejeforhøjelse som følge  

 af forbedringer, men kan der ikke opnås en aftale mellem parterne, kan  

 udlejeren forlange lejen forhøjet med et beløb, der modsvarer forøgelsen af  

 det lejedes værdi, lovens § 58.
 Ved vurderingen heraf skal der da tages hensyn til forbedringens karakter  

 og betydning i forhold til ejendommens hidtidige tilstand.
 Lejeforhøjelsen skal som udgangspunkt give mulighed for en passende  

 forrentning af de udgifter, der med rimelighed er afholdt til forbedringen,  

 samt dække afskrivning og sædvanlige udgifter til vedligeholdelse,  

 administration og forsikring.
Størrelsen af afskrivningsbeløbene forudsættes fastsat under hensyn til  

 installationens levetid og anskaffelsesprisen på tidspunktet for  

 anskaffelsen.
Som vejledende retningslinje må de procentsatser af tekniske  

 installationer, som er fastlagt for det almennyttige boligbyggeri, efter  

 boligstyrelsens opfattelse kunne anvendes.
Der henvises til cirkulære af 1979  

 om midlertidig regulering af boligforholdene, hvori de nævnte procentsatser  

 er optrykt i pkt. 13. Beløbene bør tages op til revision med jævne mellemrum  

 under hensyn til prisudviklingen, idet formålet med afskrivningen er at  

 opsamle midler til dækning af genanskaffelsesudgifterne på  

 udskiftningstidspunktet.
 Det fremgår udtrykkeligt af lovbestemmelsen, at foranstaltninger, der øger  

 kapaciteten af ejendommens forsynings- eller afløbsledninger til f. eks. el  

 og vand af hensyn til lejernes brug, anses for forbedringer.
Det samme gælder udlejerens opsætning af antenneanlæg for sædvanlig radio-  

 og fjernsynsmodtagelse, som opfylder de forskrifter, der er fastsat af  

 ministeren for offentlige arbejder.
Har lejerne opsat et sådant  

 fællesantenneanlæg, kan udlejeren dog kun forlange forhøjelse, dersom han  

 overtager anlægget.
 Også opsætning af varmemålere betragtes som en forbedring.
Lejeforhøjelse efter disse bestemmelser kan gennemføres med 3 måneders  

 varsel.
Lejeforhøjelsen kan dog tidligst få virkning fra det tidspunkt, hvor  

 forbedringen er fuldført.
Kravet om lejeforhøjelse skal fremsættes skriftligt og indeholde oplysning  

 om grunden til lejeforhøjelsen, en beregning af lejeforhøjelsen med oplysning  

 om de afholdte udgifter samt oplysning om lejerens adgang til at gøre  

 indsigelse.
Indeholder kravet ikke disse oplysninger, er det ugyldigt.
Fra lovens ikrafttræden 1. januar 1980 har en udlejer, inden  

 byggeregnskabet er afleveret, men efter at arbejdet er fuldført, adgang til  

 at kræve en foreløbig lejeforhøjelse på grundlag af et overslag over  

 udgifterne og forbeholde sig at fremsætte nyt krav, når byggeregnskabet er  

 afsluttet.
Lejen skal reguleres efter byggeregnskabet, når det foreligger.  

 Viser den endelige beregning, at der er opkrævet for meget, har udlejeren  

 pligt til at nedsætte lejen.
Har udlejeren på den anden side opkrævet for  

 lidt, må han - hvis han har forbeholdt sig adgang til at fremsætte nyt krav -  

 varsle den nødvendige forhøjelse i overensstemmelse med de almindelige  

 varslingsregler.
 Vil lejeren ikke godkende kravet om lejeforhøjelse, skal han fremsætte  

 skriftlig indsigelse senest 6 uger efter, at kravet er kommet frem til ham.  

 Udlejeren skal da anlægge sag ved boligretten senest 6 uger efter  

 lejerfristens udløb, hvis han ønsker at fastholde kravet om lejeforhøjelse.
 Lejeforhøjelse ved gårdrydning m. v.
26. a.
Såfremt en udlejer efter pålæg i medfør af  

 byggelovgivningen gennemfører en gårdrydning, kan den udgift, der er godkendt  

 af kommunalbestyrelsen hertil, udlignes gennem en stedsevarende  

 lejeforhøjelse på 10 pct. af udgiften, jfr. § 60, stk. 1. Såfremt  

 gårdrydningen medfører øgede udgifter til ren- og vedligeholdelse, f. eks. af  

 legepladser eller grønne anlæg, som kan være ønskelige netop i forbindelse  

 med gårdrydning, kan i lejeforhøjelsen yderligere medtages et passende beløb,  

 der er godkendt af kommunalbestyrelsen hertil.
Lejeforhøjelsen er fikseret til et bestemt beløb og den kan gennemføres  

 efter samme regler som lejeforhøjelser som følge af skattestigninger.
Dette  

 er en konsekvens af, at kommunalbestyrelsen dels har pålagt arbejdet, dels  

 skal godkende udgiften.
b.
Har en ejendom centralvarme eller varmtvandsinstallation, og beslutter  

 udlejeren at tilslutte denne til et varmeværk, kan han forlange, at lejeren  

 over 10 år godtgør ham ejendommens udgifter ved omlægningen med fradrag af  

 besparelsen.
Her skal der finde en særlig opgørelse sted, idet der i udgiften skal ske  

 et nedslag svarende til udlejerens besparelser.
Disse er især besparelser ved  

 ikke at skulle udskifte de installationer, der bliver overflødiggjort ved  

 tilslutningen, ligesom udlejeren ofte vil kunne opnå indtægter ved udleje af  

 frigjorte rum.
Også her anvendes reglerne om skattestigninger ved udgiftens udligning på  

 lejerne.
Når 10 års perioden udløber, skal lejen nedsættes påny.
Godtgørelse for forbedringer ved fraflytning 27. For at opmuntre lejere til selv at bekoste  

 forbedringer af det lejede er det i lovens § 63 fastsat, at udlejeren og  

 lejeren kan aftale, at der ved lejerens fraflytning ydes denne en  

 godtgørelse.
Medmindre andet aftales under hensyn til forbedringens karakter  

 - herunder forbedringens levetid - udgør godtgørelsen lejerens udgift med  

 fradrag af 1/10 af beløbet for hvert hele år, han har benyttet forbedringen.  

 Det er en betingelse, at forbedringsudgiften overstiger 1 års leje på  

 forbedringstidspunktet.
 Godtgørelsen skal udlejeren udbetale til lejeren ved fraflytning.
Udlejeren kan vælge, om han ønsker, at den nye lejer skal refundere ham  

 godtgørelsen, eller om han i stedet vil kræve lejeforhøjelse i forhold til  

 den øgede brugsværdi.
Udlejeren kan ikke kræve både lejeforhøjelse og  

 refusion af godtgørelsen.
Beboerrepræsentation Etablering af beboerrepræsentation 28. Efter reglerne i lovens §§ 64-68 kan beboerne  

 sikre sig medindflydelse på ejendommens drift gennem etablering af  

 beboerrepræsentation.
 Beboerrepræsentation efter loven kan kun forlanges etableret i ejendomme,  

 der omfatter mindst 13 beboelseslejligheder, jfr. lovens § 64, stk. 1. Rene  

 erhvervslejemål kan ikke tælles med, hvorimod et kombineret beboelses- og  

 erhvervslejemål medregnes som en beboelseslejlighed, jfr. lovens § 3. Det er  

 antallet af lejligheder, ikke lejere, der er afgørende, dvs. at det forhold,  

 at ejeren bebor en ud af 13 lejligheder, eller at en eller flere lejligheder  

 ikke er udlejet, ikke forhindrer lejerne i at etablere beboerrepræsentation.
 I en ejendom, der er opdelt i ejerlejligheder, gælder reglerne om  

 beboerrepræsentation for lejere af beboelseslejligheder, hvis udlejeren ejer  

 mindst 6 beboelseslejligheder i ejerforeningen, jfr. lovens § 64, stk. 3.
 I en ejendom, der ejes af en andelsboligforening, gælder reglerne om  

 beboerrepræsentation, hvis mindst 6 beboelseslejligheder ikke bebos af  

 andelshavere, jfr. lovens § 64, stk. 4.
Ved en ejendom forstås i lejeloven samme begreb som fast ejendom i  

 tinglysningslovens og udstykningslovens forstand.
Herefter forstås - i  

 overensstemmelse med udstykningslovens § 1 - ved en fast ejendom først og  

 fremmest jorder, som i matriklen er anført under eet matr. nr. (i  

 Sønderjylland art. nr.) eller er anført med flere matr. nr.e, der ikke må  

 adskilles uden matrikelmyndighedernes samtykke.
 Det er således som udgangspunkt den matrikulære afgrænsning, der er  

 afgørende for, om en ejendom rummer så mange lejligheder, at lejerne kan  

 etablere beboerrepræsentation.
Er flere ejendomme, der ejes af samme ejer, opført kontinuerligt som en  

 samlet bebyggelse, og har disse ejendomme fælles forlanges oprettet  

 beboerrepræsentation, når ejendommen ialt har mindst 13 beboelseslejligheder.  

 Det samme gælder, hvor flere ejendomme er samvurderet eller samnoteret i  

 tingbogen.
I sådanne ejendomme skal beboerrepræsentationen omfatte samtlige  

 ejendomme.
 Selv om lovens betingelser for at etablere beboerrepræsentation ikke er  

 opfyldt, er der intet til hinder for, at en udlejer accepterer at forhandle  

 med personer, der er udpeget hertil af et flertal af lejerne; men sådanne  

 forhandlere har ikke mandat til at træffe beslutninger på lejernes vegne  

 efter reglerne i §§ 13, 24 og 43, stk. 2, i boligreguleringsloven.
 Reglerne om beboerrepræsentation finder ikke anvendelse i ejendomme, der  

 inden 1. marts 1975 er erhvervet af en kommune eller et godkendt  

 saneringsselskab, og som er omfattet af en godkendt saneringsplan, jfr.  

 lovens § 118.
 De nærmere regler om oprettelse af beboerrepræsentation er i medfør af  

 lovens § 64, stk. 1, fastsat i boligstyrelsens bekendtgørelse nr. 447 af 24.  

 oktober 1979 om beboerrepræsentation, der er optaget som bilag 2 til dette  

 cirkulære.
Efter disse regler oprettes en valgt beboerrepræsentation i ejendommen ved  

 et beboermøde, som enten en beboer eller en lejerforening, som har eet eller  

 flere medlemmer blandt beboerne, lader afholde.
Om de formelle regler, der  

 skal iagttages, henvises til bekendtgørelsens § 2, idet det dog fremhæves, at  

 udlejeren skal indkaldes til beboermødet, og at dette kun er  

 beslutningsdygtigt, når over halvdelen af lejerne af de udlejede  

 beboelseslejligheder er til stede.
I lovens § 64, stk. 1, er det fastat, at der kan gives møde ved fuldmagt  

 for indtil 5 pct. af lejerne, når lejernes fravær skyldes sygdom, bortrejse  

 eller arbejdsmæssige forhold.
Bestemmelsen forudsætter således, at der er  

 mindst 20 beboelseslejligheder i ejendommen.
 Det er nu præciseret i bekendtgørelsens § 2, stk. 7, at enhver, der bor i  

 en udlejet beboelseslejlighed i ejendommen, er valgbar som  

 beboerrepræsentant, uanset om vedkommende er optaget på lejekontrakten.
 Boligstyrelsen er af den opfattelse, at der ikke er noget til hinder for,  

 at en vicevært vælges til beboerrepræsentant; men under hensyn til en  

 eventuel interessekonflikt kan et sådant valg være uhensigtsmæssigt.
Beboerrepræsentanternes beføjelser 29. Når beboerrepræsentation er lovligt etableret i en  

 ejendom, har beboerrepræsentanterne ifølge lovens § 65 ret til at drøfte  

 ethvert spørgsmål af betydning for ejendommens drift med udlejeren.  

 Repræsentanterne har ret til at Ifølge lovens § 66 kan udlejeren ikke, forinden beboerrepræsentanterne i  

 en periode på 3 uger har haft adgang til at ytre sig, Er beslutning uopsættelig, skal beboerrepræsentanterne orienteres om, at  

 fristen som følge heraf ikke kan respekteres.
 Dette vil eksempelvis kunne være tilfældet, når det i forbindelse med en  

 uopsættelig udbedring af en skade skønnes hensigtsmæssigt samtidig at  

 gennemføre en forbedring.
Herudover er det i lejelovens § 49, stk. 5, udtrykkeligt fastsat, at  

 beboerrepræsentationen på lejernes vegne kan kræve lejenedsættelse, jfr.  

 cirkulærets pkt. 6, når lejen må anses for væsentligt at overstige det  

 lejedes værdi.
Nedsættes lejen, anvendes tilbagebetalingsbeløbet forlods til  

 dækning af beboerrepræsentanternes udgifter ved sagsanlægget.
Der er herudover tillagt beboerrepræsentanterne særlige beføjelser i  

 kommuner, der omfattes af boligreguleringslovens kap.
II.
Her kan  

 beboerrepræsentationen i medfør af boligreguleringslovens §§ 13 og 24 på  

 beboernes vegne godkende fremsættelse af krav om lejeforhøjelse og  

 iværksættelse af forbedringsarbejder.
Endvidere hjemler  

 boligreguleringslovens § 43, stk. 2, beboerrepræsentanterne ret til at  

 indbringe huslejenævnets og ankenævnets afgørelser for boligretten.  

 Beboerrepræsentanterne hæfter personligt for eventuelle sagsomkostninger.
 Hvad særligt angår beboerrepræsentanternes adgang til at udarbejde ændret  

 husorden, for ejendommen, bemærkes, at regler, der kan optages i en husorden,  

 traditionelt er ordensforskrifter for beboerne til sikring af rimelige  

 muligheder for benyttelsen af det lejede, således at dette sker uden gene for  

 de øvrige beboere, og til sikring af opretholdelse af rimelige forhold på  

 ejendommen.
 Der vil ikke i almindelighed kunne ske fravigelse fra lejeaftalen ved en  

 husordensbestemmelse, medmindre den pågældende regel må anses for en  

 husordensforskrift.
Hvad særligt angår bestemmelser om husdyrhold, er det boligstyrelsens  

 opfattelse, at regler herom i en kontraktsformular må anses for  

 ordensforskrifter, således at det ved en ændret husorden kan fastsættes, at  

 husdyrhold, der ikke er til gene, er tilladt.
Omvendt vil en tidligere  

 konkret meddelt og udnyttet tilladelse til husdyrhold ikke kunne anfægtes i  

 kraft af en ændret husorden.
 Såfremt beboerrepræsentationen udarbejder ny husorden, bør de, forinden  

 sagen sættes til afstemning på et beboermøde, forhandle med udlejeren om de  

 ønskede ændringer.
Udlejeren kan efter loven nægte at acceptere en af flertallet vedtaget  

 husorden, hvis han har vægtige grunde hertil.
Kan der ikke ved forhandling  

 opnås enighed, må spørgsmålet afgøres ved boligretten.
I ejendomme, der er opdelt i ejerlejligheder, og i ejendomme, der ejes af  

 andelsboligforeninger, skal samtlige beboere indkaldes til det beboermøde,  

 der træffer afgørelse om husordenen, idet denne skal gælde for hele  

 ejendommen.
For hver beboelseslejlighed kan afgives een stemme.
Bortfald af beboerrepræsentation 30. Såfremt der ved et senere beboermøde ikke deltager  

 mindst halvdelen af lejerne, enten personligt, repræsenteret ved et  

 husstandsmedlem eller ved fuldmagt efter de derom gældende regler, bortfalder  

 beboerrepræsentationen, såfremt udlejeren på mødet kræver dette, og der ikke  

 senest 1 måned efter er afholdt et beboermøde med den ovenfor nævnte  

 deltagelse af mindst halvdelen af lejerne, jfr. lovens § 64, stk. 1, 5.  

 punktum.
Brugsrettens overgang til andre Fremleje af en del af en beboelseslejlighed 31. En lejer af en beboelseslejlighed har ret til at  

 fremleje en del af sin lejlighed til beboelse.
Det samlede antal personer,  

 der efter fremleje kommer til at bo i lejligheden, må ikke overstige antallet  

 af beboelsesrum, jfr. lovens § 69.
 Fremleje i videre omfang end tilladt kan give udlejeren ret til at hæve  

 lejemålet, jfr. lovens § 93.
Fremleje af en beboelseslejlighed i sin helhed 32. En lejlighed, der udelukkende er udlejet til  

 beboelse, har lejeren ret til at fremleje i indtil 2 år, når lejerens fravær  

 er midlertidigt og skyldes sygdom, forretningsrejse, midlertidig forflyttelse  

 eller lignende.
Udlejeren kan efter § 70 modsætte sig fremlejeforholdet når Såfremt lejeren af andre grunde end de ovenfor nævnte ønsker at fremleje  

 eller ønsker at fremleje for en længere periode end 2 år, kræves udlejerens  

 samtykke.
Det samme er tilfældet, hvis det lejede helt eller delvis anvendes  

 til erhverv.
Oplysningspligt ved fremleje 33. Lejeren skal i hvert enkelt tilfælde meddele  

 udlejeren, til hvem fremleje finder sted, hvad enten der er tale om hel eller  

 delvis fremleje af lejligheden, og vilkårene herfor.
Udlejeren kan, når  

 lejeren udlejer en del af sin lejlighed, kræve 15 pct. af den leje, der  

 betales i fremlejeforholdet.
 Udlejeren kan ikke kræve fremlejeafgift, når lejeren har ret til fremleje  

 efter § 70. Såfremt udlejeren giver tilladelse til fremleje i videre omfang,  

 må en sådan tilladelse betragtes som en udvidelse af lejerens brugsret, og  

 udlejeren kan kræve en lejeforhøjelse.
Erstatningsansvar ved fremleje 34. Lejeren er erstatningsansvarlig for skade, som ved  

 uforsvarlig adfærd forvoldes af personer, som lejeren har fremlejet til.
 Lejeren er over for udlejeren ansvarlig for, at de personer, der er  

 fremlejet til, overholder de regler, der skal sikre en god husorden og  

 forsvarlig brug af det lejede.
 Desuden er lejeren erstatningsansvarlig, såfremt fremlejetageren foretager  

 installationer, der forårsager skade, jfr. § 29, stk. 3.
Begrænsninger i en ægtefælles adgang til at foretage fremleje 35. Lejeren må ikke uden ægtefællens samtykke foretage  

 fremleje, såfremt dette vil medføre, at det lejede ikke længere kan tjene til  

 fælles bolig eller som grundlag for ægtefællernes eller den anden ægtefælles  

 virksomhed jfr. lovens § 72.
Bytteret 36. Den bytteret, der er hjemlet i lovens § 73, giver  

 en lejer ret til uanset udlejerens ønske at bytte sin beboelseslejlighed med  

 en anden lejer.
Bytning med udlejerens samtykke kan selvsagt ske i videre  

 omfang.
 For at bytteretten efter bestemmelsen kan realiseres, er det en  

 betingelse, at begge er lejere.
 Lejeloven omfatter således ikke den situation, hvor en lejer ønsker at  

 bytte med en parcelhusejer, ejeren af en ejerlejlighed eller en andelshaver i  

 en privat andelsboligforening.
 De byttemuligheder, en parcelhusejer, en ejerlejlighedsejer eller en  

 andelshaver i en privat andelsboligforening måtte have, er heller ikke  

 omfattet af loven.
Som lovgivningen er formuleret, er det endvidere forudsat, at en udlejer  

 kan modsætte sig bytning, når flere end to husstande deltager i bytningen.
De  

 såkaldte 3- og 4-kantsbytninger forudsætter således udlejerens samtykke.
Efter loven kan udlejeren modsætte sig bytningen, dvs. modsætte sig at  

 udleje lejligheden til den nye lejer, hvis Der skal tages hensyn til begge parters forhold ved vurderingen af, om  

 bytningen er rimelig.
 Såfremt en lejer har overtaget lejemålet som efterlevende ægtefælle eller  

 hustandsperson efter § 75, har lejeren bytteret, selv om hans lejemål ikke  

 har varet i 3 år, når blot hans lejeperiode sammen med den lejers, fra hvem  

 han har overtaget lejemålet, tilsammen udgør mindst 3 år.
 I lejligheder, der tilhører almennyttige boligselskaber, må den, der ved  

 bytning ønsker at overtage en lejlighed, opfylde de særlige vilkår, der  

 gælder herfor.
 I lejligheder, der tilhører kommunen (f. eks. pensionistboliger),  

 kollegieselskaber og stiftelser, må den, der ønsker at overtage en lejlighed,  

 ligeledes opfylde de vilkår, der i almindelighed kræves opfyldt af personer,  

 der får sådanne boliger.
 Med stiftelse ligestilles efter loven en pensionskasse eller lignende, der  

 har erhvervet eller opført ejendommen og kun udlejer lejligheder til de af  

 medlemmerne, der er pensionister.
 Bytteret kan således i disse ejendomme kun udøves, når den, der flytter  

 ind i ejendommen, opfylder de samme vilkår, som udlejeren i øvrigt stiller  

 til lejlighedssøgende, til hvem ledige lejligheder bliver overdraget.
 Ifølge sagens natur kan bytteretten ikke anvendes i funktionærboliger,  

 medmindre begge er funktionærer hos samme arbejdsgiver.
 I ejendomme, der tilhører andelsboligforeninger - almennyttige eller  

 private - kan det stilles som vilkår, at den, der ved bytning opnår en  

 lejlighed i foreningens ejendom, skal indmelde sig i foreningen.
 Bytteretten gælder uanset vedtægtsmæssige begrænsninger i beboernes  

 bytteadgang.
 Har lejeren ved sin indflytning foretaget indskud i form af aktiekapital  

 eller ydet partialobligationslån, kan det kræves, at den nye lejer overtager  

 rettigheder og forpligtelser i henhold hertil.
Den lejer, der overtager en lejlighed ved bytning, skal ifølge loven  

 overtage lejligheden til en rimelig leje og på rimelige lejevilkår.
Dette  

 indebærer i kommuner, hvor boligreguleringslovens kap.
II gælder, at lejen og  

 de øvrige vilkår ikke må være mere byrdefulde for lejeren end de vilkår, der  

 er gældende for andre lejemål i ejendommen, jfr. boligreguleringslovens § 5,  

 stk. 2.
 I andre kommuner må lejen ikke være højere end det lejedes værdi, jfr.  

 lejelovens § 47, stk. 2.
Når bytteretten udøves, kan udlejeren med de nævnte begrænsninger kræve  

 samme regler iagttaget, som i øvrigt gælder ved fraflytning og indflytning.  

 Bytteretten betragtes således som en opsigelse, kombineret med en  

 genudlejning.
Udlejeren må således kunne kræve gældende opsigelsesvarsler  

 overholdt, ligesom han af den fraflyttende lejer kan kræve, at lejligheden  

 afleveres i aftalt eller forudsat tilstand.
Den, der bytter sin lejlighed  

 bort, må afholde istandsættelsesudgiften i samme omfang som ved opsigelse.  

 Den nye lejer, der har erhvervet lejeretten ved bytning, har samme krav over  

 for udlejeren med hensyn til lejlighedens overtagelse som andre, der  

 overtager ledige lejligheder.
 Opmærksomheden henledes på, at det ikke er tilladt at modtage dusør i  

 forbindelse med indgåelse af aftale om bytning af beboelseslejligheder, og at  

 erlagt dusør kan forlanges tilbagebetalt, jfr. lovens § 6.
 Lejerens død m. v.
37. Når lejeren dør, har ægtefællen ret til at  

 fortsætte lejemålet, dvs. at udlejeren ikke kan ændre lejevilkårene.
Såfremt  

 lejeren af en beboelseslejlighed ikke efterlader sig en ægtefælle, har en  

 person, der i mindst 2 år har haft fælles husstand med afdøde, ret til at  

 fortsætte lejemålet.
Fortsættes et erhvervsbeskyttet erhvervslejemål ikke af en efterlevende  

 ægtefælle, har enhver af lejerens livsarvinger eller svigerbørn ret til at  

 overtage lejemålet medmindre udlejeren har vægtige grunde til at modsætte sig  

 det.
Udlejeren kan i øvrigt i denne situation ændre vilkårene i forhold til  

 vilkårene i afdødes lejeaftale.
 Det er dog en betingelse, at den pågældende er i besiddelse af fornødent  

 kendskab til den branche, hvori forretningen hidtil har været drevet, at den  

 pågældende ønsker personlig eller i forbindelse med sin ægtefælle at føre  

 forretningen videre.
 Hvis den pågældende ikke indtræder som lejer, kan udlejeren ikke udleje  

 til anden side på lempeligere vilkår, end han har foreslået den pågældende.
 Fortsættes det overtagne lejemål ikke, kan såvel udlejeren som dødsboet  

 opsige lejeforholdet med sædvanligt varsel, selv om lejeforholdet måtte være  

 indgået for en bestemt længere tid eller med længere opsigelsesfrist.
 Plejehjemsanbringelse m. v.
 38. Reglerne om en ægtefælle og et husstandsmedlems  

 ret til at fortsætte lejemålet finder tilsvarende anvendelse, hvis lejeren af  

 en beboelseslejlighed på grund af alder eller sygdom flytter på plejehjem  

 eller lignende institution, men ikke, hvis lejeren opnår en pensionistbolig  

 eller en beskyttet bolig.
 Separation eller skilsmisse m. v.
39. I tilfælde af lejerens separation eller skilsmisse  

 eller ved omstødelse af lejerens ægteskab afgøres det om nødvendigt ved  

 bevillingen eller dommen, hvilken af ægtefællerne, der har ret til at  

 fortsætte lejeforholdet.
Den ægtefælle, hvis erhvervsvirksomhed er knyttet  

 til et forretningslokale, har fortrinsret til dette og den dertil hørende  

 beboelse.
 Her lejeren forladt sin ægtefælle, har denne ret til at fortsætte  

 lejeforholdet.
Opsigelse Oversigt over reglerne 40. Medens lejeloven ikke har fastsat begrænsninger i  

 lejerens adgang til over for udlejeren at afgive opsigelse - den kan dog være  

 begrænset ved aftale eller anden lovgivning, jfr. pkt. 41 findes der i loven  

 for de fleste arter af lejemål bestemmelser, der i større eller mindre omfang  

 beskytter lejeren mod opsigelse fra udlejerens side.
Visse lejemål er dog  

 ikke omfattet af denne beskyttelse, jfr. pkt. 42 a.
For andre lejemål er der  

 givet udlejeren mulighed for opsigelse, når en særlig opsigelsesgrund  

 foreligger, jfr. pkt. 42 b.
Den særlige erhvervsbeskyttelse af visse  

 erhvervslejemål er omtalt i punkterne 45 og 46.
 Ved aftale kan udlejeren have indrømmet lejeren en uopsigelighed, der er  

 til hinder for, at lejeren kan opsiges i den aftalte uopsigelighedsperiode,  

 medmindre han misligholder lejeaftalen.
 I lejemål, der omfattes af opsigelsesbestemmelser i anden lovgivning, f.  

 eks. lov nr. 238 af 27. maj 1971 om brug af visse ejendomme og boliger på  

 landet, kan der foretages opsigelse i overensstemmelse med disse regler  

 uanset lejelovens bestemmelser, jfr. indledningen til nærværende cirkulære.
Lejerens adgang til at afgive opsigelse 41. Lejeloven fastsætter som nævnt ikke begrænsninger  

 i lejerens adgang til at afgive opsigelse.
 Er lejeaftalen imidlertid tidsbegrænset, kan lejeren ikke opsige i  

 lejeperioden, medmindre der forligger en aftale om, at opsigelse kan ske.
 Lejer og udlejer kan i øvrigt aftale, at et lejemål skal være uopsigeligt  

 fra lejers side.
 Endelig må en lejer ikke uden sin ægtefælles samtykke opsige lejemål om  

 familiens bolig eller om lokaler, hvortil ægtefællernes eller den anden  

 ægtefælles virksomhed er knyttet.
Udlejerens adgang til at opsige lejeaftalen Frit opsigelige lejemål 42. a.
Visse kategorier af lejemål er ved lovens § 82  

 udtrykkeligt undtaget fra de lovmæssige begrænsninger i udlejerens adgang til  

 at afgive opsigelse, nemlig:
I de under a, c og d nævnte lejemål kan udlejeren således frit opsige sin  

 lejer i overensstemmelse med lejeaftalens bestemmelser herom.
Begrundelse for  

 opsigelsen er ikke fornøden.
Opsigelsesadgangen i de under b nævnte lejemål er dels betinget af, at der  

 kun er 2 beboelseslejligheder på opsigelsestidspunktet, dels af at udlejeren  

 selv bebor den ene lejlighed ved opsigelsens afgivelse.
Opsigelse kan også  

 her foretages i overensstemmelse med lejeaftalens bestemmelser; men der  

 tilkommer dog lejeren et opsigelsesvarsel af 1 år til aftalt eller forudsat  

 flyttedag, uanset om der i lejekontrakten måtte være aftalt et kortere  

 varsel.
Opsigelsesadgangen gælder, selv om der til ejerens lejlighed hører  

 lokaler, som ejeren benytter til erhverv, og selv om der ud over de 2  

 lejligheder er udlejet 1 eller flere enkeltværelser til beboelse.
Begrundelse  

 for opsigelse er heller ikke fornøden i dette tilfælde.
Særlige opsigelsesgrunde 42. b.
For alle andre end de i pkt. 42 a nævnte  

 lejemål - herunder lejemål om møblerede lejligheder og enkelte værelser, der  

 ikke er en del af udlejerens lejlighed - gælder, at udlejeren ikke kan opsige  

 lejeren, medmindre der foreligger en af loven anerkendt opsigelsesgrund.
Lejelovens § 83 giver udlejeren adgang til, når særlige forhold  

 foreligger, at opsige en lejer uanset det almindelige opsigelsesforbud.
Disse  

 undtagelsestilfælde gælder såvel i beboelseslejemål som i erhvervslejemål.  

 Herudover gælder i visse erhvervslejemål en særlig erhvervsbeskyttelse, jfr.  

 punkterne 45 og 46.
Bestemmelsen giver således udlejeren ret til at opsige lejeren, når  

 særlige i loven anførte grunde foreligger uanset den uopsigelighed, loven  

 tillægger ham, men giver ikke ret til opsigelse, når der ved lejeaftalen  

 særligt er sikret lejeren uopsigelighed.
Ved misbrug af bestemmelserne vil  

 udlejeren kunne ifalde erstatningsansvar over for den opsagte lejer efter de  

 almindelige erstatningsregler, såfremt lejeren har lidt et økonomisk tab på  

 grund af opsigelsen.
 Ifølge lejelovens § 83 har en udlejer adgang til at opsige en lejer i  

 følgende tilfælde:
 1. Når udlejeren selv ønsker at benytte det lejede.
 Ved opsigelse efter denne bestemmelse gælder dog følgende begrænsninger:
 2. Når udlejeren dokumenterer, at nedrivning eller  

 ombygning af ejendommen medfører, at det lejede må fraflyttes.
I tilfælde af nedrivning må udlejeren også dokumentere, at han, hvis  

 boligreguleringslovens kap.
VII gælder i kommunen, har kommunalbestyrelsens  

 tilladelse til nedlæggelse af de i bygningen værende boliger.
 I tilfælde af ombygning må udlejeren i hvert tilfælde kunne dokumentere,  

 at han har de fornødne tilladelser til at iværksætte ombygningen.
En lejer, der på grund af ejendommens nedrivning eller ombygning efter  

 opsigelse må fraflytte det lejede, skal samtidig med opsigelsen have tilbud  

 om at leje lejligheder eller lokaler af samme art som det opsagte, såfremt  

 der efter genopførelsen eller ombygningen sker udleje af lejligheder eller  

 lokaler. Ønsker flere opsagte at leje samme lejlighed eller lokaler, går den,  

 hvis lejemål af den pågældende art var ældst, forud for de andre.  

 Fortrinsretten gælder kun, hvis der sker udleje og ikke, hvis ejendommens  

 lejligheder skal sælges enten som ejer- eller andelslejligheder.
Endvidere  

 har en lejer af en beboelseslejlighed, der er opsagt i medfør af nævnte  

 bestemmelse, fortrinsret til at overtage en anden lejlighed i ejendommen,  

 hvis den bliver ledig senest 3 måneder efter den flyttedag, til hvilket  

 lejeren er opsagt, jfr. § 85, stk. 1. Det forudsættes, at den pågældende  

 lejlighed kan stilles til rådighed uanset nedrivningen eller ombygningen.
 3. Når lejeren af en beboelseslejlighed siden  

 lejeaftalens indgåelse har været antaget som funktionær ved ejendommens drift  

 til arbejde, for hvis udførelse det er af væsentlig betydning, at  

 funktionæren bor i ejendommen, og det lejede skal benyttes af efterfølgeren.
 Også her har en opsagt lejer fortrinsret til at overtage en ledigbleven  

 lejlighed, jfr. § 85, stk. 1.
 4. Når lejeren af en beboelseslejlighed, som er lejet  

 som arbejder- eller funktionærbolig af den virksomhed, hvori lejeren er  

 ansat, udtræder eller er udtrådt af sit arbejdsforhold til virksomheden, og  

 lejligheden skal benyttes af en anden ansat i virksomheden.
 Lejeren har dog krav på et opsigelsesvarsel på 3 måneder uanset om der i  

 kontrakten er fastsat et kortere varsel.
 Det må antages, at det til reglens anvendelse kræves, at lejemålet står i  

 forbindelse med arbejdsaftalen, således at det er gjort til et vilkår for  

 lejeaftalen, at lejeren skal kunne opsiges efter arbejdsforholdets ophør.  

 Reglen vil herefter f. eks. ikke komme til anvendelse, hvor en større  

 forretningsvirksomhed udlejer lejligheder såvel til funktionærer som til  

 andre, og hvor det må anses som en frivillig sag, om vedkommende funktionær  

 vil leje lejligheden.
 Opsigelsesadgangen er begrænset til de tilfælde, hvor arbejdsgiveren har  

 brug for lejligheden til en anden arbejder eller funktionær, hvad enten dette  

 sker i forbindelse med arbejdsforholdets ophør eller på et senere tidspunkt.  

 Opsigelsesadgangen forudsætter derimod ikke, at den nye lejer også i  

 virksomheden skal være afløser af den tidligere lejer eller være beskæftiget  

 inden for samme arbejdsområde, ligesom det heller ikke kan antages, at  

 udlejeren på opsigelsestidspunktet skal kunne udpege en bestemt person, som  

 lejligheden skal overdrages til.
 5. Når det må antages, at der trods udlejerens  

 påmindelse ved det lejedes benyttelse ikke er iagttaget god skik og orden,  

 eller der i øvrigt herved er opstået forhold, der er til ulempe for  

 ejendommen eller de øvrige beboere, uden at forholdet er af en sådan art, at  

 udlejeren kan ophæve lejeforholdet uden varsel.
 Om denne bestemmelse henvises til bemærkninger i pkt. 7 om lejerens brug  

 af det lejede.
 6. Når vægtige grunde i øvrigt gør det særlig  

 magtpåliggende for udlejeren at blive løst fra lejeforholdet.
Den i den hidtidige lov indeholdte eksemplifikation må antages stadig at  

 være dækket af betemmelsen.
Vægtige grunde kan herefter være en offentlig  

 interesse, betydelige erhvervsmæssige hensyn eller det forhold, hvor  

udlejerens sygdom eller alder nødvendiggør antagelse af en funktionær  

  til arbejde ved ejendommens drift, for hvis udførelse det er af betydning,  

 at funktionæren bor i ejendommen.
 Bestemmelsen vil i øvrigt kunne anvendes til opsigelse f. eks. af lejere  

 af kollegieværelser for uddannelsessøgende, når forudsætningerne for lejernes  

 benyttelse af disse værelser ikke længere er opfyldt, f. eks. fordi lejerne  

 har afsluttet deres uddannelse.
 Såfremt en anden lejlighed i ejendommen bliver ledig, har den opsagte  

 lejer fortrinsret til at leje denne efter reglerne i § 85, stk. 1.
Opsigelsesvarsel 43. Som hovedregel er opsigelsesvarslet 3 måneder til  

 den første hverdag i en måned, som ikke er dagen før en helligdag.
 For enkelte værelser, der er en del af udlejerens bolig, jfr. § 82 a, og  

 garager, stalde jfr. § 82 d, er opsigelsesvarslet 1 måned til sædvanlig  

 flyttedag, dvs. typisk til den 1. i måneden.
 Ved opsigelse af visse lejere i 2-familiehuse, jfr. § 82 b, og i tilfælde,  

 hvor udlejeren selv ønsker at benytte det lejede, er opsigelsesvarslet mindst  

 1 år til aftalt flyttedag.
Fremgangsmåden ved opsigelse 44. Om afgivelse af opsigelse fra lejerens side og fra  

 udlejerens side i de i § 82 a, c og d nævnte tilfælde indeholder loven ingen  

 forskrifter.
 Om afgivelse af opsigelse i medfør af en af de i § 82 b eller 83 anførte  

 opsigelsesgrunde er der derimod fastsat en række nærmere bestemmelser i  

 lovens § 87.
Opsigelsen skal være skriftlig og indeholde oplysning om, at indsigelse må  

 fremsættes senest 6 uger efter, at opsigelsen er kommet frem.
Ved opsigelse i  

 medfør af lovens § 83 skal opsigelsen endvidere indeholde oplysning om  

 opsigelsesgrunden, og hvis det lejede benyttes til erhverv, skal opsigelsen  

 tillige indeholde oplysning om lejerens mulighed for erhvervsbeskyttelse  

 efter §§ 88-90. Indeholder opsigelsen ikke disse oplysninger, er den ugyldig.
Såfremt lejeren ikke vil godkende opsigelsen, skal han senest 6 uger  

 efter, at den er kommet frem, fremsætte skriftlig indsigelse derimod, og  

 udlejeren må da anlægge sag ved boligretten inden 6 uger efter udløbet af  

 lejerens protestfrist.
Hvis udlejeren undlader dette, er opsigelsen  

 bortfaldet.
Erhvervsbeskyttede lejemål, lovens §§ 88 og 89 45. For de lejemål, der omfattes af lovens regler om  

beskyttelse af erhvervsvirksomhed i lejet ejendom,  gælder de nævnte  

 opsigelsesmuligheder ikke uden videre.
For disse lejemål er udlejerens adgang  

 til at gennemføre opsigelse yderligere begrænset.
Efter lovens § 88, stk. 1, kan en lejer, der driver en erhvervs- eller  

 forretningsvirksomhed, hvis stedlige forbliven i ejendommen er af væsentlig  

 betydning og værdi for virksomheden, kun opsiges, hvis opsigelsen er rimelig  

 ud fra en vurdering af begge parters forhold.
Ved afgørelsen heraf skal der  

 bl. a. tages hensyn til længden af det tidsrum, hvori den erhvervsdrivende  

 har haft sin forretning i de lejede lokaler, værdien af den kundekreds, som  

 han ved sin virksomhed har oparbejdet, nettooverskuddet, vægtige indvendinger  

 mod hans person eller forretningsførelse, hans behandling af de lejede  

 lokaler og hans forbedringer af disse.
Hvis opsigelse finder sted, kan der gives lejeren erstatning for  

 opsigelsen.
Ved fastsættelse af en eventuel erstatning skal boligretten dels  

 tage hensyn til de faktorer, som indgår i overvejelserne over, om opsigelse  

 kan ske, samt Lejeren skal ikke fraflytte, før han har modtaget den erstatning, der er  

 tilkendt ham, eller udlejeren ved bankgaranti eller på anden måde har stillet  

 betryggende sikkerhed for erstatningsbeløbets betaling.
Erhvervsbeskyttede lejemål, lovens § 90 46. Vil lejeren godkende opsigelsen, men kræve  

 erstatning, udmåles erstatningen efter samme retningslinier som nævnt i pkt.  

 45.
Lejeren skal senest 6 uger efter, at opsigelsen er kommet frem til ham,  

 meddele udlejeren, at han vil have erstatning.
Lejeren må endvidere anlægge  

 sag ved boligretten senest 6 uger efter, at opsigelsen er kommet frem.
Tilbagebetalingspligt for ydet erstatning i visse tilfælde 47. Boligretten kan fastsætte, at hele erstatningen  

 eller en del af denne skal tilbagebetales til udlejeren, hvis lejeren påny  

 åbner forretning i samme branche inden for en af retten fastsat tidsfrist på  

 højst 3 år og inden for en af retten fastsat afstand fra det tidligere  

 forretningslokale.
 Lejeren må ikke åbne forretning i samme branche inden for den af retten  

 fastsatte afstand i tid og sted, før han har tilbagebetalt erstatningen eller  

 en del af denne.
Ophævelse 48. Reglerne om udlejerens adgang til at hæve  

 lejeaftalen i tilfælde af lejerens misligholdelse er indeholdt i § 93.
 Ved udlejerens ophævelse af en lejeaftale skal lejeren flytte straks i  

 modsætning til opsigelsestilfældene, hvor fraflytning først skal ske efter  

 udløbet af den i loven foreskrevne varselsperiode.
 Ophævelse forudsætter en grovere misligholdelse end opsigelse, jfr. § 93 g  

 sammenholdt med § 83 e, men udlejeren kan i de tilfælde, hvor betingelserne  

 for ophævelse er opfyldt, i stedet vælge at opsige lejeaftalen.
 Om ophævelsesgrundene henvises til lovens § 93.
Tilbudspligt 49. I lovens § 100 er det fastsat, at såfremt  

 udlejeren ønsker at overdrage en ejendom, der helt eller delvis anvendes til  

 beboelse, til anden side, skal udlejeren tilbyde lejerne ejendommen til  

 overtagelse på andelsbasis.
 Reglerne om tilbudspligt finder anvendelse på følgende ejendomme:
 Reglerne finder ikke anvendelse på ejendomme, der er opdelt i  

 ejerlejligheder.
Ved en ejendom forstås også her samme begreb som fast ejendom i  

 tinglysningslovens og udstykningslovens forstand.
Herefter forstås ved en  

 fast ejendom først og fremmest i overensstemmelse med udstykningslovens § 1  

 jorder, som i matriklen er anført under eet matr. nr. (i Sønderjylland art.  

 nr.) eller er anført med flere matr. nr.e, der ikke må adskilles uden  

 matrikelmyndighedernes samtykke.
 Det er således den matrikulære afgrænsning, der er afgørende for, om en  

 ejendom rummer så mange lejligheder, at lejerne kan kræve at overtage  

 ejendommen på andelsbasis.
 Tilbudspligten opretholdes, selv om ejeren foretager matrikulær udstykning  

 i henhold til udstykningslovens regler efter lovens vedtagelse den 28. maj  

 1979.
 Rene erhvervslejemål kan ikke tælles med, hvorimod et kombineret  

 beboelses- og erhvervslejemål må medregnes som een beboelseslejlighed, jfr.  

 lejelovens § 3. Det er antallet af lejligheder, ikke lejere, der er  

 afgørende, dvs. at det forhold, at ejeren bebor een ud af de henholdsvis 6  

 eller 13 lejligheder i ejendommen, eller at een eller flere af lejlighederne  

 ikke er udlejede, ikke medfører, at tilbudspligt bortfalder.
 Tilbudspligten respekterer efter lovens § 101 private forkøbsrettigheder  

 og køberettigheder, der er tinglyst før 3. maj 1979, men går i øvrigt forud  

 for andre rettigheder over ejendommen, uanset hvornår de er stiftet.
 Tilbudspligten falder bort, når ejendommen er opdelt i ejerlejligheder.
Ifølge lovens § 102 gælder tilbudspligten, når ejendommen eller en del  

 heraf overdrages ved salg, gave eller mageskifte.
Den gælder endvidere, når  

 ejendommen erhverves af en juridisk person ved arv.
 Tilbudspligten kommer dog ikke til anvendelse:
 Der er ikke tilbudspligt ved tvangsauktion.
Efter bestemmelserne i lovens § 103 opfyldes tilbudspligten ved, at ejeren  

 over for samtlige lejere af beboelseslejligheder fremsætter tilbud om, at en  

 af beboerne dannet andelsboligforening kan erhverve ejendommen til samme  

 købesum, kontante udbetaling og øvrige vilkår, som ejeren kan opnå ved salg  

 til anden side.
Vilkårene skal være af et sådant indhold, at de kan opfyldes  

 af en andelsboligforening, dvs. at anden fast ejendom ikke kan indgå i  

 handelen.
 I tilfælde af påtænkt salg skal tilbudet ledsages af dokumentation for, at  

 ejeren ved salget kan opnå de tilbudte vilkår.
 I tilfælde af påtænkt overdragelse ved gave eller mageskifte eller af  

 påtænkt arveudlæg skal tilbudet ledsages af en erklæring fra en sagkyndig,  

 der er udmeldt af boligretten, om, at købesummen og de øvrige tilbudte vilkår  

 svarer til ejendommens værdi i handel og vandel som udlejningsejendom.
 Ejeren er bundet af sit tilbud til beboerne inden for acceptfristen, der  

 skal være mindst 6 uger.
 Beboernes accept skal for at være gyldig være kommet frem til ejeren inden  

 acceptfristens udløb.
 Ejeren kan afvise andelsboligforeningens accept, hvis følgende betingelser  

 ikke er opfyldt:
Ejeren kan som udgangspunkt kræve samme tilbud fra lejerne som fra  

 trediemand.
Hvis lejerne kan bevise, at deres tilbud ikke stiller ejeren  

 ringere, har de formentlig ret til at overtage ejendommen.
Det må  

 imidlertidig tilkomme ejeren at vurdere, om de to tilbud er lige gode, og  

 vælge det, der passer ham bedst, når lejeren ikke vil give tilbud, der er  

 identisk med trediemands.
Der må således indrømmes ejeren en vis valgfrihed,  

 når tilbudene ikke er enslydende.
 Accepterer lejerne ikke ejerens tilbud, kan ejendommen overgå til andre  

 ved salg på de tilbudte vilkår eller ved gave, mageskifte eller arveudlæg,  

 hvis skøde anmeldes til tinglysning senest 1 år efter tilbudet til lejerne.
 Er skødet ikke anmeldt til tinglysning inden 1 års fristens udløb, skal  

 ejeren påny tilbyde lejerne ejendommen til overtagelse på andelsbasis, hvis  

 ejendommen ønskes overdraget helt eller delvis til anden side.
Mellemmænd ved udlejning 50. Efter lejelovens § 106 må erhvervsmæssig  

 virksomhed som mellemmand ved udlejning for en samlet periode på over 4  

 måneder af hus eller husrum, dvs. af helårsboliger kun drives af advokater,  

 ejendomsmæglere eller personer eller institutioner, der har opnået  

 autorisation hertil.
Der er således forbud imod, at andre end de nævnte erhvervsmæssigt  

 formidler indgåelse af lejeaftaler.
Dette gælder også bytning af lejligheder.  

 Overtrædelse af disse regler kan medføre bøde- eller hæftestraf.
Fortjenesten  

 ved den ulovlige virksomhed kan konfiskeres.
Der er ikke ved lovændringen sket ændring af de regler, hvorunder den  

 nævnte personkreds formidler indgåelse af lejemål, men bestemmelsens  

 anvendelsesområde er begrænset til helårsboliger, idet lejeloven i øvrigt kun  

 vedrører udlejning på helårsbasis.
Der er herefter ikke begrænsninger i den  

 personkreds, som kan udleje for en samlet periode på mindre end 4 måneder,  

 dvs. typisk udlejning af feriehuse.
Vederlaget 51. Der findes ikke faste takster for formidling af  

 forskellige arter af lejemål, således som det før 1.4.1975 har været hjemlet  

 i de af politimestrene (magistraten) fastsatte regulativer.
 I stedet gælder nu for de autoriserede mellemænd samme regler, som er  

 gældende for advokater og ejendomsmæglere, nemlig at vederlaget ikke må være  

 højere end rimeligt under hensyn til omkostningerne og det med  

 formidlingsvirksomheden forbundne arbejde.
 Det vederlag, der kræves, må ikke suppleres med andre krav, f. eks.  

 dækning af mellemmandens udgifter til annoncer, telefon, porto og lignende og  

 eventuelt depositum eller indskrivningsgebyr må ikke opkræves ud over  

 vederlaget.
 Vederlag kan kun kræves, når formidlingsvirksomheden resulterer i  

 indgåelse af en lejeaftale.
 Efter bestemmelsens nye formulering er det utvivlsomt, at mellemmanden har  

 ret til at kræve depositum eller indskrivningsgebyr for at påbegynde sin  

 konkrete formidlingsvirksomhed over for den, der søger assistance.
 Såfremt formidlingsvirksomheden ikke resulterer i indgåelse af lejeaftale,  

 har den assistancesøgende altid et ubetinget krav på at få de af ham erlagte  

 beløb tilbagebetalt.
De refererede regler gælder ikke for formidlingsvirksomhed af større  

 forretningslejemål.
Her kan mellemmanden betinge sig vederlag også i de  

 tilfælde, hvor formidlingsvirksomheden ikke resulterer i en lejeaftale,  

 ligesom han i disse tilfælde kan betinge sig, at klienten ud over vederlaget  

 dækker annonceudgifter og lignende.
Regler for autoriserede mellemænd 52. Reglerne om autoriserede mellemmænd har for  

 autorisationer, meddelt efter 1.4.1975, hvilet på boligministeriets  

 bekendtgørelse af 21.3.1975 om autoriserede mellemmænd ved udlejning, som  

 imidlertid nu er afløst af boligstyrelsens bekendtgørelse nr. 428 af 15.  

 oktober 1979. Bekendtgørelsen er optrykt som bilag 1 til cirkulæret.
 Autorisation meddeles som hidtil af politimesteren (i København  

 magistraten).
 Autorisation kan meddeles enkeltpersoner, der ønsker at drive  

 erhvervsmæssig virksomhed som mellemmand.
 Autorisation kan nægtes, hvis ansøgeren er dømt for strafbart forhold, og  

 det udviste forhold begrunder en nærliggende fare for misbrug af  

 autorisationen, jfr. straffelovens § 78.
 Autorisation kan endvidere meddeles institutioner, foreninger eller  

 selskaber, når mellemmandsvirksomheden må anses for et naturligt led i  

 foretagendets øvrige virksomhed, og politimesteren skønner, at virksomheden  

 vil blive drevet betryggende.
 Således vil f. eks. studenterorganisationer, der ønsker at medvirke ved  

 fremskaffelse af boliger til uddannelsessøgende, kunne autoriseres.
 Autorisationer til foreninger m. v. forudsætter, at  

 formidlingsvirksomheden som helhed holdes inden for formålets rammer.
 Det er nu en betingelse for meddelelse af autorisation, at den  

 autoriserede ved deponering, fremskaffelse af bankgaranti, tegning af  

 kautionsforsikring, eller på anden måde, der efter den autoriserende  

 myndigheds skøn er betryggende, stiller sikkerhed i autorisationsperioden for  

 et beløb på ikke under 100.000 kr. til opfyldelse af eventuelle  

 erstatningskrav, som den autoriserede måtte pådrage sig ved virksomhedens  

 udøvelse.
 Ved autorisation af lokale foreninger m. v. vil det efter omstændighederne  

 være tilstrækkeligt, at det sikres, at der på landsbasis er stillet  

 tilfredsstillende sikkerhed, der dækker vedkommende lokalforenings  

 formidlingsaktiviteter.
 Vedrørende de øvrige krav henvises til bekendtgørelsen, idet man dog skal  

 henlede opmærksomheden på reglerne i bekendtgørelsens § 5, hvorefter de  

 autoriserede er pligtig selv eller ved en af ham antaget person at foretage  

 besigtigelse af hus eller husrum, inden formidling af lejemål foretages,  

 ligesom en af boligstyrelsen godkendt formular skal anvendes, såfremt den  

 autoriserede indgår skriftlig lejeaftale på en af parternes vegne.
Boligretter 53. Ifølge lovens § 107 skal retssager om hus eller  

 husrum, der omfattes af loven, i første instans indbringes for boligretten.  

 Efter bestemmelsen er det alene egentlige retssager, der skal behandles af  

 boligretter, og bl. a. umiddelbare fogedforretninger (ud- og  

 indsættelsesforretninger) vedrørende lejemål skal derfor ikke foretages af  

 boligretten.
Heller ikke påkendelse af straffesager henhører under  

 boligretten.
 Boligretten tiltrædes af 2 lægdommere, såfremt en af parterne i retssagen  

 begærer det, eller retten bestemmer, at lægdommere skal medvirke.
Underretsdommeren er boligrettens formand.
I retskredse, hvor der er ansat  

 mere end een dommer, fastsættes det efter retsplejelovens regler, hvem af  

 dommerne, der skal være rettens formand.
 Lægdommerne i boligretterne udpeges på følgende måde:
Der opstilles for 4 år ad gangen af præsidenten for landsretten i den  

 landsdel, hvorunder vedkommende underret hører, 2 lister indeholdende et lige  

 stort antal personer.
Antallet af lægdommere i de enkelte retskredse  

 fastsættes af landsretspræsidenten.
De på den ene lægdommerliste opførte personer udpeges efter forhandling  

 med de større foreninger af grundejere i retskredsen.
De på den anden liste  

 opførte, der skal være lejere, som ikke er udlejere, udpeges efter  

 forhandling med de større lejerforeninger.
Findes der ikke større grundejer-  

 eller lejerforeninger i retskredsen, udpeges de personer, der opføres på den  

 ene liste, blandt grundejere i retskredsen, som tillige er udlejere, medens  

 de personer, der opføres på den anden liste, udpeges blandt lejere i  

 retskredsen, som ikke tillige er udlejere.
Af de på listerne opførte personer tilkalder underretsdommeren, der er  

 boligrettens formand, efter forhandling med parterne i hvert enkelt tilfælde  

 en fra hver liste som lægdommer.
Det er i loven fastsat, at det skal  

 tilstræbes, at der i de enkelte sager tilkaldes sådanne personer, som har  

 særligt kendskab til forholdene i lejemål af den art - f. eks.  

 beboelseslejemål, erhvervslejemål, lejemål i et almennyttigt boligselskab  

 osv. - som sagen angår.
En sag anlægges på det sted, hvor ejendommen er beliggende.
Er sagen  

 anlagt, kan parterne med rettens samtykke fravige denne regel, hvilket f.  

 eks. kan være praktisk, hvis begge parter er flyttet, og besigtigelse af  

 ejendommen ikke er fornøden.
 Anke og kære af boligrettens afgørelser sker til landsretten i  

 overensstemmelse med retsplejelovens regler om anke og kære af afgørelser  

 truffet af en byret.
Boligstyrelsen den 4. december 1979 AXEL G.
POULSEN /Birgitte Raaschou-Nielsen Bilag 1 Bekendtgørelse nr. 428 af 15. oktober 1979 om autoriserede mellemmænd ved  

 udlejning (Udelades her) Bilag 2 Bekendtgørelse nr. 447 af 24. oktober 1979 om beboerrepræsentation (Udelades her) Bilag 3 Vejledning vedrørende beregning af lejligheders og lokalers etagearealer Bruttoetagearealet defineres som lejlighedens eller lokalets samlede  

 areal, heri medregnet ydervægge og andel i adgangsarealer, herunder trapper.
 Den tekniske definition findes i beygningsreglement 1977, kap. 2.2.3. med  

 de undtagelser, der følger af reglerne for støttet byggeri og reglerne om  

 bygnings- og boligregistrering.
 1. I tagetager medregnes kun det til beboelse  

 udnyttede areal, der ligger inden for de begrænsende lodrette eller skrå  

 vægges (tagfladens) udvendige sider i et vandret plan 1,5 m over færdigt  

 gulv.
 2. Ved altangangshuse medregnes - når ikke særligt  

 forhold foreligger - trapperummet + halvdelen af altangangens areal, dog  

 højst i 60 cm bredde.
3. Såfremt indgang til beboelse og udhus eller kælder  

 er fælles, medregnes halvdelen af indgangsarealet til etagearealet.
Dette  

 gælder også i tilfælde, hvor den fælles indgang er placeret i særskilt  

 mellembygning.
Grænse for etagearealet er den mod udhus (garage) vendende  

 side af fælles mure og vægge.
4. Adgangsarealerne fordeles med lige store andele på  

 lejlighederne uanset disses størrelse.
Adgangsarealerne i en opgang fordeles  

 med lige store andele på de tilliggende boliger og erhvervslokaler  

 (erhversenheder).
Vægge, som danner skel mellem lejligheder, medregnes med halvdelen af  

 vægtykkelsen til hver lejlighed.
For gavllejligheders vedkommende medregnes  

 den del af gavlens tykkelse, der svarer til halvdelen af tykkelsen af  

 lejlighedsskel, medens resten af gavlens tykkelse fordeles, som omtalt under  

 4. For trapperums vedkommende medregnes hele ydervægstykkelsen og halvdelen  

 af de omgivende vægtykkelser.
 5. Åbne etager, porte, luftsluser og lignende  

 medregnes ikke i bruttoetagearealet.
6. Udenomsrum, såsom udhuse, bryggers, vaskerier,  

 varmecentraler, pulterrum, garager, carporte, cykle- og barnevognsru, og  

 lignende medregnes ikke i bruttoetagearealet.
Såfremt bryggers er indrettet  

 som grovkøkken, medregnes dette i bruttoetagearealet, hvis der andetsteds  

 indrettes udhusplads i fornødent omfang.
 Erhvesareal:
1. Ved sammenbygning af erhvervsareal og beboelse er  

 grænsen for beboelsesarealet den mod erhvervsrum vendende side af fællesmure  

 og vægge.
Det samme gølder, såfremt der findes erhvervsrum i tagetagen.
2. Findes der fælles indgang til erhverv og beboelse,  

 regnes halvt indgangsareal til hver kategori uanset forholdet i øvrigt mellem  

 størrelsen af erhverv og beboelse.
Er der toiletrum i beboelsen og desuden  

 toiletrum tilgængeligt fra både beboelse og erhverv, medregnes det sidste  

 toiletrum helt under erhvervsarealet.
 Såfremt der er indrettet beboelse eller erhverv i underetagen, medregnes  

 kun halvdelen af trappearealet og halvdelen af gangareal fra trappe til disse  

 rum.
 Arealet af trapperum, der føres igennem en erhvervsetage, skal fordeles på  

 erhvervsarealet, selv om dette ikke har adgang til trappen.
Ovennævnte bruttoetageareal indgår ved registreringen i bygnings- og  

 boligregistret (BBR) og vil fremover framgå af en meddelelse til ejeren om de  

 oplysninger, der i registret er optaget om de oplysninger, der i registret er  

 optaget om den eneklte lejlighed eller lokale.
Meddelelsen påregnes udsendt  

 til samtlige ejere i 1. halvdel 1980.
 Det bemærkes, at registreringen i bygnings- og boligregistret bygger på  

 samme arealbegreb, som anvendes i lov om lejevurdering af 1966.
I bygnings- og boligregistret er alle lejligheder og lokaler registreret  

 efter ensartede principper, uanset om de er beliggende i udlejningsbyggeri  

 eller i en bygning, der er opdelt i ejerlejligheder.
For ejerligheder indgår  

 således også andel i trapperum m.v.
Arealerne fra bygnings- og boligregistret vil efter udsendelsen af  

 ovennævnte meddelelse til ejerne kunne lægges til grund, medmindre det  

 påvises, at arealet er fejlagtigt registreret.
I dette tilfælde påhviler det  

 ejeren af korrigere arealet over for kommunens bygnings- og  

 boligregistermyndighed.
