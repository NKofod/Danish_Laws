 I medfør af §§ 1 og 5 i lov nr. 131 af 13. april 1954 om udførsel og  

 indførsel af levende dyr m.v. og § 1 i lov nr. 188 af 1. maj 1923 om tillæg  

 til lov af 14. april 1920 om smitsomme sygdomme hos husdyr fastsættes:
§ 1.  I denne bekendtgørelse forstås ved § 2.  Ansøgning om oprettelse af en  

 eksportisolationsstald skal indsendes til veterinærdirektoratet ledsaget af  

 situationsplan og tegninger.
Stalden må ikke tages i brug før  

 veterinærdirektoratets godkendelse foreligger.
Stk. 2.  En eksportisolationsstald, herunder bygninger,  

 gårdsplads, indhegninger, vaskeplads, indsyningsplads m.v. der benyttes ved  

 staldens drift, skal til stadighed være indrettet i overensstemmelse med de  

 af veterinærdirektoratet fastsatte fordringer.
Anlægget skal holdes i god  

 stand og skal rottesikres.
 Stk. 3.  Båse, bokse og stier skal være velventilerede  

 og således indrettet, at god hygiejne kan opretholdes.
 Stk. 4.  Der skal være indrettet særligt rum til  

 isolation af syge dyr (sygestald).
 Stk. 5.  Der skal være indrettet særlige rum som kontor,  

 garderoberum, vaskerum og toilet.
 Stk. 6.  Ændringer og tilbygninger må ikke foretages  

 uden veterinærdirektoratets godkendelse.
§ 3.  I en eksportisolationsstald må kun indsættes  

 dyr, der Stk. 2.  En eksportisolationsstald og de derpå værende  

 dyr skal være under sundhedsmæssigt tilsyn af en af veterinærdirektoratet  

 dertil godkendt dyrlæge.
Det sundhedsmæssige tilsyn indebærer, når der er  

 opstaldet dyr, mindst et tilsyn hver 6. døgn.
I tilfælde af sygdom føres  

 tilsyn efter behov.
Intet dyr må fjernes fra eksportisolationsstalden,  

 medmindre det har været underkastet mindst et sundhedseftersyn af den  

 tilsynsførende dyrlæge.
 Stk. 3.  Den tilsynsførende dyrlæge og repræsentanter  

 for veterinærdirektoratet skal have uhindret adgang til  

 eksportisolationsstalden.
 Stk. 4.  På en eksportisolationsstald skal forefindes en  

 af veterinærdirektoratet autoriseret protokol (veterinærprotokollen), som den  

 tilsynsførende dyrlæge skal anvende til noteringer om tilsyn, sygdomsforhold,  

 behandling, afvisning af dyr, anvisninger og påbud m.v.
§ 4.  På ejendomme med eksportisolationsstalde må der  

 ikke findes andre dyr end dyr indsat i henhold til § 3, medmindre der er  

 givet dispensation fra veterinærdirektoratet.
Staldens drift skal foregå  

 således, at dens dyrebestand beskyttes mod indslæbning af overførbare  

 sygdomme.
En plakat med ordlyden: »Adgang forbudt for uvedkommende«  

 skal være opslået ved indgangen til eksportisolationsstalden.
Stk. 2.  Lederen skal føre en særlig protokol  

 (dyreprotokollen). Af denne skal for hvert enkelt dyr fremgå: Dyrets  

 oprindelsesbesætning, dyrets identitet, dato for indsættelse og afgang fra  

 stalden, og hvortil dyret er sendt.
Dyreprotokollen skal føres efter  

 anvisning givet af den tilsynsførende dyrlæge og altid være tilgængelig for  

 denne.
 Stk. 3.  Eksportisolationsstalde må kun anvendes til det  

 formål, hvortil de er beregnet.
Stk. 4.  Det påhviler lederen, at der drages omsorg for,  

 at dyrene får en forsvarlig behandling, herunder fodring, vanding og anden  

 pasning i fornøden udstrækning.
Der skal opretholdes en god driftshygiejne.  

 De af veterinærdirektoratet og den tilsynsførende dyrlæge givne påbud,  

 herunder påbud om rensning, desinfektion, isolation af dyr m.m., skal  

 efterkommes.
 Stk. 5.  Lederen skal straks underrette den  

 tilsynsførende dyrlæge, såfremt der viser sig tegn på sygdom blandt staldens  

 dyr.
 Stk. 6.  Såfremt der efter dyrlægens opfattelse blandt  

 staldens dyr optræder sygdom, der må mistænkes for at være af smitsom natur,  

 skal de pågældende dyr anbringes i sygestald, og dyrlægen skal sende  

 indberetning herom til veterinærdirektoratet.
Stk. 7.  Navn og adresse på besøgende i en  

 eksportisolationsstald skal føres i dyreprotokollen.
Såfremt der efter den  

 tilsynsførende dyrlæges opfattelse opstår fare for indslæbning af smitsomme  

 sygdomme, kan adgang til stalden forbydes alle besøgende.
 § 5.  Sundhedsattester, der ledsager dyr, der fjernes  

 fra en eksportisolationsstald med henblik på udførsel fra Danmark, skal være  

 udstedt af den tilsynsførende dyrlæge på en af veterinærdirektoratet godkendt  

 formular.
 Stk. 2.  Syge dyr og døde dyr må ikke fjernes fra  

 eksportisolationsstalden uden forud indhentet tilladelse fra den  

 tilsynsførende dyrlæge.
 § 6.  Vogne, der har været benyttet til transport af  

 dyr til en eksportisolationsstald, skal efter hver aflæsning rengøres  

 omhyggeligt på eksportisolationsstaldens vaskeplads.
 Stk. 2.  Vogne, der benyttes til afhentning af dyr, skal  

 være rengjorte forud for ankomst til en eksportisolationsstald.
 § 7.  Udgifter ved de i denne bekendtgørelse  

 omhandlede tilsynsbesøg, sundhedseftersyn, attestudstedelse m.m. er det  

 offentlige uvedkommende.
 § 8.  Overtrædelse af § 2, stk. 1, 2 og 6, § 3, stk.  

 1, 2 og 4, § 4, stk. 2, 3, 4, 5 og 7, § 5, stk. 1 og 2, og § 6, stk. 1 og 2,  

 straffes med bøde.
 § 9.  Bekendtgørelsen træder i kraft den 1. oktober  

 1980.
