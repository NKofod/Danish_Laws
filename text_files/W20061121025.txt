Landsskatteretskendelse vedr.
Anmodning om tilbagebetaling af  

 tillæg Klagen skyldes, at skattemyndigheden ikke har  

 imødekommet klagerens anmodning om tilbagebetaling af et tillæg på 1.750 kr.,  

 som klageren blev pålagt at betale i forbindelse med betaling af restskat.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Det fremgår blandt andet af  

 vejledningen til klagerens udvidede selvangivelse for indkomståret 2003, at  

 klageren kan få yderligere information om betaling af restskat i pjecen:  

 Betaling af restskat og restbidrag.
Af pjecen fremgår det blandt  

 andet, at  

 der kan foretages frivillig indbetaling af restskat via Homebanking ved en  

 overførsel til kontonummer: 3100 4000978.
 Klageren har oplyst, at han  

 den 24. juni 2004 foretog en frivillig indbetaling af restskat med 25.000 kr.  

 Beløbet blev overført via Homebanking fra klagerens konto i Bank B til konto  

 nr. 3100 400978 i Bank C.
Bank C har bekræftet, at  

 klageren har forsøgt at overføre 25.000 kr. til den pågældende konto.
Da  

 kontoen imidlertid ikke eksisterede, tilbageførte banken automatisk beløbet  

 til  

 klagerens konto i Bank B den 29. juni 2004.
 Som følge af, at klageren  

 ikke havde indbetalt foreløbig skat for indkomståret 2003 inden den 1. juli  

 2004, fremkom der en restskat på årsopgørelsen for 2003. Restskatten var  

 pålagt  

 et procenttillæg på 7 % af restskatten i medfør af kildeskattelovens § 61,  

 stk.  

 2.
 Den 3. august 2004 anmodede  

 klageren ToldSkat  

 om tilbagebetaling af  

 procenttillægget med henvisning til, at han først så, at beløbet var  

 tilbageført til hans konto, da han modtog årsopgørelsen for 2003.
Klageren har oplyst, at han  

 kontaktede ToldSkat  

 pr. telefon efter  

 anmodningen om tilbagebetalingen af procenttillægget.
En af medarbejderne fra  

 ToldSkat  

 udtalte ifølge klageren  

 følgende:
Jeg kan godt se dit problem,  

 men vi har ikke modtaget beløbet.
Tal med Bank C og bed om en tilkendegivelse  

 af, at De burde have givet dig en meddelelse om forkert konto.
Hvis du får  

 denne tilkendegivelse, er der mulighed for tilbagebetaling af  

 rentebeløbet. Klageren indsendte herefter  

 den ovenfor nævnte bekræftelse fra Bank C til ToldSkat .
Skattemyndighedens afgørelse Skattemyndigheden har afslået  

 klagerens anmodning om tilbagebetaling af procenttillæg.
Klageren har ikke forsøgt at  

 genindbetale restskatten.
Fristen for indbetaling af restskat op til 40.000  

 kr.  

 er den 1. juli, og denne frist gælder, uanset om årsopgørelsen er modtaget  

 inden da.
Indbetaling fra skatteydere  

 anses for rettidigt, såfremt skattemyndigheden eller bankforbindelsen har  

 modtaget en indbetaling på dagen for sidste rettidige betaling.
Det er  

 endvidere afsenderen, der bærer risikoen for, at beløbet modtages rettidigt,  

 herunder at sikre, at der er anvendt korrekt bankkontonummer.
 Der foreligger endvidere ikke  

 sådanne særlige omstændigheder, som efter kildeskattelovens § 73 C kan  

 begrunde  

 en eftergivelse af renterne.
Klagerens påstand og argumenter Klageren har fremsat påstand  

 om, at anmodningen om tilbagebetaling af procenttillæg imødekommes.
 Procenttillægget bør  

 tilbagebetales, da fejl hos Bank C må være et anliggende mellem  

 skattemyndigheden  

 og Bank C.
 Der er endvidere indhentet  

 den tilkendegivelse fra Bank C, som den ansatte ved ToldSkat  

 anmodede om, for at kunne imødekomme  

 tilbagebetalingen.
Landsskatterettens bemærkninger og begrundelse Det fremgår af  

 kildeskattelovens § 59, at den skattepligtige kan indbetale foreløbig skat  

 frem  

 til den 1. juli i året efter indkomståret.
Efter den 1. juli i året efter  

 indkomståret skal den skattepligtige indbetale restskatten sammen med et  

 procenttillæg på 7 % af restskatten, jf. kildeskattelovens § 61, stk. 2.
 For at en indbetaling via  

 Homebanking vedrørende foreløbig skat for indkomståret 2003 kan anses for  

 foretaget inden udløbet af fristen i kildeskattelovens § 59, må det antages,  

 at  

 indbetalingen skal være foretaget til skattemyndighedens konto senest den 1.  

 juli 2004.
Klagerens indbetaling via  

 Homebanking den 24. juni 2004 skete ikke til den rigtige konto.
Det er derfor  

 med rette, at indbetalingen ikke er medregnet i de foreløbige indbetalte  

 skatter, og at klageren er pålagt et procenttillæg på 7 % af restskatten i  

 medfør af kildeskattelovens § 61, stk. 2.
 Efter kildeskattelovens § 73  

 D kan told- og skatteforvaltningen, når forholdene i ganske særlig grad taler  

 derfor, eftergive eller meddele henstand med skatter, som personer er  

 pålignet.  

 Bestemmelsen må antages at skulle fortolkes restriktivt.
 Klagerens fejlindtastning af  

 det oplyste kontonummer i pjecen: Betaling af restskat og  

 restbidrag kan ikke  

 anses som et forhold, der i ganske særlig grad taler for at eftergive det  

 pålagte procenttillæg.
Selvom det lægges til grund,  

 at en medarbejder i ToldSkat  

 har udtalt  

 sig som af klageren oplyst, bestod der ifølge udtalelsen alene en mulighed  

 for  

 at tilbagebetaling kunne finde sted.
Allerede derfor har klageren ikke på  

 baggrund af en sådan udtalelse noget retskrav på tilbagebetaling af  

 procenttillægget.
 Det er herefter med rette, at  

 klagerens anmodning om tilbagebetaling af procenttillæg ikke er imødekommet,  

 og  

 den påklagede ansættelse stadfæstes derfor.
