Skriftlig fremsættelse (29. oktober  

 1998) Socialministeren (Karen Jespersen) :
 Herved tillader jeg mig for Folketinget at  

 fremsætte:
 Forslag til lov om ændring af lov om social  

 service og lov om dagpenge ved sygdom eller fødsel (Tilskud til  

 forældre, der vælger privat pasning, herunder disse  

 forældres status i sygedagpengeloven).
(Lovforslag nr.
L 61).
 Det foreslås, at ordningen, hvorefter kommunerne kan  

 give forældre, der vælger privat pasning (Afrit valg-ordningen@), et økonomisk tilskud til brug for en  

 privat pasningsordning, forenkles for at gøre det lettere for  

 både kommuner og forældre at benytte ordningen.
Konkret foreslås det 1)	at ophæve bestemmelsen om, at tilskuddet skal udbetales forud,  

 samt 2)	at forældre, der benytter ordningen og selv ansætter en  

 børnepasser, i sygedagpengelovens forstand anses for private  

 arbejdsgivere og ikke som offentlige arbejdsgivere.
 Ændringerne skal efter forslaget træde i kraft  

 den 1. januar 1999.
 Det skønnes, at lovforslaget vil medføre en  

 offentlig merudgift på ca. 0,208 mill. kr.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i Folketinget.
