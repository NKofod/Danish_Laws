 I medfør af § 63, stk. 3, i lov nr. 279 af 6. juni 1984 om  

 apoteksvirksomhed fastsættes:
§ 1.  Den institution eller organisation, der har  

 ansat en person, der er omfattet af § 62, stk. 1, nr. 2, i lov om  

 apoteksvirksomhed indbetaler et månedligt pensionsbidrag til staten.
For  

 ansatte ved statslige institutioner afholdes bidraget over finanslovens § 26.  

 Pensionsvæsenet.
 Stk. 2.  Det månedlige bidrag udgør 15 pct. af den  

 pensionsgivende løn på anciennitetstrin 12 efter overenskomsten mellem  

 finansministeriet og Dansk Farmaceutforening.
 Stk. 3.  For deltidsbeskæftigede nedsættes bidraget  

 forholdsmæssigt.
§ 2.  Apotekere indbetaler til staten et månedligt  

 pensionsbidrag, der udgør 1,7 pct. af apotekets bruttoomsætning i vedkommende  

 måned efter fradrag af salg til andre apoteker, af salg af lægemidler med  

 særlig lav eller ingen avance samt af ydede rabatter og tab på udestående  

 fordringer.
Beløbene opgøres excl. moms.
§ 3.  De bidrag, der er nævnt i § 1 og § 2, skal være  

 indbetalt til sundhedsstyrelsen senest den 15. i den følgende måned.
Det  

 bidrag, der efter § 1 skal afholdes for ansatte ved statslige institutioner,  

 afregnes over finanslovens § 26. Pensionsvæsenet een gang årligt.
 Stk. 2.  Ved indehaverskifte i løbet af en måned  

 påhviler det den fratrædende apoteker at indbetale pensionsbidrag for den  

 forløbne del af måneden.
 § 4.  Bekendtgørelsen træder i kraft den 1. januar  

 1985.
