 I medfør af § 1, stk. 1, §§ 4 og 24 i lov nr. 414 af 13. juni 1990 om  

 administration af Det Europæiske Fællesskabs forordninger om markedsordninger  

 for landbrugsvarer m.v., som ændret senest ved lov nr. 290 af 27. april 1994,  

 fastsættes:
§ 1.  Denne bekendtgørelse vedrører produktkontrol med  

 al fremstilling på virksomheder autoriseret til eksport til tredjelande af hvor der i Det Europæiske Fællesskabs forordninger er fastsat særlige  

 kvalitetskriterier som led i anvendelsen af reglerne om eksportrestitutioner.
 § 2.  Kontrollen varetages af Plantedirektoratet,  

 Skovbrynet 20, 2800 Lyngby.
 § 3.  Virksomheder autoriseret til eksport til  

 tredjelande, der vil fremstille de i § 1 nævnte produkter, skal til  

 Plantedirektoratet indsende anmodning om registrering som producent af nævnte  

 produkter, inden produktionen påbegyndes.
 § 4.  Alle produktioner af de i § 1 anførte produkter  

 skal af den producerende virksomhed indberettes til Plantedirektoratet.
Stk. 2.  Indberetningen skal foretages på en blanket,  

 der rekvireres hos Plantedirektoratet, eller i anden skriftlig form  

 indeholdende de tilsvarende oplysninger.
Indberetningen kan højst omfatte to  

 kalenderugers produktion af de i § 1 omhandlede produkter.
Indberetningen  

 skal indsendes til Plantedirektoratet senest den tredje arbejdsdag i den uge,  

 som følger indberetningsperioden.
Kopi af indberetningen sendes samtidig til  

 veterinærkontrollen ved virksomheden.
Stk. 3.  Produkterne skal på indpakningen være forsynet  

 med tydelig og holdbar angivelse af partikode.
Produkterne skal desuden være  

 mærket således, at de kan identificeres partivis.
Hvis kodemærkning benyttes,  

 skal kodenøgle opgives til Plantedirektoratet.
Stk. 4.  Partikoden skal anføres i  

 produktionsvirksomhedens produktionsbogføring med angivelse af  

 produktkategori, den samlede vægt af produkter med den pågældende partikode  

 samt antal fremstillede enheder med den pågældende partikode.
Det skal på  

 grundlag af partikoden være muligt at identificere produktionsdato og den  

 benyttede fremstillingsrecept.
 Stk. 5.  Ved angivelse af produktet til udførsel skal  

 partikode og produktionsvirksomhedens autorisationsnummer angives i  

 udførselsangivelsen.
 § 5.  Veterinærkontrollen fører kontrol med  

 virksomhedens produktion af produkter, som er omfattet af  

 indberetningspligten.
 Stk. 2.  Virksomheden skal i tilstrækkelig god tid inden  

 begyndelsen af produktionen skriftligt underrette veterinærkontrollen om  

 tidspunktet for påbegyndelse af produktionen af produkter, som er omfattet af  

 indberetningspligten, om den forventede størrelse af den påtænkte produktion  

 og de fremstillede produkters produktkode i Nomenklaturen over  

 Eksportrestitutioner for Landbrugsprodukter.
 Stk. 3.  Ved produktioner, som fremstilles under  

 toldkontrol, skal den bevilling, der omfatter produktionen, forevises  

 veterinærkontrollen.
§ 6.  Veterinærkontrollen er berettiget til at udtage  

 stikprøve af virksomhedens produktioner.
Prøveudtagningen skal finde sted  

 bl.a. under hensyn til resultaterne fra tidligere undersøgelser.
Virksomheden  

 skal stille bl.a. recepter og analyseattester til rådighed for  

 veterinærkontrollen.
 Stk. 2.  Prøverne kan udtages i alle led af produktionen  

 og frem til produkternes fraførsel fra virksomheden.
 § 7.  Veterinærdirektoratets Laboratorium meddeler  

 skriftligt EF-direktoratet resultatet og vurderingen af de undersøgte prøver.  

 Kopi heraf sendes samtidig til den producerende virksomhed,  

 veterinærkontrollen ved denne virksomhed, Plantedirektoratet og Told &  

 Skat.
 Stk. 2.  Laboratoriet opbevarer de originale  

 analyserapporter i 5 år.
 § 8.  Såfremt et undersøgt produkt ikke overholder de  

 kvalitetskrav, som gælder for produkter henhørende under den af virksomheden  

 angivne produktkode, skal den producerende virksomhed på anmodning herom og  

 inden for en frist på to uger fra modtagelsen af anmodningen oplyse  

 EF-direktoratet om, hvorledes der er disponeret over produkter med samme  

 partikode.
 § 9.  Overtrædelse af §§ 3 og 4, § 5, stk. 2 og 3,§ 6,  

 stk. 1, og § 8 straffes med bøde.
 Stk. 2.  Er en overtrædelse begået af aktieselskaber,  

 anpartsselskaber, andelsselskaber eller lignende, kan der efter § 27 i lov  

 nr. 414 af 13. juni 1990 om administration af Det Europæiske Fællesskabs  

 forordninger om markedsordninger for landbrugsvarer mv., pålægges selskabet  

 som sådant bødeansvar.
 § 10.  Bekendtgørelsen træder i kraft den 30. maj  

 1994, idet bekendtgørelsen dog først træder i kraft for de i § 1, nr. 4,  

 anførte fjerkræprodukter den 5. september 1994.
 Stk. 2.  Bekendtgørelse nr. 206 af 7. april 1988 om  

 produktkontrol med fedt af svin og visse kødprodukter ophæves.
