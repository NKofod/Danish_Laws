Nyt fra Ankestyrelsen - beregningsgrundlaget  

 ved hjælp til dækning af tabt arbejdsfortjeneste - af  

 fuldmægtig Lene Mathiesen § 29 i lov om social service giver mulighed for, at  

 en far eller mor til et barn med et alvorligt handicap kan få  

 hjælp til dækning af tabt arbejdsfortjeneste, hvis de helt eller  

 delvist må opgive deres hidtidige beskæftigelse for at passe  

 barnet i hjemmet.
Beregningsgrundlaget Udgangspunktet for udmålingen af hjælpen er,  

 at familien skal have det samme beløb til rådighed til at leve  

 af som tidligere, da ydelsesmodtageren havde en arbejdsindkomst.
Der tages  

 derfor ved udmålingen af hjælpen udgangspunkt i forholdene  

 på det tidspunkt, hvor ansøger overgår til at modtage  

 hjælp efter § 29.
Hjælpen til dækning af tabt arbejdsfortjeneste  

 er en bruttoydelse, der fastsættes med udgangspunkt i den seneste  

 lønindtægt, som ansøger har haft inden overgangen til at  

 modtage tabt arbejdsfortjeneste.
Dette fremgår af § 7 i  

 bekendtgørelsen om merudgiftsydelse efter § 28 og hjælp til  

 dækning af tabt arbejdsfortjeneste efter § 29 i lov om social  

 service.
For en selvstændig erhvervsdrivende er  

 udgangspunktet det dokumenterede indtægtstab på baggrund af  

 regnskab m.v.
Der kan i særlige tilfælde tages udgangspunkt i et  

 beregnet beløb på grundlag af den hidtidige disponible indkomst  

 eller evt. udgiften til en vikar.
 Det vil også være muligt at udmåle  

 hjælp til dækning af tabt arbejdsfortjeneste til en mor eller  

 far, der endnu ikke har opnået tilknytning til arbejdsmarkedet eller  

 har været væk fra arbejdsmarkedet gennem en længere  

 periode.
 Der kan ikke ydes kompensation for fremtidige ydelser,  

 herunder lønstigninger og bidrag til pensionsordninger, jf.  

 bekendtgørelsens § 8.
 Bruttoydelsen reguleres en gang årligt med  

 satsreguleringsprocenten, jf. bekendtgørelsens § 10.
 Princippet om at der tages udgangspunkt i forholdene  

 på det tidspunkt, hvor ansøgeren overgår til at modtage  

 hjælp efter § 29, er slået fast i en række SM´ere.
SM O-25-94 En socialrådgiver havde orlov for at passe sit syge  

 barn efter bistandslovens § 48 (nu servicelovens § 29). Den  

 stilling, som hun havde orlov fra, blev efterfølgende opnormeret fra  

 18 til 21,5 timer.
Opnormeringen kunne ikke begrunde en ændret  

 beregning af hjælpen til dækning af tabt arbejdsfortjeneste.
SM O-94-93 En lærer arbejdede på deltid, samtidig med at  

 hun modtog hjælp til dækning af tabt arbejdsfortjeneste for at  

 passe sit svært handicappede barn.
Moderen avancerede til overlærer, hvilket  

 medførte en lønstigning.
Denne lønstigning kunne ikke  

 bevirke en ændret beregning af hjælpen til dækning af tabt  

 arbejdsfortjeneste.
Samme beregningsgrundlag i hele ydelsesperioden Der vil i de fleste tilfælde være grundlag for  

 at modtage hjælp til dækning af tabt arbejdsfortjeneste gennem  

 flere år, eventuelt i skiftende omfang, når barnets behov for  

 pasning i hjemmet ændrer sig med alderen.
Kommunen skal løbende følge sagen for at  

 sikre, at omfanget af den udmålte hjælp fortsat dækker  

 familiens behov.
Der vil oftest være tale om årlige  

 opfølgninger, hvor den fortsatte hjælp efter § 29 kan  

 være uændret, større eller mindre afhængig af, om  

 der er sket ændringer i det antal timer, som det er nødvendigt,  

 at barnet passes i hjemmet af moderen eller faderen.
Derimod skal kommunen ikke ved de løbende  

 vurderinger af hjælpen til dækning af tabt arbejdsfortjeneste  

 foretage en ny beregning af indtægtsgrundlaget.
Det vil sige, at den  

 indtægt, der blev beregnet ved den oprindelige fastsættelse af  

 hjælpen, skal anvendes gennem hele ydelsesforløbet, uanset at  

 der måske sker ændringer i ydelsesmodtagerens  

 indtægtsforhold undervejs.
Der skal altså ikke foretages en ny  

 beregning, hvis ydelsesmodtageren skifter til andet arbejde, hvor  

 lønnen er større eller mindre.
 Princippet om, at hjælpen til dækning af tabt  

 arbejdsfortjeneste i hele ydelsesforløbet skal udbetales på  

 grundlag af det oprindelige beregningsgrundlag, illustreres af en nyere  

 SM.
SM C-63-01 Sagen vedrørte en mor, der var bevilget tabt  

 arbejdsfortjeneste til at passe sit barn i hjemmet, jf. § 29.  

 Hjælpen var beregnet på grundlag af hendes arbejde som  

 kontorassistent, inden hun overgik til at modtage tabt  

 arbejdsfortjeneste.
 Efter en længerevarende ledighedsperiode, hvor  

 moderen fortsat modtog hjælp til dækning af tabt  

 arbejdsfortjeneste, fik hun arbejde som pædagogmedhjælper 25½  

 time ugentligt, hvor timelønnen var lavere end i arbejdet som  

 kontorassistent, der var grundlag for den oprindelige beregning.
 Kommunen bevilgede fortsat hjælp til dækning  

 af tabt arbejdsfortjeneste for 11½ time ugentligt, men foretog en ny  

 beregning af beregningsgrundlaget ud fra lønnen som  

 pædagogmedhjælper.
 Sagen blev indbragt for det sociale nævn, der traf  

 afgørelse om, at det forhold, at moderen havde skiftet til arbejde med  

 en lavere løn ikke kunne medføre en ændring af  

 beregningsgrundlaget, men at hjælpen for de 11½ time fortsat skulle  

 udbetales på grundlag af det oprindelige beregningsgrundlag.
 Nogle år senere valgte moderen at gå op i  

 arbejdstid til 30 timer ugentlig som pædagogmedhjælper og var  

 herefter kun berettiget til tabt arbejdsfortjeneste for syv timer  

 ugentligt.
 Sagen blev i den forbindelse indbragt for Ankestyrelsen,  

 der tiltrådte kommunens og nævnets afgørelse om, at  

 hjælpen til dækning af tabt arbejdsfortjeneste for de syv timer  

 skulle fastsættes med udgangspunkt i den seneste  

 lønindtægt før overgangen til tabt arbejdsfortjeneste,  

 det vil sige moderens tidligere beskæftigelse som kontorassistent.
 Princippet om anvendelse af det oprindelige  

 beregningsgrundlag betød i denne sag, at moderens samlede  

 indtægt ved dels at arbejde som pædagogmedhjælper dels  

 modtage hjælp til dækning af tabt arbejdsfortjeneste var  

 større end hendes indtægt ville have været, hvis hun havde  

 arbejdet på fuld tid som pædagogmedhjælper.
 Der vil dog formentlig typisk være tale om den  

 modsatte situation, det vil sige at en ydelsesmodtager skifter til bedre  

 lønnet arbejde og hjælpen til dækning af tabt  

 arbejdsfortjeneste fortsat udbetales på grundlag af det oprindelige  

 beregningsgrundlag.
 Nævnte SM C-63-01 illustrerer også, at  

 udgangspunktet om, at familien skal have det samme beløb til  

 rådighed til at leve af som tidligere, kun gælder ved overgangen  

 til at modtage hjælp efter § 29.
 Ændringer i ydelsesmodtagerens  

 beskæftigelsesforhold, som ikke skyldes barnets behov for at blive  

 passet i hjemmet, vil selvfølgelig godt kunne medføre  

 ændringer i familiens rådighedsbeløb.
Princippet om at det oprindelige beregningsgrundlag  

 anvendes i hele ydelsesperioden, medfører også, at der ikke kan  

 kræves løbende dokumentation for at ydelsesmodtageren har et  

 løntab.
Der henvises herved til SM O-63-92.
 Afslutningsvist bemærkes, at Ankestyrelsen ikke har  

 taget stilling til den   nok sjældne situation - hvor et barn f.eks.  

 har vokset sig fra en indgribende langvarig lidelse og så efter en  

 periode uden behov for pasning i hjemmet på ny bliver omfattet af  

 personkredsen på grund af en anden lidelse.  Det vil dog formentlig  

 næppe være rimeligt at anvende det oprindelige beregningsgrundlag  

 i dette tilfælde.
