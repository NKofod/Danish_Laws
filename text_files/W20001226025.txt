Ved operationen 14 dage senere fjernedes polyppen, som viste sig at  

 være godartet.
Patienten var umiddelbart efter operationen  

 velbefindende, men blev i de følgende dage tiltagende dårlig.  

 Der blev foretaget røntgenundersøgelse af hjerte og lunger samt  

 maveregionen, og på denne baggrund blev der foretaget fornyet operation  

 af patienten, hvorved den opererende overlæge konstaterede en  

 defekt.
Klage over mangelfuld information forud for  

 operation samt selve operationen Nævnet fandt at måtte lægge til grund, at patienten var  

 blevet informeret forud for operationen, men at overlægen havde  

 overtrådt lægeloven, da overlægen udover at notere, at  

 patienten accepterede operationen, burde have sikret sig, at den  

 lægelige information var blevet gentaget på et tidspunkt, hvor  

 patienten ikke var påvirket af beroligende og smertestillende medicin.
 Patientklagenævnet fandt, at der ikke er grundlag for kritik af, at  

 overlægen ikke forud for operationen informerede patienten om risikoen  

 for brister i sammensyningen af tarmene, idet der er tale om en sjælden  

 komplikation, og idet komplikationens art normalt ikke er så alvorlig,  

 at dette i sig selv kræver information.
 For så vidt angår selve operationen fandt nævnet ud fra  

 oplysningerne i operationsbeskrivelsen ikke grundlag for kritik af den  

 opererende 1. reservelæge.
