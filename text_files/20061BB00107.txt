Fremsat den 2. marts 2007 af  

 Morten  

 Østergaard  

 (RV),  

 Simon Emil Ammitzbøll  

 (RV), Marianne Jelved (RV), Elsebeth Gerner Nielsen (RV), Lotte Bundsgaard  

 (S),  

 Hüseyin Arac (S),  

 Troels Ravn  

 (S), Steen Gade  

 (SF), Ole Sohn (SF), Jørgen Arbo‑Bæhr (EL) og Line Barfod (EL) Forslag til folketingsbeslutning om  

 forbud mod tvangsægteskaber Folketinget opfordrer regeringen til snarest muligt at fremsætte  

 de nødvendige lovforslag, hvorefter der indsættes en paragraf i straffeloven,  

 som tydeliggør, at det er ulovligt at tvinge eller på anden måde presse andre  

 til at indgå et ægteskab mod deres vilje.
Folketinget opfordrer endvidere  

 regeringen  

 til i EU, i samarbejde med alle andre medlemslande, som allerede har  

 gennemført  

 eller overvejer at gennemføre en udtrykkelig kriminalisering af  

 tvangsægteskaber, at arbejde for, at alle andre EU-lande og ansøgerlande  

 indfører en lignende lovgivning.
Bemærkninger til forslaget Almindelige bemærkninger Beslutningsforslaget er en delvis genfremsættelse af  

 beslutningsforslag nr.
B 55 fra folketingsåret 2004-05, 2. samling. (Se  

 Folketingstidende 2004-05, 2. samling, forhandlingerne side 2338 og tillæg A  

 side 6469 og side 6473).
 Forslagsstillerne mener ikke, at den nuværende lovgivning i  

 tilstrækkelig grad forebygger, håndterer og straffer tvangsægteskaber indgået  

 i  

 Danmark eller i udlandet, hvor mindst den ene part har permanent dansk  

 opholdstilladelse  

 eller dansk statsborgerskab.
Ét tvangsægteskab er et for meget.
Af samme grund foreslår  

 forslagsstillerne, at tvangsægteskaber kriminaliseres i form af en særlig  

 paragraf i straffeloven.
Selv om det kan blive vanskeligt at rejse konkrete  

 straffesager, kan et tydeligt signal have en klar præventiv effekt.
Det  

 forudsætter nødvendigvis en bred og intensiv oplysningsindsats om det danske  

 samfunds  

 vilje til at straffe personer, som tvinger andre ind i et ægteskab.
Endelig  

 indebærer beslutningsforslaget, at der skal iværksættes en international  

 indsats med henblik på at få andre lande til at kriminalisere  

 tvangsægteskaber.
En klar bestemmelse i straffeloven om tvangsægteskaber skal  

 være et tydeligt signal om, at medvirken til tvangsægteskab er uacceptabelt i  

 Danmark.
Forslagsstillerne ønsker ikke, at nogen borger i Danmark skal leve i  

 et fornedrende og uværdigt ægteskab, hvor samlivet opleves som et overgreb  

 mod  

 den personlige frihed.
Ud over den nye bestemmelse i straffeloven skal  

 personer, der allerede lever i et tvangsægteskab, nemmere kunne få dette  

 ægteskab opløst ved henvisning til tvang.
Forslagsstillerne erkender, at  

 tvangsægteskaber ikke forsvinder ved, at der udformes en ny paragraf, men det  

 vil være et skridt på vejen til afskaffelse af fænomenet i Danmark og skal  

 ses  

 i sammenhæng med en bredere oplysningsindsats og ændring af undertrykkende  

 familie- og kulturmønstre.
En sådan bestemmelse kunne udformes efter den  

 model,  

 som justitsministeren har anvendt i lovforslag nr.
L 183 fra folketingsåret  

 2002-03 om ændring af straffeloven og udlændingeloven. (Kvindelig omskæring).  

 Der henvises til Folketingstidende 2002-03, tillæg A side 5521.
Forslagsstillerne finder det nødvendigt, at en kriminalisering  

 af tvangsægteskaber udvides til også at gælde i vore nabolande.
EUs  

 regler om  

 arbejdskraftens frie bevægelighed gør det muligt for alle borgere med  

 permanent  

 opholdstilladelse i et EU-land at tage ophold i andre EU-lande.
Dette vil  

 kunne  

 føre til, at selve indgåelsen af tvangsægteskabet foretages i det EU-land,  

 som  

 har de mest lempelige regler.
Forslagsstillerne henviser i øvrigt til, at Norge har  

 kriminaliseret tvangsægteskaber.
Det anbefales, at der indledes et samarbejde  

 med Norge, hvor der udveksles erfaringer om, hvorledes disse regler bedst  

 udformes og administreres.
Skriftlig fremsættelse Morten Østergaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod tvangsægteskaber.
(Beslutningsforslag nr.
B 107).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
