Pressenævnets kendelse i sag nr. 16-70-00927 Klage over Facebook-side afvises pga. manglende anmeldelse Pressenævnet har afvist en klage over et billede bragt på Researchkollektivet Redox Facebook-side, da siden ikke var anmeldt til Pressenævnet efter medieansvarslovens § 8, stk. 1. Facebook-siden hører derfor ikke under nævnets kompetence.
 Pressenævnets formand udtaler:
Da Researchkollektivet Redox Facebook-side (facebook.com/researchkollektivetredox) ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over billedet af klager med tilhørende kommentarer hører således ikke under nævnets kompetence.
Klagen afvises derfor i medfør af medieansvarslovens § 43, stk. 2, nr. 1.
 [Klager] har klaget over et billede af sig selv bragt den 25. januar 2016 på Researchkollektivet Redox Facebook-side (facebook.com/researchkollektivetredox) samt kommentarerne hertil, idet han mener, at god presseskik er tilsidesat.
[Klager] har til støtte for klagen blandt andet anført, at der ingen offentlig interesse er i at offentliggøre billedet eller at identificere ham med navn.
I hvert fald er kommentarerne usande, krænkende og uden relevans.
 Det eneste politiske, der er at sige om ham, er, at han var opstillet til Europa-Parlementet for JuniBevægelsen i 2009. Han kæmper for folks frihedsrettigheder hver eneste dag og har tilfredse klienter af forskellig religiøs baggrund.
 Det er desuden hans opfattelse, at Researchkollektivet Redox bruger falske profiler på Facebook for at intimidere udvalgte borgere, hvilket, han mener, gør sig gældende i denne konkrete sag.
 Pressenævnets formand udtaler:
Da Researchkollektivet Redox Facebook-side (facebook.com/researchkollektivetredox) ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over billedet af klager med tilhørende kommentarer hører således ikke under nævnets kompetence.
Klagen afvises derfor i medfør af medieansvarslovens § 43, stk. 2, nr. 1.
 Afgjort den 23. februar 2016.
