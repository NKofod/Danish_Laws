Offererstatningslovens § 6a  egen skyld, nævnets j. nr. 08-520-10208 N. j.nr. 08-520-10208 Ansøger indlod sig i slagsmål.
Han fik skade på tænderne og var uarbejdsdygtig i en periode.
Nævnet afslog ansøgningen med henvisning til egen skyld.
Nævnet lagde vægt på, at ansøger overfor politiet oplyste, at han havde været involveret i et slagsmål, som han og hans kammerater alle frivilligt havde indladt sig i.
Ansøger ønskede således ikke at anmelde forholdet, fordi han selv havde været skyld i det passerede.
 Nævnet lagde endvidere vægt på, at ansøger modtog et bødeforelæg for overtrædelse af ordensbekendtgørelsen, idet han i spirituspåvirket tilstand havde indladt sig i slagsmål med en eller flere personer, hvilket var egnet til at forstyrre den offentlige orden.
