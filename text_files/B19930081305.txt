 I medfør af § 1, stk. 1 og 2, § 4, § 5, § 20, stk. 2, § 22, stk. 2, og §  

 24 i lov nr. 414 af 13. juni 1990 om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v. fastsættes for produktionsåret 1994/95 (høsten 1994):
§ 1.  Bestemmelserne i denne bekendtgørelse vedrører  

 ydelse af støtte til producenter af visse markafgrøder, dvs. korn, oliefrø og  

 bælgsæd m.v., og den hermed forbundne ordning for udtagning af jord af  

 produktionen i henhold til Det Europæiske Økonomiske Fællesskabs  

 forordninger, jf.
Rådets forordning (EØF) nr. 1765/92 af 30. juni 1992 med  

 senere ændringer, Rådets forordning (EØF) nr. 1541/93 af 14. juni 1993 og  

 Kommissionens forordninger om gennemførelsesbestemmelserne.
§ 2.  Alle producenter, der ønsker at deltage i  

 støtteordningen, skal indsende en ansøgning til EF-direktoratet, Nyropsgade  

 26, 1602 København V.
Ansøgningen indgives på et særligt skema, der fås ved  

 henvendelse i de lokale landbrugscentre eller i direktoratet.  

 Ansøgningsfristen vil blive fastsat i en senere bekendtgørelse.
 Stk. 2.  Der indgives een ansøgning for hver bedrift.
 § 3.  Med hensyn til basisareal og  

 udbytteregionalisering betragtes Danmark i produktionsåret 1994/95 som een  

 region, som er egnet til produktion af de af støtteordningen omfattede  

 afgrøder.
§ 4.  Den enkelte mark, hvortil der søges om  

 godtgørelse, skal bestå af et sammenhængende areal, som er tilsået med samme  

 afgrøde.
Marken skal mindst udgøre 0,3 ha, medmindre den på grund af  

 naturlige afgrænsninger ikke kan sammenlægges med andre marker.
 § 5.  Udtagne arealer skal have været dyrket af  

 ansøgeren i de to år forud for ansøgningen, jf. dog stk. 2-4.
 Stk. 2.  Ved nyetablering samt erhvervelse ved arv ses  

 bort fra det i stk. 1 nævnte krav.
Stk. 3.  Ved erhvervelse, forpagtning eller inddragelse  

 under egen bedrift af et areal, som ansøgeren samdriver med andre arealer,  

 kan en del af ansøgerens samlede forpligtelse til udtagning opfyldes på det  

 pågældende areal inden for de to første år.
Denne del kan dog højst svare til  

 udtagningssatsen multipliceret med den tilskudsberettigede del af det  

 pågældende areal.
 Stk. 4.  Der ses bort fra det i stk. 1 nævnte krav,  

 såfremt arealet er erhvervet eller forpagtet for at opfylde bestemmelserne om  

 harmoni mellem husdyrgødning og areal, jf. senest Miljøministeriets  

 bekendtgørelse nr. 1121 af 15. december 1992 om erhvervsmæssigt dyrehold,  

 husdyrgødning, ensilage m.v.
§ 6.  Ved anvendelse af egen avl af raps- og rybsfrø  

 til udsæd skal der inden udsåningen udtages prøver af udsæden af en af  

 Plantedirektoratets prøvetagere eller af en autoriseret vejer og måler.
De  

 udtagne prøver skal analyseres og godkendes af Plantedirektoratet.
 Stk. 2.  De med prøvetagningen og analysen forbundne  

 omkostninger betales af producenten.
§ 7.  Udtagne arealer skal holdes plantedækket.  

 Plantedækket skal være etableret senest 1. oktober forud for  

 udtagningsperioden.
Plantedækket skal dog ikke være etableret tidligere end  

 14 dage efter høst.
Plantedækket kan slås i løbet af udtagningsperioden, men  

 må ikke slås i perioden 1. maj - 30. juni.
Hvis der kan ske krydsbestøvning  

 af marker med frøafgrøder beliggende inden for 200 meters afstand fra udtagne  

 arealer, skal plantedækket dog slås inden blomstring på anmodning fra den  

 berørte frøavler.
Plantedækket må ikke anvendes til landbrugsmæsige formål.
Stk. 2.  Plantedækket skal, jf. dog § 8, stk. 3,  

 etableres ved udsåning af Stk. 3.  På de udtagne arealer må der ikke fra 1.  

 oktober forud for udtagningsperioden til dennes ophør § 8.  Arealer, der udtages uden for omdriften, skal  

 forblive ude af produktion fra 15. januar forud for første produktionsår i  

 udtagningsperioden til 15. januar i det produktionsår, hvor  

 udtagningsperioden ophører.
Stk. 2.  En producent, der anvender udtagning uden for  

 omdriften, kan hvert år pr. 15. januar udtræde af denne ordning uden krav om  

 tilbagebetaling af nogen del af det modtagne støttebeløb, hvis Stk. 3.  På arealer, som i produktionsåret 1993/94  

 (høsten 1993) har været udtaget med et plantedække af spildfrø, som er  

 bevaret, kan dette plantedække opretholdes, hvis arealet forbliver udtaget.
 Stk. 4.  På arealer, der udtages uden for omdriften,  

 skal der hvert år inden 1. oktober ske eftersåning af områder uden  

 tilstrækkeligt dække.
§ 9.  Arealer, der udtages inden for omdriften, skal  

 forblive ude af produktion fra 15. januar forud for produktionsåret til 31.  

 august.
Plantedækket på disse arealer skal slås, i løbet af en periode på 4  

 uger forud for udtagningsperiodens ophør.
Stk. 2.  Mekanisk jordbearbejdning kan påbegyndes fra  

 20. oktober.
Såfremt der efter udtagningsperioden skal etableres en  

 vinterafgrøde, kan mekanisk jordbearbejdning, tilsåning og gødskning dog  

 påbegyndes fra 15. juli forud for udtagningsperiodens ophør.
 § 10.  Bestemmelserne i §§ 7-9 om plantedække og  

 behandling af arealerne anvendes ikke ved dyrkning af afgrøder på de udtagne  

 arealer til fremstilling af produkter, som ikke primært er bestemt til konsum  

 eller foderbrug.
§ 11.  Meddelelse om udtræden af den 5-årige  

 udtagningsordning, jf.
Landbrugsministeriets bekendtgørelse nr. 693 af 18.  

 oktober 1990 om tilskud til udtagning af jord af produktionen, indgives til  

 Jordbrugsdirektoratet, Sankt Annæ Plads 19, 1250 København K.
 § 12.  Kontrollen med de omfattede arealer og med  

 høsten m.v. foretages af Plantedirektoratet i form af stikprøvekontrol,  

 herunder ved telemåling, hos de enkelte producenter.
Stk. 2.  Det påhviler i øvrigt producenterne at yde den  

 nødvendige bistand ved kontroleftersyn.
Producenterne skal bl.a. forevise de  

 tilmeldte arealer og de bygninger, hvor høsten opbevares, samt forevise  

 dyrkningsplaner, sædskifte- og gødningsplaner, forretningsbøger og  

 regnskabsmateriale m.v.
 § 13.  Overtrædelse af § 7, § 8, § 9 og § 12, stk. 2,  

 straffes med bøde, medmindre højere straf er forskyldt efter kapitel 5 i lov  

 om administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, kan der efter lovens § 27, stk. 2, pålægges kommunen  

 eller det kommunale fællesskab bødeansvar.
§ 14.  Ved grove eller gentagne overtrædelser af § 7,  

 § 8 og § 9 kan EF-direktoratet beslutte, at godtgørelsen for de udtagne og  

 tilsåede arealer nedsættes eller bortfalder.
Under samme betingelser kan  

 allerede udbetalte støttebeløb kræves tilbagetalt.
Tilbagebetaling af  

 udbetalte beløb sker i overensstemmelse med § 20, stk. 2, i lov om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 § 15.  EF-direktoratets afgørelser kan indbringes for  

 Landbrugsministeriet (departementet) inden 4 uger efter, at afgørelsen er  

 meddelt ansøgeren.
§ 16.  Bekendtgørelsen træder i kraft den 20. oktober  

 1993 Stk. 2.  Samtidig ophæves Landbrugsministeriets  

 bekendtgørelse nr. 952 af 3. december 1992, om ydelse af støtte til  

 producenter af visse markafgrøder for høsten 1993.
