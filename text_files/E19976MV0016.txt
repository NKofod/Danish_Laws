P.1 Angivelsesregler P.1.2.1 Fremskyndet tilbagebetaling af visse afgifter P.2 Betalingsregler P.3 Lejlighedsvis registrering P.4 Indførsel P.5 Kreditbegrænsning/Sikkerhedsstillelse/Nægtelse af  

 registrering P.5.1.1 Igangværende byvirksomheder § 62, stk. 1 P.5.1.2 Igangværende landbrugs- og fiskerivirk- somheder § 62, stk. 3 P.5.1.3 Igangværende importvirksomheder § 62, stk. 4 P.5.1.4 Fritagelse for forkortet momsperiode m.v. § 62, stk. 5 P.5.1.5 Nye virksomheder § 62, stk. 6 P.5.1.6 Sikkerhedsstillelse (frivillig) § 62, stk. 7 P.5.1.7 Tilbagevenden til sædvanlig momsperiode m.v. § 62, stk. 8 P.5.1.8 Gebyr § 62, stk. 12 P.5.2.1 Ordningen P.5.2.2 Nye virksomheder § 62, stk. 10 P.6 Sikkerhedsstillelse - virksomheder fra andre EU-lande,  

 Grønland, Færøerne, Island og Norge P.6.1.1 Nye virksomheder § 62 a, stk. 1 P.6.1.2 Igangværende virksomheder § 62 a, stk. 2 P.7 Tilbagebetaling af negativt afgiftstilsvar P.8 Forskudsvis udbetaling af overskydende moms P.9 Særlige afregningsregler §§ 57-65 Loven fastsætter de nærmere regler for angivelse og betaling af moms samt  

 følgerne af, at disse regler ikke overholdes, f.eks. forhøjelse ved manglende  

 indsendelse af angivelse og renter ved for sen betaling af moms.
 I afsnit Q omtales de særlige regler for landbrug og fiskeri.
P.1 Angivelsesregler P.1.1 Angivelse § 57, stk. 1 Registrerede virksomheder skal senest 1 måned og 10 dage efter udløbet af  

 hver momsperiode indsende momsangivelse.
Angivelsen skal indeholde - salgsmoms samt moms af EU-varekøb m.v. (udgående moms), - købsmoms (indgående moms) samt energiafgifter, - afgiftstilsvar, - værdien uden moms af varekøb i andre EU-lande, - værdien af varesalg uden moms til andre EU-lande, og - værdien af varer og momspligtige ydelser, som kan sælges momsfrit efter  

 § 34, stk. 1, nr. 5-16, stk. 2 og 3, samt §§ 14-21, bortset fra varesalg til  

 andre EU-lande.
 Beløbene angives i hele kroner.
 Angivelsen sker ved hjælp af skemaet på bagsiden af det indbetalingskort,  

 der anvendes ved betaling af moms, og som udsendes til virksomhederne gennem  

 told- og skatteregionerne ved udgangen af momsperioden.
Angivelsen skal være underskrevet af den, der tegner virksomheden eller en  

 af virksomheden dertil befuldmægtiget.
Fuldmagtsforholdet skal kunne  

 dokumenteres over for Told Skat ved forevisning af en fuldmagtserklæring  

 el.lign.
 Virksomheder, der ikke har modtaget indbetalingskortet ved udløbet af den  

 momsperiode, som angivelsen knytter sig til, skal selv rette henvendelse til  

 regionen for at få indbetalingskortet.
Virksomheden skal indsende angivelse for hver momsperiode, selv om der  

 ikke skal indbetales moms, fordi afgiftstilsvaret er 0, eller fordi  

 købsmomsen overstiger salgsmomsen.
I sidstnævnte tilfælde skal  

 afgiftstilsvaret tydeligt markeres med et minus.
§ 57, stk. 2 Momsperioden er normalt kvartalet, men kan i særlige tilfælde forkortes  

 til en måned.
P.1.2 Tilladelse til forkortet momsperiode § 57, stk. 3 Virksomheder, hvis salgsmoms regelmæssigt er mindre end købsmomsen fordi  

 en væsentlig del af leverancerne er fritaget for moms efter §§ 14-21 eller §  

 34 kan få tilladelse til at anvende kalendermåneden som momsperiode.
 Fra praksis kan nævnes følgende afgørelser:
Støtteopkøb af fisk En producentorganisations støtteopkøb af landede fisk for EU-midler kan  

 ikke betragtes som eksportvirksomhed, idet fisken afsættes på det  

 indenlandske marked.
Efterforskningsvirksomhed En virksomhed, der forskede efter kulbrinter i den danske undergrund,  

 oplyste at inden et salg af kulbrinter kunne påbegyndes, forventede man en  

 efterforskningsperiode på fem til otte år.
 Virksomheden kunne ikke få tilladelse til at anvende måneden som  

 afregningsperiode, idet virksomheden ikke opfyldte betingelserne i lovens §  

 57, stk. 3 , jf. § 34 , fordi virksomhedens salgsmoms ikke regelmæssigt er  

 mindre end købsmomsen som følge af eksport.
§ 57, stk. 4 Ændring af momsperioden kan kun ske med virkning fra begyndelsen af et  

 kvartal, og anmodningen herom skal fremsættes senest 1 måned før ændringen  

 ønskes iværksat.
Virksomheder, der får tilladelse til at anvende forkortet  

 momsperiode, kan ikke inden for de følgende 2 år anvende kvartalet som  

 momsperiode.
 Angivelsesblanketterne til disse virksomheder udsendes for et kvartal ad  

 gangen af told- og skatteregionerne.
 Angivelserne skal i underskrevet og udfyldt stand indsendes til told- og  

 skatteregionerne senest 1 måned og 10 dage efter momsperiodens udløb.
P.1.2.1 Fremskyndet tilbagebetaling af visse afgifter Efter reglerne kan virksomheder med et særligt stort energiforbrug få  

 tilladelse til månedsvis tilbagebetaling.
Tilbagebetalingen vedrører  

 afgifterne af olie, el, kul, naturgas og bygas samt godtgørelsesberettiget  

 CO2-afgift, jf. lovbekendtgørelse nr. 568 af 20. juni 1994 om fremskyndet  

 tilbagebetaling af visse afgifter med senere ændringer.
 Virksomheder med tilsagn fra Energistyrelsen om tilskud til CO2-afgift, og  

 som har bevilling til fremskyndet tilbagebetaling af energiafgifter og  

 CO2-afgift, kan også opnå fremskyndet (månedsvis) udbetaling af tilskud.
 Det samlede energiafgiftsbeløb for virksomheder i byregistret skal mindst  

 udgøre 30.000 kr. om året og for virksomheder i landbrugsregistret mindst  

 15.000 kr. om året.
Endvidere kan afgift af ultralet dieselolie og af gas, der anvendes ved  

 rutekørsel, tilbagebetales fremskyndet.
Det samme gælder afgift af el til  

 drift af eltog.
Den enkelte månedsvise tilbagebetaling skal omfatte et beløb  

 på mindst 5.000 kr.
Tilbagebetaling kan dog omfatte flere måneder under et.
Vandafgift Landbrugsvirksomheder kan kvartalsvis få tilbagebetalt vandafgift.
En  

 betingelse er dog, at afgiften udgør mindst 4.000 kr. årligt eller mindst  

 1.000 kr. pr. udbetaling (tilbagebetalingen kan omfatte flere kvartaler under  

 ét).
 Virksomheder, der er optaget i ordningen, må ikke sideløbende helt eller  

 delvis foretage fradrag for disse afgifter i virksomhedens momsangivelse.
 Moms af de pågældende energiafgiftsbeløb godtgøres ikke via ordningen, men  

 skal angives som købsmoms i virksomhedens angivelse.
Loven giver endvidere mulighed for forskudsvis udbetaling af overskydende  

 moms, jf.
P.8.
P.1.3 Afgiftsforhøjelse ved for sent afgivet angivelse § 58, stk. 1 Foreligger angivelsen ikke rettidigt, og er det angivne tilsvar positivt,  

 forhøjes virksomhedens momstilsvar for den pågældende periode med 1%, dog  

 mindst 500 kr. og højst 1.100 kr.
Er tilsvaret negativt eller nul, beregnes  

 en forhøjelse på 500 kr. i gentagelsestilfælde.
Der beregnes dog ikke  

 forhøjelse af tilsvaret i tilfælde, hvor tilsvaret er negativt eller nul, og  

 der er forløbet mere end 2 år, siden en negativ- eller nulangivelse er  

 indsendt for sent.
 Hvis momstilsvaret er negativt eller nul beregnes i gentagelsestilfælde en  

 afgiftsforhøjelse på kr. 500.
 Der tilsendes virksomheden et særligt indbetalingskort til betaling af  

 denne afgiftsforhøjelse.
§ 58, stk. 2 Told- og skatteregionen kan meddele fritagelse for afgiftsforhøjelsen, når  

 det på grund af særlige omstændigheder findes rimeligt.
Ferie regnes ikke for  

 at være en særlig omstændighed.
P.1.4 Foreløbig fastsættelse § 58, stk. 3 Modtages angivelsen ikke, foretager told- og skatteregionen en foreløbig  

 fastsættelse af virksomhedens tilsvar til et skønsmæssigt beløb.
 De foreløbige fastsættelser udsendes for hver momsperiode ca. 1 måned  

 efter udløbet af fristen for indsendelse af angivelse.
 Der betales et gebyr på 150 kr. for en foreløbig fastsættelse.
P.2 Betalingsregler P.2.1 Indbetaling § 59, stk. 1 Momsen for byvirksomheder forfalder til betaling den 1. i den 2. måned  

 efter momsperiodens udløb og skal betales senest 10 dage derefter.
Fristen  

 for indsendelse af angivelse og for indbetaling af moms er således  

 sammenfaldende.
 Momsen betales ved anvendelse af det udsendte indbetalingskort.
 Hvis momsen er under 50 kr. kan indbetaling undlades.
Betales der med check direkte til en told- og skatteregion, skal den  

 øverste del af indbetalingskortet sendes med.
Hvis der ønskes kvittering,  

 skal hele indbetalingskortet sendes med.
 For afmeldte virksomheder er forfaldstidspunktet og betalingsfristen den,  

 der er gældende for den momsperiode, i hvilken virksomheden er afmeldt.
 Betalingen anses for rettidig, når:
- beløbet er indbetalt til posthus, et pengeinstitut, eller på told- og  

 skatteregionen senest sidste rettidige betalingsdag, eller - anmodningen om overførsel er pengeinstituttet i hænde, således at  

 overførsel til Told Skat's konto kan ske senest sidste rettidige  

 indbetalingsdag, eller - Told Skat modtager en check med posten senest sidste rettidige  

 betalingsdag.
 Hvis sidste rettidige indbetalingsdag er en lørdag, søndag eller helligdag  

 anses den nærmest følgende hverdag for sidste rettidige indbetalingsdag.
P.2.2 Renter § 59, stk. 2 Hvis momsen ikke betales rettidig, skal der betales 1,3% i månedlig rente  

 for hver påbegyndt måned fra forfaldsdagen, dog mindst 50 kr. for en  

 momsperiode.
Der skal ikke betales rente af afgiftsforhøjelse foretaget efter  

 § 58, stk. 1.
 Er der foretaget en foreløbig fastsættelse af tilsvaret, beregnes renten  

 fra den dag momsen for den pågældende momsperiode forfaldt til betaling.
 Renten afkræves virksomheden ved tilsendelse af et særligt  

 giroindbetalingskort.
 Der kan ikke meddeles fritagelse for betaling af renter.
§ 59, stk. 5 Der skal betales et gebyr på 65 kr. for erindringsskrivelse vedrørende  

 betaling af moms.
P.2.3 Lønindeholdelse § 59, stk. 3 og 4 Der kan foretages indeholdelse i løn for restancer hos den pågældende  

 efter reglerne for inddrivelse af personlige skatter i kildeskatteloven  

 (KSL).
Ministeren er bemyndiget til at fastsætte nærmere regler for momsens  

 indbetaling og fremgangsmåden i forbindelse med lønindeholdelse.
Ministeren  

 har ved bekendtgørelse nr. 515 af 16. juni 1994 fastsat retningslinier for  

 fremgangsmåden ved indeholdelse i løn for skyldige afgifts- og rentebeløb.
 I bekendtgørelsen er det bestemt, at reglerne for inddrivelse af  

 personlige skatter i kildeskatteloven ligeledes finder anvendelse på  

 momsområdet.
 Skyldneren har pligt til at give Told Skat alle nødvendige oplysninger om  

 personlige og økonomiske forhold af betydning for lønindeholdelsen.  

 Skyldneren har efter retsplejelovens § 497, stk. 1, pligt til at oplyse sin  

 arbejdsgivers navn og adresse under en udlægsforretning.
 Lønindeholdelse kan foretages for restancer vedrørende momstilsvar efter  

 momsloven, renter, afgiftsforhøjelser (for forsinket angivelse) bøder, der  

 afgøres administrativt og gebyrer under forudsætning af, at skyldneren hæfter  

 personligt.
Det maksimale, der kan forlanges indeholdt, er 20 % af lønudbetalingen,  

 efter at der i denne er sket fradrag af A-skat efter KSL §§ 46 og 49, jf.
KSL  

 § 73, stk. 3. Beregningsgrundlaget for den maksimale lønindeholdelse, som kan  

 foretages efter KSL § 73, skal ikke medtage beløb, der efter sin art ikke  

 udbetales, dvs. arbejdsmarkedsbidrag, fri bil og telefon, kost og logi samt  

 arbejdsgiverens pensionsindbetalinger omfattet af pensionsbeskatningslovens §  

 19 og ATP-bidrag.
 Hvis der ikke indeholdes A-skat, f.eks. fordi skyldner har frikort eller  

 udelukkende optjener B-indkomst er beregningsgrundlaget bruttolønnen.
 Andre fradrag i lønnen, f.eks. fagforeningskontingenter o.lign. kan ikke  

 fratrækkes før lønindeholdelsen.
Pålæg om lønindeholdelse til dækning af skyldige momsbeløb m.v. gives af  

 den pågældende told- og skatteregion.
Pålægget sendes skriftligt til den  

 indeholdelsespligtige (arbejdsgiveren) sammen med en skriftlig vejledning om  

 den praktiske fremgangsmåde.
Indeholdte beløb forfalder til betaling den 1. i den kalendermåned, der  

 følger efter indeholdelsen, og skal indbetales til Told Skat senest den 15. i  

 forfaldsmåneden.
Er sidste rettidige indbetalingsdag en lørdag, søndag eller  

 helligdag, forlænges fristen til den nærmest følgende hverdag.
P.3 Lejlighedsvis registrering § 60 Finder den momspligtige virksomhed sted rent lejlighedsvis, f.eks. i form  

 af koncertarrangementer, offentlige baller, markeder, midlertidige  

 udstillinger o.lign., kan momsperioden fastsættes til det tidsrum, i hvilken  

 virksomheden drives.
 Told- og skatteregionen sender herefter angivelse til den, der skal  

 afregne momsen.
 Angivelsen skal indsendes senest 1 måned og 10 dage efter, at den  

 momspligtige virksomhed er afsluttet.
 Efter modtagelse af angivelsen sender told- og skatteregionen et  

 indbetalingskort til virksomheden.
Momsen skal betales senest 14 dage efter påkrav.
Hvis betalingsfristen  

 ikke overholdes, skal der betales 1,3% i månedlig rente for hver påbegyndt  

 måned fra den 1. i den måned i hvilken beløbet skulle have været betalt af  

 virksomheden, dog mindst 50 kr.
 Regionen kan i øvrigt for sådanne virksomheder, der kun skal drives i kort  

 tid, forkorte fristerne for indsendelse af angivelse og indbetaling af moms.
 Fra 1. juli 1997 kan Told Skat endvidere fravige kravet om en herboende  

 repræsentant efter lovens § 47, stk. 2 for ikke-etablerede udenlandske  

 virksomheder, når den momspligtige aktivitet er af midlertidig karakter,  

 f.eks. salg på en udstilling her i landet, jf. lov nr. 237 af 2. april 1997.
P.4 Indførsel § 61 Virksomheder, der indfører varer til Danmark fra steder uden for EU, skal  

 afregne importmomsen efter reglerne i toldloven.
Afregningsperioden er måneden for moms af varer, der i erhvervsmæssigt  

 øjemed, indføres af varemodtagere, der er registreret under  

 toldkreditordningen.
Momsen af varer, der er fortoldet i afregningsperioden,  

 skal betales til Told Skat senest den 16. i måneden efter afregningsperioden.
§ 61, stk. 2 Momsregistrerede virksomheder, biblioteker o.lign. kan få Told Skats  

 tilladelse til at få udleveret brevpostforsendelser, der indeholder bøger,  

 tidsskrifter, noder og frimærker til samlerbrug, direkte fra postvæsenet på  

 betingelse af, at momsen afregnes månedsvis.
Virksomheden må kunne  

 dokumentere et rimeligt behov for tilladelsen.
 Der henvises iøvrigt til reglerne om indførsel i afsnit D.10.
P.5 Kreditbegrænsning/Sikkerhedsstillelse/Nægtelse af registrering Ordningen Ordningen går ud på, at Told Skat efter nærmere fastsatte objektive og for  

 nye virksomheder tillige skønsmæssige kriterier skal sanktionere efter en  

 gradueret skala over for virksomheder, der misbruger pligten til at opkræve  

 A-skat, AM-bidrag og moms for det offentlige.
Ordningen gælder tillige nye  

 virksomheder, hvor personerne bag virksomheden tidligere har misbrugt  

 førnævnte pligt.
 Ordningen gælder således i varierende omfang for såvel igangværende  

 virksomheder, dvs. registrerede virksomheder, som for virksomheder, der  

 anmelder sig til registrering.
P.5.1 Kreditbegrænsning P.5.1.1 Igangværende byvirksomheder § 62, stk. 1 Registrerede virksomheder med kvartalet som afgiftsperiode, skal anvende  

 kalendermåneden som momsperiode og indsende angivelse samt indbetale momsen  

 senest 15 dage derefter, når følgende kriterier er opfyldt:
1) virksomheden 2 gange inden for de seneste 12 måneder ikke rettidigt har  

 indbetalt moms.
Opmærksomheden henledes på, at der ikke gælder en  

 mindstegrænse.
Kravet om kreditbegrænsning gælder således uanset restancens  

 størrelse, eller 2) virksomheden er i restance med moms eller tilsvar vedrørende andre  

 registreringsforhold med et samlet beløb, der overstiger 25.000 kr.
Med  

 "andre registreringsforhold" forstås registreringsforhold inden-for  

 skatte- og afgiftsområdet, og 3) virksomheden ikke indbetaler restancer efter nr. 1 eller nr. 2 inden 10  

 hverdage fra modtagelsen af en erindringsskrivelse fra Told - Skat, hvorved  

 virksomheden underrettes om, at den ved fortsat manglende betaling pålægges  

 forkortet momsperiode og angivelses- og indbetalingsfrist.
P.5.1.1.1 § 62, stk. 2 Denne bestemmelse er kun gældende for igangværende byvirksomheder.
Bestemmelsen fastslår, at den forkortede momsperiode skal anvendes med  

 virkning fra den 1. i den kalendermåned, hvor 10-dages-fristen efter punkt 3  

 udløber.
Momsen for en tidligere momsperiode, hvor momsen endnu ikke er  

 angivet og indbetalt, skal angives og indbetales samtidig med momsen for den  

 første forkortede momsperiode.
P.5.1.2 Igangværende landbrugs- og fiskerivirk- somheder § 62, stk. 3 Virksomheder, der er registreret som landbrug og fiskeri m.v., skal  

 indsende angivelse og indbetale moms senest den 15. i den 3. kalendermåned  

 efter momsperioden, når følgende kriterier er opfyldt:
1) virksomheden 2 gange inden for de seneste 12 måneder ikke rettidigt har  

 indbetalt moms.
Opmærksomheden henledes på, at der ikke gælder en  

 mindstegrænse.
Kravet om kreditbegrænsning gælder således uanset restancens  

 størrelse, eller 2) virksomheden er i restance med moms eller tilsvar vedrørende andre  

 registreringsforhold med et samlet beløb, der overstiger 25.000 kr.
Med  

 "andre registreringsforhold" forstås registreringsforhold indenfor  

 skatte- og afgiftsområdet, og 3) virksomheden ikke indbetaler restancer efter nr. 1 eller nr. 2 inden 10  

 hverdage fra modtagelsen af en erindringsskrivelse fra Told Skat, hvorved  

 virksomheden underrettes om, at den ved fortsat manglende betaling pålægges  

 forkortet angivelses- og indbetalingsfrist.
P.5.1.3 Igangværende importvirksomheder § 62, stk. 4 Virksomheder, der indfører varer fra steder uden for EU, skal betale  

 momsen kontant ved varens angivelse til fortoldning, når følgende kriterier  

 er opfyldt:
1) virksomheden 2 gange inden for de seneste 12 måneder ikke rettidigt har  

 indbetalt moms.
Opmærksomheden henledes på, at der ikke gælder en  

 mindstegrænse.
Kravet om kreditbegrænsning gælder således uanset restancens  

 størrelse, eller 2) virksomheden er i restance med moms eller tilsvar vedrørende andre  

 registreringsforhold med et samlet beløb, der overstiger 25.000 kr.
Med  

 "andre registreringsforhold" forstås registreringsforhold indenfor  

 skatte- og afgiftsområdet, og 3) virksomheden ikke indbetaler restancer efter enten nr. 1 eller nr. 2  

 inden 10 hverdage fra modtagelsen af en erindringsskrivelse fra Told Skat,  

 hvorved virksomheden underrettes om, at den ved fortsat manglende betaling  

 pålægges forkortet momsperiode og angivelses- og indbetalingsfrist.
P.5.1.4 Fritagelse for forkortet momsperiode m.v. § 62, stk. 5 Told Skat kan dispensere fra forkortet momsperiode m.v:
- hvis den igangværende virksomhed har indgået en betalingsordning, som  

 virksomheden overholder, eller - hvis der i øvrigt ikke på baggrund af virksomhedens forhold vurderes at  

 være behov for at sætte virksomheden på forkortet momsperiode mv.
. Dette kan være tilfældet, hvor det er indlysende, at det er udefra  

 kommende omstændigheder, der midlertidigt umuliggør rettidig indbetaling.
Som  

 eksempler kan nævnes pludselig opstået alvorlig sygdom eller ulykkestilfælde  

 i et enkeltmandsfirma, manglende betaling fra en i forhold til virksomhedens  

 økonomi særligt betydende debitor på grund af dennes konkurs, faktiske eller  

 legale betalingsstandsning.
 . Dispensationsadgangen vil også kunne finde anvendelse, hvor virksomheden  

 er under anmeldt betalingsstandsning og dermed beskikket tilsyn, eller der er  

 åbnet forhandling om tvangsakkord, eller virksomheden er under konkurs.
P.5.1.5 Nye virksomheder § 62, stk. 6 Virksomheder, der anmelder sig til registrering for moms, kan pålægges  

 forkortet momsperiode m.v., når både objektive og skønsmæssige kriterier er  

 opfyldt.
P.5.1.5.1 Objektive kriterier De objektive kriterier for at pålægge forkortet momsperiode m.v. er  

 opfyldt når:
P.5.1.5.2 Skønsmæssige kriterier Forkortet momsperiode m.v. skal kun anvendes, når der efter et konkret  

 skøn vurderes et behov for, at sikre rettidig indbetaling.
 Der bør normalt ikke stilles krav om forkortet momsperiode m.v., når  

 tidligere forsømmeligheder skyldes undskyldelige udefra kommende  

 omstændigheder, og den nye virksomhed i øvrigt har et fornuftigt  

 kapitalgrundlag m.v.
P.5.1.6 Sikkerhedsstillelse (frivillig) § 62, stk. 7 Virksomheden kan i stedet for at anvende forkortet momsperiode m.v. for  

 moms vælge at stille sikkerhed for et beløb, der svarer til virksomhedens  

 restancer vedrørende A-skat, AM-bidrag og moms med tillæg af det forventede  

 gennemsnitlige tilsvar for en 3-måneders periode.
 Sikkerheden skal stilles for en 12-måneders periode, i hvilken der ikke må  

 opstå nye restancer vedrørende moms og tilsvar vedrørende andre  

 registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter Told  

 Skats bestemmelse.
 Opstår der efter frivillig sikkerhedsstillelse nye restancer, overføres  

 virksomheden til forkortet momsperiode m.v.
P.5.1.7 Tilbagevenden til sædvanlig momsperiode m.v. § 62, stk. 8 Virksomheden skal føres tilbage til sædvanlig momsperiode og angivelses-  

 og indbetalingsfrist, når:
- virksomheden har indbetalt moms rettidigt i en 12-måneders periode, og - virksomheden samtidig ikke er i restance med moms eller tilsvar  

 vedrørende andre registreringsforhold.
P.5.1.8 Gebyr § 62, stk. 12 Der skal betales et gebyr på 65 kr. for hver angivelse, der udskrives til  

 byvirksomheder, landbrugs- og fiskerivirksomheder, der er på forkortet  

 momsperiode.
P.5.2 Sikkerhedsstillelse (tvungen) I stedet for forkortet momsperiode mv., kan Told Skat stille krav om  

 sikkerhed både overfor igangværende virksomheder og overfor virksomheder, der  

 anmelder sig til registrering.
P.5.2.1 Ordningen Sikkerhed skal stilles senest 8 dage efter, at virksomheden har modtaget  

 et anbefalet brev herom.
Fristen kan dog forlænges efter anmodning herom.
 En anmodning kan imødekommes, såfremt virksomheden kan godtgøre, at den  

 krævede sikkerhed kan stilles indenfor rimelig tid.
For igangværende virksomheder skal sikkerhed stilles for et beløb, der  

 svarer til virksomhedens restancer vedrørende A-skat, AM-bidrag og moms med  

 tillæg af det forventede gennemsnitlige tilsvar for en 3-måneders periode.  

 For virksomheder, der anmelder sig til registrering, skal sikkerhed stilles  

 for et beløb, der svarer til det forventede gennemsnitlige tilsvar af A-skat,  

 AM-bidrag og moms i en 3-måneders periode.
Told Skat fastsætter det  

 forventede gennemsnitlige tilsvar, se iøvrigt P.5.2.2.
 Sikkerheden skal stilles for en 12-måneders periode, i hvilken der ikke må  

 opstå nye restancer vedrørende moms og andre registreringsforhold.
 En stillet sikkerhed frigives, når der er sket rettidig indbetaling af  

 moms i den seneste 12-måneders periode, og hvis virksomheden ikke på dette  

 tidspunkt er i restance med moms eller tilsvar vedrørende andre  

 registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter Told  

 Skat's bestemmelse.
Igangværende virksomheder Der kan kræves sikkerhedsstillelse af virksomheder, der ikke overholder et  

 pålæg om forkortet momsperiode m.v.
 Sikkerhedsstillelse vil kun blive pålagt, når der er grund til at antage,  

 at den fortsatte tilsidesættelse af opfyldelse af kravet om forkortet  

 momsperiode m.v. indebærer en risiko for tab for staten.
 Stiller virksomheden den krævede sikkerhed, ophæves pålæg om forkortet  

 momsperiode mv.
P.5.2.2 Nye virksomheder § 62, stk. 10 For virksomheder, der anmelder sig til registrering, vil  

 sikkerhedsstillelse kunne kræves i de situationer, hvor de personer, der står  

 bag virksomheden, (jf.
P.5.1.5.1 objektive kriterier), tidligere har haft  

 væsentlig indflydelse på en anden virksomhed, der er gået konkurs eller er  

 blevet insolvent, hvorved Told Skat har et ikke fuldt sikret tilgodehavende,  

 eller hvor staten er blevet påført et tab på mere end 50.000 kr. vedrørende  

 A-skat, AM-bidrag eller moms.
 Der kan dog kun kræves sikkerhed, når der efter et konkret skøn vurderes  

 at være nærliggende risiko for, at krav om forkortet momsperiode m.v., ikke  

 er tilstrækkelig til at sikre, at tilsvar af A-skat, AM-bidrag og moms  

 indbetales rettidigt.
Når virksomheden pålægges at stille sikkerhed, kan virksomheden ikke  

 registreres, før dette pålæg er opfyldt.
Pålægget om sikkerhedsstillelse skal  

 meddeles virksomheden ved anbefalet brev senest 14 dage efter, at  

 virksomheden anmeldes til registrering.
P.5.3 Nægtelse af registrering - nye virksomheder § 62, stk. 11 Som nævnt i P.5.2.2 skal Told Skat meddele pålæg om sikkerhedsstillelse  

 ved anbefalet brev.
Brevet skal indeholde oplysning om, at undladelse af at  

 stille den krævede sikkerhed inden udløbet af den fastsatte frist, dvs.  

 senest 8 dage efter at virksomheden har modtaget meddelelse herom, indebærer,  

 at virksomheden ikke kan registreres, hvorefter det vil være strafbart at  

 drive virksomhed efter momslovens bestemmelse i § 81, stk. 3, 2. pkt.
Stiller en ny virksomhed ikke sikkerheden rettidigt, skal Told Skat ved  

 anbefalet brev meddele den pågældende, at registrering er nægtet.
Det skal  

 desuden gentages, at en fortsættelse af virksomheden herefter er strafbar  

 efter ovenanførte bestemmelse.
P.6 Sikkerhedsstillelse - virksomheder fra andre EU-lande, Grønland,  

 Færøerne, Island og Norge P.6.1 Ordningen § 62 a § 62 a omhandler reglerne om sikkerhedsstillelse for EU-virksomheder samt  

 virksomheder i Grønland, Færøerne, Island og Norge, som ikke er etableret her  

 i landet, og som efter § 46, stk. 6, ikke længere skal hæfte solidarisk  

 sammen med en herboende repræsentant, se L.6.
P.6.1.1 Nye virksomheder § 62 a, stk. 1 Efter § 62 a skal der for virksomheder som hovedregel ikke stilles  

 sikkerhed ved påbegyndelse af registreringspligtig virksomhed her i landet.  

 Der kan dog være tilfælde, hvor Told Skat ved et konkret skøn vurderer, at  

 undladelse af sikkerhedsstillelse vil indebære en meget nærliggende risiko  

 for afgiftstab.
Skønnet skal være baseret på væsentlige konkrete forhold vedrørende den  

 pågældende virksomhed.
Eksempelvis kan det dreje sig om en virksomhed, der  

 ikke er i stand til at give konkrete oplysninger om virksomhedens solvens  

 (kapitalgrundlag), eller det konstateres, at virksomheden er insolvent eller  

 har unddraget sig betaling af væsentlige afgiftsbeløb her i landet eller i  

 udlandet.
 Til brug herfor vil Told Skat bede om at få oplyst virksomhedens  

 momsregistreringsnummer i hjemlandet samt få forelagt økonomiske oplysninger  

 om virksomheden, jf. momsbekendtgørelsens § 64, stk. 2. Det vil herefter bero  

 på en konkret vurdering af de nærmere omstændigheder, om Told Skat i den  

 givne situation finder, at det er nødvendigt at stille krav om sikkerhed.
P.6.1.2 Igangværende virksomheder § 62 a, stk. 2 For igangværende virksomheder kan Told Skat kun kræve sikkerhed, når  

 virksomheden ikke betaler rettidigt eller ikke overholder de administrative  

 forpligtelser, og Told Skat ved en konkret vurdering skønner, at undladelse  

 af sikkerhedsstillelse vil indebære en risiko for afgiftstab for staten.
P.6.2 Sikkerhedsstillelse størrelse § 62 a, stk.3 Sikkerheden skal stilles for et beløb, der svarer til det forventede  

 afgiftstilsvar for en 3-måneders periode.
For igangværende virksomheder  

 tillægges et beløb, der svarer til virksomhedens afgiftsrestance.
Der  

 fastsættes dog et mindstebeløb for sikkerhedsstillelsen på 15.000 kr.
Dette  

 skyldes bl.a., at der efter art. 20 i direktiv 77/794/EØF med senere  

 ændringer om bistand ved inddrivelse af fordringer er en beløbsgrænse for  

 anmodninger om bistand ved inddrivelse i andre EU-lande.
Sikkerheden kan  

 stilles i form af børsnoterede obligationer, bankgaranti, kontante indskud  

 eller i form af anden betryggende sikkerhed efter Told Skats bestemmelser,  

 jf. momsbekendtgørelsens § 64, stk.1.
P.6.3 Sikkerhedsstillelse ophør § 62 a, stk. 4 Sikkerhedsstillelse skal normalt ophøre efter 12 måneder, hvis  

 virksomheden har betalt rettidigt m.v. til staten.
Told Skat kan dog kræve  

 sikkerhedsstillelsen forlænget ud over de 12 måneder, hvis Told Skat på  

 baggrund af konkrete oplysninger skønner, at virksomheden er insolvent eller  

 har unddraget sig betaling af væsentlige afgiftsbeløb i udlandet.
P.6.4 Nægtelse eller afmeldelse § 62 a, stk. 1 og 5 Konsekvensen af at der ikke stilles sikkerhed, som krævet af Told Skat,  

 vil for igangværende virksomheder være, at de bliver afmeldt fra  

 registrering.
For virksomheder, der anmelder sig til registrering vil konsekvensen være  

 at registrering nægtes.
Det vil herefter være strafbart at fortsætte med  

 virksomheden, jf. lovens § 81.
P.7 Tilbagebetaling af negativt afgiftstilsvar § 63, stk. 1-2 Virksomheder med negativt afgiftstilsvar får udbetalt overskydende moms  

 senest 3 uger efter, at angivelsen er modtaget.
Overskydende moms under 50  

 kr. udbetales ikke.
 Hvis der ikke kan foretages kontrol af momsangivelsen på grund af  

 virksomhedens forhold (f.eks. ferielukning, bortrejse eller mangelfuldt  

 regnskab), kan udbetalingsfristen overskrides.
Modregning § 63, stk. 3 Udbetalingen sker kun, hvis angivelsen vedrørende tidligere momsperioder  

 er modtaget.
Skyldig moms m.v. for tidligere perioder modregnes ved  

 udbetalingen, selv om momskravet ikke er forfaldent.
 Højesteret har statueret, at et krav fra Eksportkreditrådet mod én  

 af flere fællesregistrerede virksomheder kunne modregnes i den  

 fællesregistrerede virksomheds momstilgodehavende (negativt afgiftstilsvar).  

 Det blev i denne forbindelse udtalt, at enhver af de fællesregistrerede  

 virksomheder havde stilling som kreditor i forhold til det daværende  

 toldvæsen.
 Da momsgodtgørelsen således også tilkom den virksomhed, som  

 Eksportkreditrådet havde et krav mod, var modregningen berettiget, jf.  

 Højesterets dom af 25. oktober 1989.
P.8 Forskudsvis udbetaling af overskydende moms Efter loven om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, kan virksomheder, der har  

 tilladelse til månedsafregning forskudsvis få udbetalt et beløb, der svarer  

 til virksomhedens gennemsnitlige negative afgiftstilsvar.
 Virksomheder med månedsafregning får udbetalt et beløb, der svarer til  

 3/52 af det samlede negative afgiftstilsvar med fradrag af positivt  

 afgiftstilsvar i en 12 måneders periode.
 Forkudsvis udbetalte beløb reguleres hver den 12. i måneden på grundlag af  

 virksomhedens opgørelse af den samlede overskydende afgift i de forudgående  

 12 måneder.
 Tilladelse til månedsvis tilbagebetaling kan gives med virkning fra  

 begyndelsen af virksomhedens afgiftsperiode efter momsloven, og anmodning om  

 tilladelse hertil må fremsættes senest 1 måned, før ændringen ønskes  

 iværksat.
P.9 Særlige afregningsregler § 64 Bestemmelsen fastsætter regler for afregning af moms for de virksomheder,  

 der er registreringspligtige efter § 48, se M.2, dvs. ikke momspligtige  

 juridiske personer, samt momspligtige personer, der ikke er  

 registreringspligtige efter § 47, der køber varer for over 80.000 kr. på  

 årsbasis fra andre EU-lande.
Disse virksomheder skal kun indsende  

 momsangivelse for de momsperioder, i hvilke de foretager indkøb.
Momsperioden  

 er kvartalet.
Virksomheden skal, når den i en momsperiode har foretaget momspligtige  

 indkøb, senest 1 måned og 10 dage efter udløbet af momsperioden angive den  

 samlede værdi uden moms og den samlede værdi af momsen.
Angivelsen skal  

 indsendes til den told- og skatteregion, hvor virksomheden er registreret.
Reglerne i § 58, stk. 1 og 2, om forhøjelse af momsen ved for sen  

 angivelse og § 59, om forfald, betaling og inddrivelse af momsen m.v. finder  

 tilsvarende anvendelse.
Se iøvrigt afsnit P.1.3 og P.2. § 65 Bestemmelsen indeholder regler om opgørelse og afregning af moms for de  

 virksomheder, der jf. § 46, stk. 1, nr. 3, ikke er registreret.
§ 65 stk. 1 § 65, stk. 1, fastsætter de forpligtelser, som en ikke registreret  

 virksomhed, der er betalingspligtig for ydelser, skal opfylde.
I forhold til  

 registrerede virksomheders forpligtelser er der tale om forenklede regler.  

 Virksomheden skal føre et regnskab over de modtagne ydelser, som virksomheden  

 skal betale moms af og angive størrelsen af det momsbeløb, som skal  

 indbetales til den lokale told- og skatteregion senest 1 måned og 10 dage  

 efter - momsperiodens udløb.
Momsperioden er kvartalet.
Der skal angives, når  

 der i perioden er foretaget betalingspligtige køb.
 § 58, stk. 1, 1 pkt., om forhøjelse af afgiftstilsvaret finder tilsvarende  

 anvendelse.
§ 65 stk. 2 Efter § 65, stk. 2, forfalder momsen til betaling 1 måned efter  

 momsperiodens udløb, og momsen skal indbetales senest 10 dage derefter.  

 Indbetaling kan dog undlades, hvis afgiften er på under 50 kr.
 § 59, stk. 3, om lønindeholdelse finder tilsvarende anvendelse, se iøvrigt  

 afsnit P.2.3.
Privatpersoners erhvervelse af nye transportmidler § 65, stk. 3, indeholder regler for afregning af moms for privatpersoner  

 og andre ikke-registrerede personer, der erhverver et nyt transportmiddel fra  

 et andet EU-land.
Nye transportmidler skal altid momsberigtiges her i landet.  

 En privatperson m.v., der erhverver et nyt transportmiddel fra et andet  

 EU-land til brug her i landet, skal derfor anmelde denne erhvervelse til den  

 lokale told- og skatteregion senest 14 dage efter, at transportmidlet er  

 ankommet her til landet.
Samtidig med anmeldelsen indsendes faktura som  

 dokumentation for købet.
Momsen skal indbetales 14 dage efter påkrav fra den  

 lokale told- og skatteregion. § 59, stk. 3, om lønindeholdelse finder  

 tilsvarende anvendelse, se P.2.3.
 § 65, stk. 4, bestemmer, at der ved for sen betaling af momsen skal  

 betales 1,3 % i månedlig rente svarende til gældende regler på området.
Trekantshandel Mellemhandlere, der ved erhvervelser af vare fra et andet EU-land har  

 opgivet dansk registreringsnummer til sælger, kan undlade at angive  

 erhvervelsen på angivelse, når det kan godtgøres, at:
- varerne er sendt direkte fra ét EU-land til en registreret  

 varemodtager i et andet EU-land, uden at mellemhandleren er registreret i  

 afsender- eller modtagerlandet, og - varemodtageren svarer moms på vegne af mellemhandleren.
 Reglerne fremgår af momsbekendtgørelsens § 80, stk. 1.
 Varemodtagere, der har modtaget varer her i landet, skal angive  

 transaktionen i oversenstemmelse med de almindelige regler, jf.  

 momsbekendtgørelsens § 82.
