Betænkning afgivet af Udvalget for  

 Udlændinge- og Integrationspolitik den 17. maj 2002 Betænkning over Forslag til lov om ændring af  

 udlændingeloven og ægteskabsloven med flere love (Afskaffelse af de facto-flygtningebegrebet,  

 effektivisering af asylsagsbehandlingen, skærpede betingelser for meddelelse af tidsudbegrænset  

 opholdstilladelse og stramning af betingelserne for  

 familiesammenføring m.v.) [af integrationsministeren (Bertel Haarder)] 1. Ændringsforslag Der er stillet 5 ændringsforslag til lovforslaget.  

 Integrationsministeren har stillet ændringsforslag nr. 3-5, og  

 Socialdemokratiets medlemmer af udvalget har stillet ændringsforslag  

 nr. 1 og 2.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Udvalget for Udlændinge- og  

 Integrationspolitik.
Møder Udvalget har behandlet lovforslaget i 6 møder.
 Den 9. april 2002 fik udvalget ved integrationsministeren  

 og dennes embedsmænd en teknisk gennemgang af lovforslaget.
Høring Et udkast til lovforslaget har inden fremsættelsen  

 været sendt i høring, og integrationsministeren sendte den 15.  

 februar 2002 dette udkast til udvalget, jf. alm. del   bilag 283.  

 Integrationsministeren har i flere omgange oversendt høringssvar til  

 udvalget.
Den 17. april 2002 sendte integrationsministeren et notat til  

 udvalget om de modtagne høringssvar.
Den 24. april 2002 sendte  

 integrationsministeren et høringsnotat om UNHCRs  

 høringssvar.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Adoption & Samfund, Advokatfirmaet Helge Nørrung, Advokatrådet, Dansk Arbejdsgiverforening, Dansk Flygtningshjælp, Dansk Kvindesamfund, Dansk Ungdoms Fællesråd, Landsforeningen af Danske Flygtningevenner, Landsforeningen for Bøsser og Lesbiske, Rehabiliterings- og Forskningscentret for Torturofre, Flemming Schultze, Holte, Smidt & Wilken og The Voice for Asylum.
 Integrationsministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Advokatfirmaet Helge Nørrung, Dansk Flygtningehjælp, Landsforeningen for Bøsser og Lesbiske, Rehabiliterings- og Forskningscentret for Torturofre, Smidt & Wilken og Ægteskab uden grænser.
Spørgsmål Udvalget har stillet 114 spørgsmål til  

 integrationsministeren til skriftlig besvarelse, som denne har besvaret.
Bilag Nogle af udvalgets spørgsmål til  

 integrationsministeren og dennes svar herpå er optrykt som bilag 2 til  

 betænkningen.
Desuden er nogle af Retsudvalgets spørgsmål  

 til integrationsministeren og dennes svar herpå parallelomdelt på  

 lovforslaget og optrykt som bilag 3 til betænkningen.
 Endvidere er to notater fra integrationsministeren optrykt  

 som bilag 4 til betænkningen, mens aftalen mellem regeringen og Dansk  

 Folkeparti om lovforslaget er optrykt som bilag 5 til betænkningen.
3. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse med de af integrationsministeren  

 stillede ændringsforslag og vil stemme imod de af et mindretal under  

 nr. 1 og 2 stillede ændringsforslag.
 Dansk Folkepartis medlemmer af udvalget bemærker i  

 den anledning følgende:
Ved folketingsvalget den 20. november 2001 gav  

 vælgerne klart flertalsmandat til partierne Venstre, Dansk Folkeparti  

 og Det Konservative Folkeparti.
Den massive opbakning var blandt andet  

 resultatet af, at de tre partier både hver især og samlet   havde  

 ført en valgkamp med stramninger og ændringer i  

 udlændingepolitikken som et centralt tema.
 I den politiske debat om det af regeringen den 17. januar  

 2002 fremlagte notat »En ny udlændingepolitik«, der til dels er  

 udmøntet i det den 28. februar 2002 fremsatte »Forslag til Lov om  

 ændring af udlændingeloven og ægteskabsloven med flere  

 love« (L 152), har Dansk Folkeparti ønsket at indgå i dialog og  

 forhandling med regeringen med henblik på at forbedre og  

 forstærke lovforslagets virkninger på en række punkter samt  

 at opnå en aftale om andre elementer, der også berører  

 udlændingeområdet.
Dansk Folkeparti deler regeringens opfattelse af, at de  

 skærpede regler for opnåelse af permanent opholdstilladelse (7  

 år i stedet for 3 år) og stramning af betingelserne for  

 familiesammenføring (forhøjelse af alderskravet fra 18 år  

 til 24 år), der følger af lovforslaget, samt de lavere sociale  

 ydelser, der følger af lovforslag nr.
L 126, samlet har en indvirkning  

 på tilstrømningen af flygtninge og familiesammenførte til  

 Danmark.
 Dansk Folkeparti har sammen med regeringen aftalt nye  

 retningslinjer for integrationsministerens udarbejdelse af lovforslag om  

 indfødsrets meddelelse (naturalisation). Karensperioderne ved  

 kriminalitet forøges markant, der stilles krav om bestået  

 prøve i dansk, og ansøgeren pålægges at afgive et  

 løfte om troskab og loyalitet mod Danmark og dansk lovgivning.
 Der har i forhandlingerne med regeringen derudover  

 været en række emner på bordet, og det er lykkedes at  

 nå til enighed på de områder, der fremgår af aftalen  

 mellem Dansk Folkeparti og regeringen, der er optrykt som bilag 5 til  

 betænkningen.
 En række af ændringerne i  

 udlændingeloven vil alene få betydning i kraft af den måde,  

 hvorpå de administreres af myndighederne, og det er vigtigt, at der her  

 anlægges en restriktiv linje.
Det er Dansk Folkepartis opfattelse, at den samlede  

 virkning af de aftalte ændringer vil påvirke dansk  

 udlændingepolitik i den rigtige retning.
Et vigtigt element i aftalen  

 mellem Dansk Folkeparti og regeringen er aftalens punkt 9, hvoraf det  

 fremgår, hvordan aftalen følges op af parterne.
Dansk Folkeparti vil til enhver tid arbejde for yderligere  

 ændringer i udlændingepolitikken, såfremt dette måtte  

 være påkrævet, indtil flygtningestrømmen og  

 indvandringen er bremset, herboende flygtninge er hjemsendt i det omfang, det  

 er muligt, og antallet af naturalisationer er nedbragt.
Herudover vil Dansk  

 Folkeparti medvirke til at lukke eventuelle »huller« og  

 omgåelsesmuligheder i udlændingeloven og andre love, der  

 måtte blive blotlagt med tiden.
Et af de punkter, der har været genstand for  

 drøftelser, er det nye »beskyttelsesbegreb«, der afløser det  

 hidtidige de facto-begreb.
Beskyttelsesbegrebet er kendetegnet ved, at man  

 undtager personer, der påberåber sig militærnægtelse,  

 medlemskab af en milits, eller som nærer subjektiv frygt, men ellers er  

 indholdet efter Dansk Folkepartis vurdering ikke ændret.
Med henblik på at give det nye beskyttelsesbegreb en  

 reel forskel i forhold til personer, der er konventionsflygtninge  

 (udlændingelovens § 7, stk. 1), har Dansk Folkeparti ønsket, at  

 personer under det nye beskyttelsesbegreb alene skulle have midlertidig  

 opholdstilladelse og ikke skulle kunne opnå permanent  

 opholdstilladelse.
Dette ønske er helt i overensstemmelse med  

 regeringens »En ny udlændingepolitik«, hvoraf det fremgår, at:  

 »Det skal være hovedreglen, at flygtninge vender tilbage til deres  

 hjemland«.
Det er vigtigt at understrege, at Danmark i henhold til  

 flygtningekonventionen ikke er forpligtet til at give permanent  

 opholdstilladelse til personer under det nye beskyttelsesbegreb (og heller  

 ikke til konventionsflygtninge).
Der kan altså fortsat ske en tilpasning af  

 udlændingepolitikken inden for Danmarks forpligtelser i forhold til  

 internationale konventioner.
Regeringen har dog over for såvel Dansk  

 Folkeparti som offentligheden givet klart udtryk for, at det nye  

 beskyttelsesbegreb vil medføre betydelig færre  

 opholdstilladelser end hidtil.
Dansk Folkeparti vil følge denne  

 udvikling nøje.
 Ud over de konkrete ændringsforslag sikrer aftalen  

 mellem regeringen og Dansk Folkeparti, at der skabes øget  

 opmærksomhed om konsekvenserne af udlændingepolitikken, at der  

 kommer fokus på hjemsendelse af flygtninge, der ikke har permanent  

 opholdstilladelse i Danmark, og at der i fremtiden vil være et bedre  

 grundlag for at gennemføre justeringer i rette tid.
Aftalen mellem regeringen og Dansk Folkeparti  

 vedrørende lovforslag nr.
L 152 af 28. februar 2002 om ændring  

 af udlændingeloven og ægteskabsloven med flere love er optrykt  

 som bilag 5 til betænkningen.
 Et mindretal i udvalget (S) indstiller  

 lovforslaget til vedtagelse med de stillede ændringsforslag.  

 Hvis de af mindretallet under nr. 1 og 2 stillede ændringsforslag ikke  

 vedtages ved 2. behandling, vil mindretallet stemme imod lovforslaget ved 3.  

 behandling.
Socialdemokratiet går ind for et samfund, der bygger  

 på klare rettigheder og pligter.
Partiet lægger vægt  

 på, at alle mennesker i Danmark på trods af forskellige  

 opfattelser og baggrunde føler ansvar for hinanden.
At alle oplever et  

 fællesskab baseret på en række grundlæggende  

 værdier.
Værdier, som er fundamentale for vores samfund.
Socialdemokratiet vil sikre en konsekvent og  

 retfærdig linje i udlændingepolitikken.
Partiet vil en  

 udlændinge- og integrationspolitik, der skaber sammenhold og ikke  

 splittelse.
Det er Socialdemokratiets klare opfattelse, at regeringen med  

 dele af de samlede initiativer på udlændingeområdet  

 bidrager til det sidste   splittelse mellem udlændinge og danskere   og  

 dermed ikke gavner det egentlige: Integrationen af udlændinge.
For Socialdemokratiet er det afgørende, at  

 integrationen af udlændinge i Danmark styrkes, så  

 udlændinge bliver aktive deltagere og bidragydere i det danske samfund.  

 SR-regeringen tog en lang række initiativer, der havde til formål  

 at styrke integrationen af udlændinge i det danske samfund.
Centralt i  

 dette arbejde står integrationsloven, som trådte i kraft i 1999,  

 og som efter 3 år skal revideres.
 Mange af initiativerne har bidraget positivt, sådan  

 som det blev fortalt ved Integrationsudvalgets besøg i Ishøj  

 Kommune den 3. maj 2002, men der er et behov for at styrke indsatsen.  

 Ledigheden blandt udlændinge på arbejdsmarkedet er for  

 høj, og hertil kommer, at mange udlændinge overhovedet ikke er  

 en del af arbejdsstyrken.
Socialdemokratiet har noteret sig, at selv om regeringen  

 taler meget om en øget integrationsindsats, så er der endnu ikke  

 fremsat nogle konkrete integrationsforslag i Folketinget i relation til  

 ændringerne af udlændingeloven.
Det er stærkt beklageligt,  

 at dette arbejde er udsat til efteråret 2002. Regeringens finanslov for  

 2002 har reelt fjernet det økonomiske grundlag for  

 integrationsindsatsen, og der er ingen nye fremadrettede tiltag.
Det er ikke  

 nok blot at tale om integration.
Der skal handling bag ordene og  

 økonomi bag handlingerne.
To forslag i sammenhæng Socialdemokratiet har noteret sig, at regeringen siden  

 fremsættelsen af udlændingepakken i foråret 2002 har  

 fastholdt, at de to lovforslag: L 152 om ændringer af  

 udlændingeloven og L 126 om indførelse af en startydelse for  

 flygtninge og indvandrere, skal ses i sammenhæng.
Uagtet at  

 Socialdemokratiet har foreslået forhandlinger punkt for punkt om  

 lovforslaget til ændringer af udlændingeloven, så har der  

 ikke været taget initiativ til reelle forhandlinger fra regeringens  

 side.
På det grundlag må Socialdemokratiet forholde sig til de to  

 lovforslag i sammenhæng.
Kommentarer til lovforslag nr.
L 126 Socialdemokratiet tager afstand fra lovforslaget om at  

 indføre nye satser for ydelser til udlændinge, der har  

 opnået midlertidig opholdstilladelse i Danmark, den såkaldte  

 starthjælp, som foreslået i L 126. Den tidligere regering  

 forsøgte med en moderat lavere ydelse at fremme integrationen, uden  

 succes.
Høringssvar fra Kommunernes Landsforening og fra  

 Københavns Kommune peger på, at den nye starthjælp vil  

 forøge kommunernes udgifter til sociale enkeltbevillinger, alene for  

 at en familie kan betalte de mest basale omkostninger.
Det vil yderligere  

 forstærke den skæve fordeling mellem kommuner med få og  

 kommuner med mange mennesker med anden etnisk baggrund.
Kombinationen med  

 starthjælp og et børnetilskud til maksimum to børn vil  

 forarme en del flygtningefamilier i en sådan grad, at  

 privatøkonomien alene sætter dem uden for det almindelige  

 samfundsliv.
Resultatet bliver det modsatte af integration: at indvandrere og  

 flygtninge fastholdes i egne netværk isoleret fra det øvrige  

 samfund.
Lovforslagets manglende hensyn til personer med handicap,  

 traumer og følgetilstande efter krigshandlinger og/eller tortur kan  

 heller ikke accepteres af Socialdemokratiet.
Regler om, at flygtninge ikke  

 længere skal være omfattet af de almindelige revalideringsydelser  

 vidner om en stor mangel på indblik i traumatiserede flygtninges  

 forhold og i arbejdsmarkedets vilkår generelt.
Set i sammenhæng med regeringens varslede  

 integrationsinitiativer til efteråret   hvor der i forbindelse med  

 gennemførelse af integrationsprogrammet for flygtninge og indvandrere  

 skal indgå en praktik på danske arbejdspladser til samme lave  

 ydelse, som lovforslaget nu gennemfører   giver det et samlet billede  

 af en regering, der er ude på at presse mindstelønnen på  

 arbejdsmarkedet.
Dette kan Socialdemokratiet ikke acceptere.
Flygtninge og  

 indvandrere skal ikke bruges som murbrækkere i forhold til at skabe  

 splid på det danske arbejdsmarked.
Kommentarer til væsentlige elementer i lovforslag nr.
L 152 Med dette betænkningsbidrag giver Socialdemokratiet  

 sin støtte til dele af regeringens lovforslag om ændringer af  

 udlændingeloven m.v.:
Bekæmpelsen af tvangsægteskaber Under valgkampen til Folketingsvalget i november 2001  

 sagde Socialdemokratiet, at partiet vil arbejde for et samfund, hvor  

 antidemokratiske, autoritære eller kvindeundertrykkende holdninger ikke  

 får lov til at brede sig.
Det danske samfund bygger på ligeværd mellem  

 mennesker: Høj som lav, mænd som kvinder.
Tvangsægteskaber  

 og arrangerede ægteskaber er desværre en realitet i Danmark.
En  

 del unge med en udenlandsk baggrund tvinges af deres familier til at  

 indgå sådanne ægteskaber, der ofte medfører meget  

 store omkostninger for de unge.
Konsekvenserne for de unge, der bryder ud af  

 disse ægteskaber, er ofte voldsomme både fysisk og psykisk,  

 samtidig med at integrationen besværliggøres.
Det kræver både påvirkning af holdninger  

 og stærk støtte og opbakning til unge, der ønsker at  

 være mønsterbrydere, samt lovgivning at komme dette problem til  

 livs.
Socialdemokratiet gjorde det således allerede under valgkampen  

 klart, at partiet var indstillet på i den kommende valgperiode at  

 gennemføre lovændringer for at nå  

 målsætningen.
En løsning på problemerne omkring  

 tvangsægteskaber vil selvsagt også forbedre mulighederne for at  

 nå målsætningen om en bedre integration.
Socialdemokratiet har foreslået en  

 aldersgrænse for familiesammenføring på 24 år.  

 Socialdemokratiet støtter derfor en aldersgrænse på 24  

 år for begge parter, før der kan søges om  

 familiesammenføring.
Hertil skal der knyttes en værnsregel, som  

 er retssikkerhedsmæssigt betryggende og objektiv.
Disse  

 grundlæggende hensyn er imidlertid ikke indeholdt i regeringens  

 formulerede tilknytningskrav, hvis praktiske udformning vil bygge på en  

 administrativ vurdering og vægtning af de kriterier, der oplistes, med  

 risiko for stor vilkårlighed og retsusikkerhed.
Derfor kan  

 Socialdemokratiet ikke støtte den udformning, tilknytningskravet har i  

 regeringens lovforslag.
Der henvises til besvarelserne af udvalgets  

 spørgsmål nr. 62, 64, 74, 75, 76 og 77, der er optrykt som bilag  

 til betænkningen.
Skærpede regler for udelukkelse fra permanent opholdstilladelse  

 på grund af kriminalitet Socialdemokratiet støtter lovens elementer om at  

 skærpe sanktionsmulighederne for tildeling af permanent  

 opholdstilladelse ved begåelse af hård kriminalitet.
Ligeledes  

 støtter Socialdemokratiet regeringens ændringsforslag til  

 skærpede karenstider, før udlændinge med midlertidig  

 opholdstilladelse kan opnå permanent opholdstilladelse i Danmark.
Socialdemokratiet har også tidligere sat konsekvent  

 ind over for kriminelle udlændinge, der under dække af at  

 være flygtninge begik omfattende kriminalitet, mens deres asylsag blev  

 behandlet.
Derfor gennemførte den tidligere SR-regering i  

 foråret 2001 en række ændringer af udlændingeloven,  

 som gav mulighed for at frihedsberøve kriminelle asylansøgere,  

 mens deres sag behandles, og endvidere at fremskynde sagernes afslutning.  

 Under valgkampen lovede Socialdemokratiet et eftersyn af asylsystemet,  

 så det ikke misbruges af kriminelle.
Socialdemokratiet støtter derfor også, at  

 flygtninge og indvandrere med midlertidig opholdstilladelse, der begår  

 hård kriminalitet som f.eks. grov vold og narkotikarelateret  

 kriminalitet, skal have udsat deres muligheder for at søge permanent  

 opholdstilladelse.
Danmark skal ikke være et attraktivt land for  

 kriminelle udlændinge.
Danskprøve for opnåelse af permanent opholdstilladelse Socialdemokratiet støtter det af regeringen  

 stillede ændringsforslag om, at flygtninge og indvandrere, der  

 søger permanent opholdstilladelse i Danmark, først skal  

 gennemføre et integrationsprogram og bestå en danskprøve  

 som betingelse for at opnå permanent opholdstilladelse i Danmark.
Sproget er afgørende for en vellykket integration.  

 Derfor vil Socialdemokratiet sikre, at alle, der ønsker at leve i  

 Danmark, lærer dansk, og at de får en uddannelse og kommer i  

 arbejde.
Den bedste integration sker på arbejdspladsen, og sproget er  

 ofte en forudsætning for at komme ind og opnå en fast tilknytning  

 til det danske arbejdsmarked.
Lempelse af adgangen til opholdstilladelse af  

 beskæftigelsesmæssige grunde (green card) Socialdemokratiet er villig til at drøfte videre  

 med regeringen, hvad en udvidet green card-ordning indbefatter.
Det  

 forudsættes, at arbejdsmarkedets parter inddrages i dette arbejde.
Kommende drøftelse af boligkravet Socialdemokratiet er rede til at se på kommunernes  

 forpligtelse til at stille en bolig til rådighed for flygtninge efter 3  

 måneder   forudsat at det ikke fører til en ændret  

 fordeling af flygtninge mellem de danske kommuner.
Denne del af regeringens  

 udlændingepakke skal forhandles med Kommunernes Landsforening og  

 behandles derfor først til efteråret, hvorfor der er tid til at  

 få mulige uklarheder afdækket forinden.
 Følgende elementer er Socialdemokratiet imod:
Afskaffelse af de facto-begrebet Socialdemokratiet kan ikke støtte, at de  

 facto-begrebet i den danske udlændingelov ændres til en ny type  

 beskyttelsesstatus, hvilket er baggrunden for det ændringsforslag,  

 partiet har stillet.
I FNs Flygtningekonvention står nævnt en  

 lang række grunde til, at man kan opnå flygtningestatus som  

 følge af individuel forfølgelse.
Det kan f.eks. være tro  

 eller race.
Det har dog vist sig, at konventionen ikke er udtømmende  

 for alle, der er individuelt forfulgte.
Derfor indførtes i 1983 de  

 facto-begrebet i den danske udlændingelov, som dækker over  

 årsager, der svarer til dem, der er nævnt i  

 Flygtningekonventionen, og som medfører individuel forfølgelse.
 Ændringen i dansk udlændingelov af »de  

 facto-begrebet« til det mere udefinerbare »beskyttelsesstatusbegreb« sker med  

 henblik på, at Danmark kun skal yde beskyttelse i de tilfælde,  

 hvor Danmark er internationalt forpligtet hertil.
En sådan ændring vil dog i bedste fald kun  

 betyde en uændret status for tildeling af asyl til flygtninge i  

 Danmark.
I værste fald udgør den ændrede status en risiko  

 for, at man i fremtiden udviser mennesker, der vil blive forfulgt i deres  

 hjemland.
Socialdemokratiet har derfor valgt at stille ændringsforslag  

 til forslaget om afskaffelse af de factobegrebet.
Forøgelse af længden af midlertidig opholdstilladelse fra  

 3 til 7 år Socialdemokratiet finder ikke, at det er rimeligt at  

 øge længden af den midlertidige opholdstilladelse fra 3 til 7  

 år, som det gennemføres med lovforslaget.
Derfor stiller  

 Socialdemokratiet et ændringsforslag om, at 3-års-reglen  

 fastholdes.
Flygtninge har typisk opholdt sig i ca. 4 år i  

 Danmark, før de får permanent opholdstilladelse i dag.
Det  

 skyldes, at der ofte går mellem ½ og 1½ år, før de  

 får tilkendt flygtningestatus og dermed midlertidig opholdstilladelse.  

 For Socialdemokratiet at se er en længere periode med usikkerhed for  

 den enkelte flygtning meget problematisk og er med til at gøre det  

 vanskeligere for flygtninge at fungere i det danske samfund.
Flygtninge har også børn og familier, og der  

 må være grænser for, hvor længe deres fremtidige  

 opholdsgrundlag skal være usikkert.
Samtidig viser alle erfaringer, at  

 der i langt de fleste flygtningeproducerende lande ikke i løbet af en  

 kortere årrække bliver så ordnede forhold, at det er muligt  

 at vende tilbage.
Derfor bliver konsekvensen af loven, at flere mennesker  

 må leve en længere årrække med usikkerhed om deres  

 fremtidige opholdssted   ikke, at flere kan vende hjem.
 Loven ændrer ikke på bestemmelsen om, at der  

 ved en inddragelse af en opholdstilladelse skal tages særligt hensyn  

 til, om det ændrede opholdsgrundlag er sket som følge af  

 ophørt samliv med en voldelig ægtefælle eller overgreb fra  

 eventuel svigerfamilie.
Det indgår dog ikke som et særskilt grundlag  

 for fortsat tildeling af opholdstilladelse, at der har været vold i  

 parforholdet.
Derimod vurderes dette i forhold til, hvor lang tid kvinden har  

 været i landet, og om hun overhovedet kan bevise at have været  

 udsat for vold.
 Når perioden for, hvornår man kan tildele en  

 udlænding permanent opholdstilladelse, forlænges fra 3 til 7  

 år, kan man forvente, at flere kvinder, der bryder med en voldelig  

 ægtemand, i fremtiden vil miste deres opholdstilladelse som  

 følge af »kun« at have været bosat i landet i 3-5 år.  

 Dette vil højst sandsynligt medføre, at flere kvinder vil blive  

 i et voldeligt ægteskab i en længere periode med fare for deres  

 eget og deres eventuelle børns liv.
Dette er uacceptabelt og tilmed muligvis i strid med  

 FNs menneskerettighedserklæring.
Derfor er dette endnu et  

 argument for, at Socialdemokratiet ikke kan støtte forøgelse af  

 længden af midlertidig opholdstilladelse fra 3 til 7 år.  

 Socialdemokratiet har derfor valgt at stille ændringsforslag, der  

 fastholder længden af midlertidig opholdstilladelse på 3  

 år.
Ændrede regler for asylbehandling Socialdemokratiet anser ligeledes lovforslagets  

 ændringer af asylbehandlingen som unødvendige og frygter en  

 dårligere retssikkerhed for flygtninge, der søger om asyl i  

 Danmark.
Det er ikke godtgjort, at Flygtningenævnets ændrede  

 sammensætning i fremtiden vil føre til hurtigere og bedre  

 sagsbehandling af asylsager.
Socialdemokratiet gør i den forbindelse  

 opmærksom på de danske domstoles typiske brug af lægdommere  

 ved alle typer af afgørelser.
 Socialdemokratiet skal derfor opfordre til, at der  

 foretages en nærmere analyse af de danske erfaringer i perioden, hvor  

 Dansk Flygtningehjælp har været repræsenteret i  

 Flygtningenævnet   og at der foretages en sammenligning med erfaringer  

 fra andre lande, der har tilsvarende organer repræsenteret.
Konsekvenserne af ovenstående holdninger til  

 lovforslag nr.
L 152 er, at Socialdemokratiet tilslutter sig intentionerne i  

 dele af lovforslaget, men må afvise det samlede lovforslag,  

 såfremt Socialdemokratiets to ændringsforslag ikke vedtages.
 Et andet mindretal i udvalget (SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme for de af et mindretal under nr. 1 og 2 stillede  

 ændringsforslag og imod de af ministeren stillede  

 ændringsforslag.
Efter mindretallets opfattelse kan ingen sige om  

 regeringen, at den forsøger at stikke sin politik under stolen.  

 Formålet er åbent erklæret, at der skal ske et dramatisk  

 fald i »tilstrømningen« af udlændinge til Danmark.
Til dette  

 formål tages alle midler i brug, og det fremsatte lovforslag   samt de  

 ændringsforslag, som Dansk Folkeparti har fået regeringen med  

 på   er efter mindretallets opfattelse udtryk for en klar og tydelig  

 politik vendt mod humanisme, mod integration og mod solidaritet med  

 forfulgte.
Denne linje er ikke mindretallets.
Lovforslaget repræsenterer efter mindretallets  

 opfattelse det stik modsatte af de erklærede hensigter fra regeringen,  

 nemlig et ønske om at skabe ro om integrationen.
Det vil føre  

 for vidt at komme ind på alle de enkelte forslag og deres konsekvenser,  

 men mindretallet vil fremhæve nogle af de ændringer, hvis  

 konsekvenser vil være en dårligere, vanskeligere og mere negativ  

 integration af udlændinge i samfundet:
-	den nedsatte ydelse -	de syv års midlertidige opholdstilladelse -	begrænsningerne i retten til familiesammenføring og  

 ægteskabsindgåelse -	en udvidet brug af skøn i sagsbehandlingen.
Der er efter mindretallets opfattelse ikke tvivl om, at  

 regeringen med sit forslag om at nedsætte ydelsen til udlændinge  

 med 50 procent vil bidrage til at skabe en yderligere social marginalisering,  

 som i sin konsekvens blot vil forværre denne befolkningsgruppes  

 muligheder for at komme ind i samfundet og her skabe sig en plads på et  

 ligeværdigt grundlag.
Set med mindretallets øjne er der tale om,  

 at regeringen og dens støtteparti under foregivende af at ville fremme  

 motivationen til integration i stedet lægger hindringer i vejen for en  

 ligeværdig proces, hvor udlændinge med minoritetsbaggrund kan  

 føle sig værdsat og ikke som andenrangsborgere.
Efter mindretallets opfattelse er det klart, at  

 forudsætningen for en vellykket integration er en tillid til, at man  

 kan skabe sig en tryg fremtid i det danske samfund.
Denne tillid vil lide et  

 alvorligt knæk med lovforslagets indførelse af midlertidig  

 opholdstilladelse i syv år   noget som i realiteten for en  

 asylansøger/flygtning kan betyde, at der bliver midlertidig  

 opholdstilladelse i både, otte, ni og måske endog mere end ti  

 år, afhængig af hvor lang tid behandlingen af asylsager tager  

 (jf. ministeriets bemærkning i bilag 50, s. 18, hvor det hedder »at for  

 så vidt angår udlændinge, der meddeles opholdstilladelse  

 med konventions- eller beskyttelsesstatus, regnes syvårsperioden fra  

 tidspunktet for den første meddelelse af opholdstilladelse«). I en  

 årrække at være usikker på sin fremtid og sine  

 muligheder i samfundet vil være den værst tænkelige basis  

 for at yde en indsats.
Det gælder for såvel udlændingen som  

 for det danske samfund.
For udlændingen vil en indsats for at skaffe  

 sig arbejde, tage uddannelse, engagere sig i samfundet (lokalt og nationalt)  

 og i det hele taget deltage i samfundets forskellige aktiviteter hele tiden  

 være præget af truslen om at blive udvist.
Også for en  

 arbejdsgiver vil det være vanskeligt at satse på en  

 udlændings uddannelse og ansvar på arbejdspladsen, når der  

 i årevis kan være fare for, at personen vil blive udvist.
Efter  

 mindretallets opfattelse er denne utryghedsperiode et slag i ansigtet  

 på de mange bestræbelser, som organisationer, foreninger,  

 arbejdsgivere og andre, der gør et stort arbejde for at skabe en god  

 og holdbar integration.
Men hensyn til lovforslagets stramninger af  

 familiesammenføringer mellem unge under 24 år så finder  

 mindretallet, at den erklærede hensigt   at ville begrænse  

 tvangs- og arrangerede ægteskaber   mere er udtryk for signalpolitik  

 end et reelt forsøg på at gøre noget ved de situationer,  

 hvor unge mod deres vilje bliver gift med en person, de ikke ønsker.  

 Som det har været fremme i den offentlige debat, og som også  

 Dansk Flygtningehjælp i sit høringssvar skriver, så  

 må »ændring af reglerne ( ) forventes at ramme mange, der har en  

 udenlandsk ægtefælle.
Samtidig må det anses for tvivlsomt,  

 om det tilsigtede mål nås, eller problemet blot  

 tilnærmelsesvis afhjælpes ved indførelsen af  

 aldersgrænsen.
Som tidligere nævnt er det tænkeligt, at  

 mange blandt de berørte persongrupper simpelthen vælger at  

 udskyde indgåelsen af ægteskabet eller blot afventer  

 familiesammenføringen, indtil parterne er fyldt 24 år«.  

 Mindretallet deler denne vurdering og finder, at forslaget mere end at  

 være et reelt forsøg på at gøre noget praktisk for  

 at hjælpe i de vanskelige situationer, hvor unge   der befinder sig i  

 grænselandet mellem forældrenes traditionelle baggrund og det  

 moderne danske samfund med stor egenindflydelse for den unge   står  

 over for et pres for at træffe bestemte valg, snarere er endnu et  

 eksempel på, at der lovgives på basis af politiske signaler.
I den forbindelse er regeringens udspil på netop  

 ægteskabsområdet efter mindretallets opfattelse præget af  

 en besynderlig og tankevækkende inkonsekvens.
Forslaget om, at en  

 kvinde, der lever i et voldeligt ægteskab, og som ønsker at  

 komme ud af det, kan risikere at blive udvist, hvis det sker inden for den  

 syvårige midlertidige opholdsperiode, er efter mindretallets opfattelse  

 et eksempel på, at kvinder på det nærmeste presses til at  

 blive i et sådant voldeligt »tvangsægteskab«.
Af bemærkningerne til lovforslaget og i flere af de  

 svar, der er givet til udvalget, fremhæver regeringen, at der skal  

 udøves en række skøn og tages særlige hensyn.
Efter  

 mindretallets opfattelse er den udbredte brug af skøn og vurderinger  

 et udtryk for, at den stramme linje over for udlændinge, som regeringen  

 og støttepartiet står for, ikke i praksis kan lade sig  

 gøre uden at gribe dybt ind i enkeltpersoners liv.
Det er efter  

 mindretallets opfattelse et eksempel på, at regeringen frygter, at dens  

 stramme politik ikke i praksis kan håndtere virkeligheden.
Det  

 retspolitiske problem er imidlertid, at der på denne måde ikke  

 skabes klarhed med lovgivningen, men åbnes for uklarhed,  

 vilkårlighed og uigennemsigtighed for borgerne og brugerne.
Det er en  

 retspolitisk glidebane, som mindretallet klart må advare imod.
Også til asylansøgere har regeringen  

 dårligt nyt.
Det igennem talrige år strammede og begrænsede  

 asylsystem får med disse ændringer endnu en omdrejning, hvis  

 konsekvenser bliver dårligere retssikkerhed for asylansøgerne,  

 undergravelse af Flygtningenævnets troværdighed og af tilliden  

 til systemets uafhængighed.
Blandt de mange ændringer kan for  

 eksempel nævnes:
-	ændringerne i sammensætningen af  

 Flygtningenævnet -	de forandrede procedurer omkring afgørelsen af sager i  

 åbenbart grundløs-proceduren -	fjernelse af ambassadeasylansøgningerne.
Den hidtidige sammensætning af  

 Flygtningenævnet ændres, og antallet af medlemmer reduceres.
I  

 adskillige af høringssvarene fra organisationerne undrer man sig over,  

 at dette system skal laves om.
Mindretallet deler denne undren.
Sagligt set  

 er der ikke nogen begrundelse for, at nævnet skulle bliver bedre eller  

 hurtigere til sit arbejde, ved kun at bestå af tre personer.
Der kan  

 efter mindretallets opfattelse kun være tale om, at man fra regeringens  

 side er gået på »kalkunjagt« for at få ram på Dansk  

 Flygtningehjælp, som i årevis har været en torn i  

 øjet på regeringspartierne og deres støtteparti.
Jagten  

 er begrundet med, at Flygtningehjælpen skulle være belastet  

 på sin habilitet, men det er efter mindretallets mening i højere  

 grad tilfældet med den integrationsministerrepræsentant, der  

 kommer til at sidde sammen med en dommer og en advokat.
Mindretallet finder også, at der er principielle  

 problemer ved at indføre et system i de såkaldt åbenbart  

 grundløs-sager, hvorefter nogle sager alene vil skulle behandles  

 på et skriftligt grundlag.
Det er klart   hvilket også er  

 fremhævet af flere af høringsparterne   at netop det personlige  

 indtryk, troværdighedsvurderinger og mulighed for at stille uddybende  

 spørgsmål   er afgørende for asylsagsbehandlingens  

 kvalitet.
For asylsøgeren er det ligeledes vigtigt for tilliden til  

 retssystemet, at det bliver muligt at fremføre sine synspunkter og  

 forklaring direkte over for dem, der skal afgøre sagen.
Mindretallet  

 finder derfor, at de foreslåede ændringer er stærkt  

 utilfredsstillende og endnu et udtryk for den undergravelse af  

 troværdigheden og uafhængigheden for Flygtningenævnet, som  

 også på andre punkter slår igennem.
Som et eksempel på den kynisme, som lovforslaget  

 efter mindretallets opfattelse er udtryk for, kan nævnes forslaget om  

 at afskaffe retten til at søge om asyl i Danmark via en dansk  

 ambassade.
Det beskedne antal, der her årligt får mulighed for at  

 få beskyttelse mod den forfølgelse, de udsættes for, skal  

 nu bringes ned til nul.
Det viser med klarhed, at regeringen vil  

 forfølge sin inhumane politik med alle til rådighed  

 stående midler   for hvem er det, der får asyl via en ambassade?  

 Det er præcis folk, som opfylder alle kravene til det, som regeringen  

 ellers ved højtidelige lejligheder hævder er målet for  

 udlændingeloven, nemlig »rigtigt« forfulgte.  

 Klarere og tydeligere kan regeringens politik på dette område  

 næppe udtrykkes: disse mennesker skal ikke fremover kunne få  

 beskyttelse i Danmark.
Begrundelsen er, at det er vi ikke forpligtet til af  

 internationale konventioner, hvilket er et argument, som efter mindretallets  

 opfattelse viser, at regeringen griber efter, hvad den kan finde af  

 argumenter i en sag, som lugter mindre end godt.
Hvis begrundelsen virkelig  

 er, at vi kun lovgiver om forhold, som vi er forpligtet til af internationale  

 konventioner, så burde regeringen stille sig i spidsen for  

 ophævelse af endog ganske megen lovgivning.
 Et tredje mindretal i udvalget (IA) vil redegøre for sin  

 stilling ved lovforslagets 2. behandling.
 Kristeligt Folkeparti, Tjóðveldisflokkurin, og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (S), tiltrådt af et mindretal (SF,  

 RV og EL):
 1) I den under nr. 2 foreslåede affattelse af §  

 7 affattes stk. 2 således:
»Stk. 2. Efter ansøgning gives der endvidere  

 opholdstilladelse til en udlænding, som ikke er omfattet af  

 flygtningekonventionen af 28. juli 1951, men hvor det af lignende grunde som  

 anført i konventionen eller af andre tungtvejende grunde, der  

 medfører velbegrundet frygt for forfølgelse eller tilsvarende  

 overgreb, ikke bør kræves, at den pågældende vender  

 tilbage til sit hjemland.
En ansøgning som nævnt i 1. pkt. anses  

 også som en ansøgning om opholdstilladelse efter stk. 1.« [Opretholdelse af de facto-status] 2) I den under nr. 6 foreslåede affattelse af §  

 11 ændres i stk. 3 »7 år« til: »3 år«.
[Permanent opholdstilladelse efter 3 år] Af	integrationsministeren, tiltrådt af et flertal  

 (V, S, DF og KF):
 3) I den under nr. 6 foreslåede affattelse af §  

 11 udgår stk. 6 og 7, og i stedet  

 indsættes:
 »Stk. 6. Medmindre særlige grunde taler derfor, kan en  

 udlænding, der uden for de i stk. 5 nævnte tilfælde her i  

 landet er idømt betinget eller ubetinget frihedsstraf eller anden  

 strafferetlig retsfølge, der indebærer eller giver mulighed for  

 frihedsberøvelse, for en lovovertrædelse, der ville have  

 medført en straf af denne karakter, ikke meddeles tidsubegrænset  

 opholdstilladelse før efter udløbet af de i § 11 a nævnte  

 tidsrum.
Stk. 7. Medmindre særlige grunde taler derimod, er  

 meddelelse af tidsubegrænset opholdstilladelse betinget af, at  

 udlændingen Stk. 8. Ministeren for flygtninge, indvandrere og  

 integration fastsætter nærmere regler for anvendelsen af stk. 3,  

 4 og 7 og for kommunalbestyrelsens udtalelse efter integrationslovens §  

 52.« [Karenstid for lovovertrædelser,  

 danskprøve] 4) Efter nr. 6 indsættes som nyt nummer:
 »01. Efter § 11 indsættes:
»§ 11 a.
Betinget frihedsstraf er til hinder for meddelelse af  

 tidsubegrænset opholdstilladelse i 3 år fra tidspunktet for  

 afsigelse af endelig dom, dog altid indtil udløbet af den  

 prøvetid, der er fastsat i dommen.
 Stk. 2. Ubetinget frihedsstraf er uden for de i § 11,  

 stk. 5, nævnte tilfælde til hinder for meddelelse af  

 tidsubegrænset opholdstilladelse i følgende tidsrum:
 Stk. 3. Prøveløslades udlændingen,  

 regnes de i stk. 2, nr. 2-5, nævnte tidsrum fra dette tidspunkt.
 Stk. 4. Anden strafferetlig retsfølge, der  

 indebærer eller giver mulighed for frihedsberøvelse, for en  

 lovovertrædelse, der ville have medført en betinget eller  

 ubetinget frihedsstraf, er uden for de i § 11, stk. 5, nævnte  

 tilfælde til hinder for meddelelse af tidsubegrænset  

 opholdstilladelse i følgende tidsrum:
 Stk. 5. Ved efterfølgende ændringer af en af  

 de i stk. 4 nævnte retsfølger beregnes udstrækningen af  

 tidsrummet ud fra den sidst idømte retsfølge.
Stk. 6. Er udlændingen flere gange idømt  

 betinget eller ubetinget frihedsstraf eller anden strafferetlig  

 retsfølge, der indebærer eller giver mulighed for  

 frihedsberøvelse, for lovovertrædelser, der ville have  

 medført straf af denne karakter, beregnes de i stk. 1, 2 og 4  

 nævnte tidsrum ud fra den sidst idømte retsfølge,  

 medmindre tidsrummet herved bliver kortere end det tidsrum, der efter stk. 1,  

 2 eller 4 er gældende for udlændingen efter en tidligere  

 idømt retsfølge.«« [Karenstid for lovovertrædelser] Til § 8 5) I stk. 3 ændres »Udlændingelovens § 11  

 som affattet ved denne lovs § 1, nr. 6« til»: Udlændingelovens §§ 11 og  

 11 a som affattet henholdsvis indsat ved denne lovs § 1, nr. 6 og 01«.
[Konsekvensrettelse] Bemærkninger Til nr. 1 Ændringsforslaget indebærer, at den  

 nugældende mulighed for at opnå de facto-status, bevares, idet  

 Socialdemokratiet ikke kan støtte indførelsen af en ny type  

 beskyttelsesstatus i udlændingeloven.
I FNs Flygtningekonvention står nævnt en  

 lang række grunde til, at man kan opnå flygtningestatus som  

 følge af individuel forfølgelse.
Det kan f.eks. være tro  

 eller race.
Det har dog vist sig, at konventionen ikke er udtømmende  

 for alle, der er individuelt forfulgte.
Derfor indførtes i 1983 de  

 facto-begrebet i den danske udlændingelov, som dækker over  

 årsager, der svarer til dem, der er nævnt i  

 Flygtningekonventionen, og som medfører individuel  

 forfølgelse.
 Ændringen i dansk udlændingelov af »de  

 facto-begrebet« til det mere udefinerbare »beskyttelsesstatusbegreb« sker med  

 henblik på, at Danmark kun skal yde beskyttelse i de tilfælde,  

 hvor Danmark er internationalt forpligtet hertil.
 En sådan ændring vil dog i bedste fald kun  

 betyde en uændret status for tildeling af asyl til flygtninge i Danmark  

   i værste fald udgør den ændrede status en risiko for, at  

 man i fremtiden udviser mennesker, der vil blive forfulgt i deres  

 hjemland.
Til nr. 2 Ændringsforslaget medfører, at  

 tidsubegrænset opholdstilladelse fortsat kan meddeles efter 3 år  

 og ikke først efter 7 år, som regeringen foreslår.
 Socialdemokratiet finder ikke, at det er rimeligt at  

 øge længden af den midlertidige opholdstilladelse fra 3 til 7  

 år, som det gennemføres med lovforslaget.
Flygtninge har typisk opholdt sig i ca. 4 år i  

 Danmark, før de får permanent opholdstilladelse i dag.
Det  

 skyldes, at der ofte går mellem ½ og 1½ år, før de  

 får tilkendt flygtningestatus og dermed midlertidig opholdstilladelse.  

 For Socialdemokratiet at se er en længere periode med usikkerhed for  

 den enkelte flygtning meget problematisk og er med til at gøre det  

 vanskeligere for flygtninge at fungere i det danske samfund.
Flygtninge har også børn og familier, og der  

 må være grænser for, hvor længe deres fremtidige  

 opholdsgrundlag skal være usikkert.
Samtidig viser alle erfaringer, at  

 der i langt de fleste flygtningeproducerende lande ikke i løbet af en  

 kortere årrække bliver så ordnede forhold, at det er muligt  

 at vende tilbage.
Derfor bliver konsekvensen af loven, at flere mennesker  

 må leve en længere årrække med usikkerhed om deres  

 fremtidige opholdssted   ikke, at flere kan vende hjem.
 Loven ændrer ikke på bestemmelsen om, at der  

 ved en inddragelse af en opholdstilladelse skal tages særligt hensyn  

 til, om det ændrede opholdsgrundlag er sket som følge af  

 ophørt samliv med en voldelig ægtefælle eller overgreb fra  

 eventuel svigerfamilie.
Det indgår dog ikke som et særskilt grundlag  

 for fortsat tildeling af opholdstilladelse, at der har været vold i  

 parforholdet.
Derimod vurderes dette i forhold til, hvor lang tid kvinden har  

 været i landet, og om hun overhovedet kan bevise at have været  

 udsat for vold.
 Når perioden for, hvornår man kan tildele en  

 udlænding permanent opholdstilladelse, forlænges fra 3 til 7  

 år, kan man forvente, at flere kvinder, der bryder med en voldelig  

 ægtemand, i fremtiden vil miste deres opholdstilladelse som  

 følge af »kun« at have været bosat i landet i 3-5 år.  

 Dette vil højst sandsynligt medføre, at flere kvinder vil blive  

 i et voldeligt ægteskab i en længere periode med fare for deres  

 eget og deres eventuelle børns liv.
 Dette er uacceptabelt og tilmed muligvis i strid med  

 FNs menneskerettighedserklæring, derfor er dette endnu et  

 argument for, at Socialdemokratiet ikke kan støtte forøgelse af  

 længden af midlertidig opholdstilladelse fra 3 til 7 år.
Til nr. 3-5 Ved lovforslag nr.
L 152 af 28. februar 2002 om  

 ændring af udlændingeloven og ægteskabsloven med flere love  

 foreslås bl.a. en række skærpelser af betingelserne for  

 meddelelse af tidsubegrænset opholdstilladelse.
 Det fremgår bl.a., at udlændinge, der  

 idømmes ubetinget straf af mindst 2 års fængsel eller  

 anden strafferetlig retsfølge, der indebærer eller giver  

 mulighed for frihedsberøvelse, for en lovovertrædelse, der ville  

 have medført en straf af denne varighed, for alvorlig kriminalitet som  

 f.eks. narkotikakriminalitet, menneskesmugling, drab, grov vold og  

 voldtægt, udelukkes fra at kunne opnå tidsubegrænset  

 opholdstilladelse, jf. den ved lovforslagets § 1, nr. 6, foreslåede  

 bestemmelse i § 11, stk. 5.
 Det fremgår endvidere, at meddelelse af  

 tidsubegrænset opholdstilladelse   medmindre særlige grunde taler  

 derimod   er betinget af, at udlændingen uden for de ovenfor  

 nævnte tilfælde ikke her i landet inden for en af  

 integrationsministeren fastsat periode (karenstid) er idømt en  

 betinget eller ubetinget frihedsstraf eller anden strafferetlig  

 retsfølge, der indebærer eller giver mulighed for  

 frihedsberøvelse, for en lovovertrædelse, der ville have  

 medført en straf af denne karakter, jf. den ved lovforslagets § 1, nr.  

 6, foreslåede bestemmelse i § 11, stk. 6, nr. 2.
 Det foreslås, at bemyndigelsesadgangen til  

 integrationsministeren udgår, og at karenstiderne i stedet  

 fastsættes i lovteksten.
 Det følger således af den nu foreslåede  

 bestemmelse i § 11, stk. 6, at en udlænding, der uden for de i den ved  

 lovforslagets § 1, nr. 6, foreslåede bestemmelse i § 11, stk. 5,  

 nævnte tilfælde her i landet er idømt betinget eller  

 ubetinget frihedsstraf eller anden strafferetlig retsfølge, der  

 indebærer eller giver mulighed for frihedsberøvelse, for en  

 lovovertrædelse, der ville have medført en straf af denne  

 karakter, ikke   medmindre særlige grunde taler derfor   kan meddeles  

 tidsubegrænset opholdstilladelse før efter udløbet af de  

 i den nu foreslåede bestemmelse i § 11 a nævnte tidsrum.
Det strafbare forhold skal være pådømt  

 her i landet.
Det er kun de nævnte retsfølger, der  

 medfører en karenstid for meddelelse af tidsubegrænset  

 opholdstilladelse.
Bødestraf, advarsler, tiltalefrafald m.v.  

 medfører således ingen karenstid.
Det er endvidere kun pådømte strafbare  

 forhold, der medfører en karenstid.
En verserende straffesag, hvor der  

 endnu ikke er sket pådømmelse, kan således ikke begrunde  

 udsættelse af meddelelse af tidsubegrænset opholdstilladelse,  

 hvis den pågældende i øvrigt opfylder betingelserne  

 herfor.
 Er udlændingen idømt en betinget eller  

 ubetinget frihedsstraf m.v., der medfører en gældende karenstid,  

 og har udlændingen anket dommen til en højere instans,  

 sætter udlændingemyndighederne behandlingen af udlændingens  

 ansøgning om tidsubegrænset opholdstilladelse i bero, medmindre  

 udlændingemyndighederne finder, at der foreligger særlige grunde  

 til at meddele tidsubegrænset opholdstilladelse allerede på det  

 foreliggende grundlag, og derfor beslutter at imødekomme  

 ansøgningen, jf. nedenfor.
 Er udlændingen frifundet eller idømt en  

 straf, der ikke medfører en gældende karenstid på  

 tidspunktet for afgørelsen af, om den pågældende opfylder  

 betingelserne for at blive meddelt tidsubegrænset opholdstilladelse,  

 meddeles udlændingen tidsubegrænset opholdstilladelse, uanset om  

 dommen er anket til en højere instans, såfremt udlændingen  

 i øvrigt opfylder betingelserne for meddelelse af tidsubegrænset  

 opholdstilladelse.
 Uanset at karenstiden ikke er udløbet, kan  

 udlændingen efter en konkret vurdering meddeles tidsubegrænset  

 opholdstilladelse, hvis særlige grunde taler derfor   og  

 udlændingen i øvrigt opfylder betingelserne for meddelelse af  

 tidsubegrænset opholdstilladelse.
Det forudsættes, at der kun helt undtagelsesvis kan  

 foreligge særlige grunde til at meddele tidsubegrænset  

 opholdstilladelse inden udløbet af karenstiden.
Der skal således  

 være tale om personlige eller familiemæssige forhold af meget  

 tungtvejende karakter, der medfører, at det er åbenbart  

 urimeligt at meddele udlændingen afslag på tidsubegrænset  

 opholdstilladelse.
Det vil f.eks. kunne være tilfældet, hvis  

 udlændingen som følge af misbrugsproblemer har modtaget en  

 behandlingsdom for en mindre lovovertrædelse og efterfølgende er  

 kommet ud af misbrugsproblemet.
Tilsvarende vil kunne være  

 tilfælde, hvis udlændingen på tidspunktet for  

 begåelsen af lovovertrædelsen havde psykiske problemer, som den  

 pågældende efter modtaget behandling ikke længere lider  

 af.
Det bemærkes, at karenstiderne ikke gælder i  

 de tilfælde, hvor udlændingen er idømt ubetinget straf af  

 mindst 2 års fængsel eller anden strafferetlig retsfølge,  

 der indebærer eller giver mulighed for frihedsberøvelse, for en  

 lovovertrædelse, der ville have medført en straf af denne  

 varighed, for alvorlig kriminalitet som f.eks. narkotikakriminalitet,  

 menneskesmugling, drab, grov vold og voldtægt.
I sådanne  

 tilfælde er den pågældende udlænding udelukket fra at  

 kunne opnå tidsubegrænset opholdstilladelse, jf. den ved  

 lovforslagets § 1, nr. 6, foreslåede bestemmelse i § 11, stk. 5.
 Karenstiderne er fastsat i den nu foreslåede  

 bestemmelse i § 11 a.
Karenstiden ved domme til betinget frihedsstraf er i den  

 nu foreslåede bestemmelse i § 11 a, stk. 1, fastsat til 3 år fra  

 tidspunktet for afsigelse af endelig dom.
Det er i den forbindelse  

 præciseret i lovteksten, at karenstiden dog altid gælder indtil  

 udløbet af den prøvetid, der er fastsat i dommen.
 Karenstiderne ved domme til ubetinget frihedsstraf er  

 fastsat i de nu foreslåede bestemmelser i § 11 a, stk. 2, nr. 1-5. Det  

 følger bl.a. heraf, at karenstiden ved en dom til ubetinget  

 frihedsstraf i under 60 dage er 5 år, at karenstiden ved en dom til  

 ubetinget frihedsstraf i 6 måneder eller mere, men under 1 år, er  

 10 år, og at karenstiden ved en dom til ubetinget frihedsstraf i 2  

 år eller mere er 15 år.
 Karenstiderne regnes fra tidspunktet for  

 udlændingens løsladelse.
 Prøveløslades udlændingen, regnes  

 karenstiderne fra dette tidspunkt, jf. den nu foreslåede bestemmelse i  

 § 11 a, stk. 3.
 Karenstiderne ved domme til anden strafferetlig  

 retsfølge, der indebærer eller giver mulighed for  

 frihedsberøvelse (foranstaltningsdomme, jf. straffelovens §§ 68-70),  

 for lovovertrædelser, der ville have medført en betinget eller  

 ubetinget frihedsstraf, er fastsat i de nu foreslåede bestemmelser i §  

 11 a, stk. 4, nr. 1-4.
Det er en betingelse for at tillægge  

 foranstaltningsdomme karenstid, at dommen vedrører en  

 lovovertrædelse, der ellers ville have medført en betinget eller  

 ubetinget frihedsstraf, og at der er tale om en foranstaltning, der  

 indebærer eller giver mulighed for frihedsberøvelse.
Dom til  

 ambulant behandling uden mulighed for hospitalsindlæggelse  

 medfører således ingen karenstid.
Tilsvarende gælder ved  

 andre mindre indgribende foranstaltninger efter straffelovens § 68.
 Træffer retten bestemmelse om ændring af en  

 foranstaltning til en anden foranstaltning   f.eks. ændring af en dom  

 til behandling i hospital til anbringelse i hospital   beregnes  

 udstrækningen af karenstiden ud fra den sidst idømte  

 retsfølge, jf. den nu foreslåede bestemmelse i § 11 a, stk. 5.  

 Det gælder såvel for karenstidens varighed som for  

 begyndelsestidspunktet for beregningen af karenstidens varighed.
 Er udlændingen flere gange idømt betinget  

 eller ubetinget frihedsstraf eller anden strafferetlig retsfølge, der  

 indebærer eller giver mulighed for frihedsberøvelse, for  

 lovovertrædelser, der ville have medført straf af denne  

 karakter, beregnes karenstiden ud fra den sidst idømte  

 retsfølge, medmindre karenstiden herved bliver kortere end den  

 karenstid, der allerede er gældende for udlændingen efter en  

 tidligere idømt retsfølge, jf. den nu foreslåede  

 bestemmelse i § 11 a, stk. 6.
 De nu foreslåede bestemmelser i § 11, stk. 7, nr. 1  

 og 3, svarer til de ved lovforslagets § 1, nr. 6, foreslåede  

 bestemmelser i § 11, stk. 6, nr. 1 og 3.
 Det foreslås, at kravet om danskkundskaber som  

 betingelse for meddelelse af tidsubegrænset opholdstilladelse  

 skærpes, således at der   medmindre særlige grunde taler  

 derimod   stilles krav om, at udlændingen har bestået en af  

 integrationsministeren godkendt danskprøve, jf. den nu  

 foreslåede bestemmelse i § 11, stk. 7, nr. 2.
 Efter den nu foreslåede bestemmelse i § 11, stk. 8  

 som erstatter den ved lovforslagets § 1, nr. 6, foreslåede bestemmelse  

 i § 11, stk. 7   fastsætter integrationsministeren nærmere regler  

 for anvendelsen af bl.a. den nu foreslåede bestemmelse i § 11, stk. 7,  

 nr. 2.
Det er i den forbindelse hensigten, at  

 integrationsministeren fastsætter nærmere regler om, hvilken  

 danskprøve der vil skulle bestås, for at betingelsen i den nu  

 foreslåede bestemmelse i § 11, stk. 7, nr. 2, kan anses for opfyldt.  

 Danskprøven vil skulle være på et passende niveau med  

 hensyn til tale- og læsefærdigheder.
Danskprøven vil  

 endvidere skulle indeholde elementer vedrørende danske  

 samfundsforhold, således at det fremgår, at udlændingen har  

 kendskab hertil.
Det forudsættes i den forbindelse, at den  

 undervisning, der skal føre frem til danskprøven, indeholder  

 undervisning i danske samfundsforhold.
 Udlændingen vil skulle betale for aflæggelse  

 af danskprøven.
Kravet om bestået danskprøve vil kunne  

 fraviges, hvis manglende beståen skyldes særlige personlige  

 forhold.
I sådanne tilfælde vil der i stedet skulle lægges  

 vægt på udlændingens indsats for at lære dansk,  

 herunder ved fremmøde til danskundervisningen.
Der vil endvidere kunne  

 lægges vægt på særlige personlige forhold for  

 udlændingen, som betyder, at denne ikke har mulighed for eller meget  

 vanskeligt ved at lære dansk, herunder som følge af fysisk eller  

 psykisk handicap, stærke traumer m.v.
 De nærmere regler vil blive fastsat af  

 integrationsministeren i forbindelse med den revision af integrationsloven,  

 der skal finde sted i folketingsåret 2002-03, jf. integrationslovens §  

 67.
Birthe Rønn Hornbech (V)  

  Jens Vibjerg (V)  Inge Dahl-Sørensen (V)  

  Marianne Pedersen (V)  Jørgen Winther (V)  

 fmd.
Pia Kjærsgaard (DF)  Peter Skaarup (DF)  

  Else Theill Sørensen (KF)  Lars Barfoed (KF)  

  Ritt Bjerregaard (S)  

  Sophie Hæstorp Andersen (S)  

 Morten Bødskov (S)  Anne-Marie Meldgaard (S)  

 nfmd.  Kamal Qureshi (SF)  

  Elsebeth Gerner Nielsen (RV)  

  Søren Søndergaard (EL)  

  Kuupik Kleist (IA) Kristeligt Folkeparti, Tjóðveldisflokkurin og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 152 Bilagsnr.
Titel 1 Høringssvar, fra integrationsministeren 2 Spm. 1 om vurdering af forsørgelseskravet, til  

 integrationsministeren Spm. 2 om retten til at bo sammen her i landet, til integrationsministeren Spm. 3 om konsekvenserne af 7-års-kravet, til integrationsministeren Spm. 4 om opholdsgrundlag, til integrationsministeren Spm. 5 om forsørgelseskrav, til integrationsministeren Spm. 6, om hvor højt forsørgerkravet bliver fastsat  

 beløbsmæssigt, til integrationsministeren Spm. 7 om tilknytningskravet, til integrationsministeren Spm. 8, om hvilken myndighed der skal vurdere tilknytningskravet, til  

 integrationsministeren Spm. 9 om sikkerhedsstillelse, til integrationsministeren 3 Henvendelse af 1/3-02 med høringssvar fra Advokatrådet 4 Spm. 10 om ministerens kommentar til henvendelse af 1/3-02 fra  

 Advokatrådet, til integrationsministeren 5 Henvendelse af 1/3-02 fra Landsforeningen af Danske Flygtningevenner 6 Spm. 11 om kommentar til henvendelse af 1/3-02 fra Landsforeningen af  

 Danske Flygtningevenner, til integrationsministeren 7 Henvendelse af 8/3-02 fra Dansk Arbejdsgiverforening 8 Spm. 12 om kommentar til henvendelse af 8/3-02 fra Dansk  

 Arbejdsgiverforening, til integrationsministeren 9 Kopi af Retsudvalget alm. del   bilag 381: Svar på spm. 135 om  

 opholdstilladelse til afghanske asylansøgere, til  

 integrationsministeren 10 Henvendelse af 12/3-02 med høringssvar fra Dansk  

 Flygtningehjælp 11 Spm. 13 om kommentar til henvendelse af 12/3-02 fra Dansk  

 Flygtningehjælp, til integrationsministeren 12 Kopi af Retsudvalget alm. del   bilag 160: Spm. 81 om EU-reglerne om  

 vandrende arbejdstagere, til integrationsministeren Kopi af Retsudvalget alm. del   bilag 160: Spm. 82 om EU-reglerne om  

 vandrende arbejdstagere, til integrationsministeren Kopi af Retsudvalget alm. del   bilag 160: Spm. 83, om en dansk  

 statsborger, der arbejder i et andet EU-land, har ret til  

 familiesammenføring, til integrationsministeren 13 Spm. 14 om kommentar til en anonym henvendelse, til integrationsministeren 14 Notat fra Folketingets Lovsekretariat om lovforslaget 15 Høringssvar, fra integrationsministeren 16 Henvendelse af 19/3-02 fra Rehabiliterings- og Forskningscentret for  

 Torturofre 17 Spm. 15 om kommentar til henvendelse af 19/3-02 fra Rehabiliterings- og  

 Forskningscentret for Torturofre, til integrationsministeren 18 Høringssvar og foreløbigt notat om de modtagne  

 høringssvar fra integrationsministeren 19 Meddelelse om mulighed for at stille spørgsmål til  

 lovforslaget 20 Forslag til tidsplan for udvalgets behandling af lovforslaget 21 Spm. 16 om habilitetsproblemer ved, at Integrationsministeriet er  

 repræsenteret i Flygtningenævnet, til integrationsministeren 22 Spm. 17 om økonomisk sikkerhed på 50.000 kr., til  

 integrationsministeren 23 Henvendelse af 21/3-02 fra Landsforeningen for Bøsser og Lesbiske 24 Spm. 18 om kommentar til henvendelse af 21/3-02 fra Landsforeningen for  

 Bøsser og Lesbiske, til integrationsministeren 25 Folketingets Lovsekretariats notat af 3/4-02 om  

 »ambassadeansøgninger« (udlændingelovens § 7, stk. 4) 26 Spm. 19 om teknisk bistand til et ændringsforslag, der opretholder  

 adgangen til de såkaldte ambassadeansøgninger, til  

 integrationsministeren Spm. 20 om teknisk bistand til et ændringsforslag, der opretholder  

 adgangen til familiesammenføring med forældre over 60 år,  

 til integrationsministeren 27 Spm. 21 om forskelle mellem de facto-flygtningebegrebet og den nye  

 beskyttelsesstatus, til integrationsministeren Spm. 22, om Danmark internationalt er forpligtet til at give personer med  

 beskyttelsesstatus samme rettigheder som konventionsflygtninge, til  

 integrationsministeren Spm. 23 om forpligtelse til at give permanent opholdstilladelse, til  

 integrationsministeren Spm. 24 om asylansøgere, der ikke medvirker til sagens oplysning,  

 til integrationsministeren Spm. 25 om rejsebegrænsning i rejsedokumenter til flygtninge, til  

 integrationsministeren Spm. 26 om ægtefællesammenføring, til  

 integrationsministeren Spm. 27 om anbringelse af kriminelle udlændinge på tålt  

 ophold i det lukkede afsnit på Center Sandholm, til  

 integrationsministeren Spm. 28 om sikkerhedsstillelsen på 50.000 kr., til  

 integrationsministeren Spm. 29 om ændret affattelse af § 7, stk. 3, til  

 integrationsministeren Spm. 30 om, hvordan de udgifter opgøres, som der stilles sikkerhed  

 for, til integrationsministeren Spm. 31 om sikkerhedsstillelsen på 50.000 kr., til  

 integrationsministeren Spm. 32 om udgifter, udgiftsrefusion og sikkerhedsstillelsen, til  

 integrationsministeren Spm. 33 om tvangsinddrivelse og anfordringsgaranti, til  

 integrationsministeren Spm. 34 om typetilfælde, til integrationsministeren Spm. 35 om andre udgiftskategorier, som det kan overvejes at inddrage  

 under sikkerhedsstillelsen, til integrationsministeren Spm. 36 om teknisk bistand til et ændringsforslag, til  

 integrationsministeren Spm. 37 om teknisk bistand til et ændringsforslag, til  

 integrationsministeren Spm. 38 om teknisk bistand til et ændringsforslag, til  

 integrationsministeren Spm. 39 om teknisk bistand til et ændringsforslag, til  

 integrationsministeren Spm. 40 om teknisk bistand til et ændringsforslag, til  

 integrationsministeren Spm. 41 om teknisk bistand til et ændringsforslag, til  

 integrationsministeren Spm. 42 om teknisk bistand til et ændringsforslag, til  

 integrationsministeren Spm. 43 om teknisk bistand til et ændringsforslag, til  

 integrationsministeren 28 Spm. 44 om statistik for dommeres deltagelse i afgørelser om afslag  

 på asyl i Flygtningenævnet, til integrationsministeren 29 Spm. 45 om fravigelse af forvaltningslovens almindelige regler, til  

 integrationsministeren Spm. 46 om udveksling af personfølsomme oplysninger, til  

 integrationsministeren Spm. 47 om forholdet til forvaltningslovens §§ 28-29 og  

 personoplysningslovens §§ 7-8, til integrationsministeren Spm. 48, om kommunerne skal indhente samtykke til videregivelse af  

 oplysninger, til integrationsministeren Spm. 49 om undtagelse fra samtykkekravet ved kommunens videregivelse af  

 oplysninger, til integrationsministeren Spm. 50 om fravigelse af princippet om god forvaltingsskik, til  

 integrationsministeren Spm. 51 om kravet om samtykke i forvaltningsloven og  

 personoplysningsloven, til integrationsministeren Spm. 52 om videregivelse af oplysninger elektronisk, til  

 integrationsministeren Spm. 53 om lovforslagets § 44 a, stk. 3, til integrationsministeren Spm. 54 om lovforslagets § 44 a, stk. 3, til integrationsministeren Spm. 55 om lovforslagets § 44 a, stk. 3, til integrationsministeren Spm. 56 om personoplysningslovens § 7, til integrationsministeren 30 Henvendelse af 5/3-02 fra Advokatfirmaet Helge Nørrung 31 Spm. 57 om kommentar til henvendelse af 5/3-02 fra Advokatfirmaet Helge  

 Nørrung, til integrationsministeren 32 Høringssvar, fra integrationsministeren 33 Spm. 58 om, hvilke krav der stilles i USA og Canada for at få  

 opholdstilladelse, til integrationsministeren 34 Spm. 59 om et ændringsforslag, der afskærer folk fra at  

 søge asyl i Danmark, når de i forvejen har opholdstilladelse i  

 Danmark, til integrationsministeren 35 Plancher fra den tekniske gennemgang af lovforslaget 36 Spm. 60 om de svenske regler vedrørende tvangsægteskaber, til  

 integrationsministeren 37 Høringssvar, fra Københavns Kommune 38 Svar på spm. 2 om retten til at bo sammen her i landet, fra  

 integrationsministeren Svar på spm. 3 om konsekvenserne af 7-års-kravet, fra  

 integrationsministeren Svar på spm. 4 om opholdsgrundlag, fra integrationsministeren Svar på spm. 8, om hvilken myndighed der skal vurdere  

 tilknytningskravet, fra integrationsministeren 39 Spm. 61 om udformning af et ændringsforslag til  

 ægteskabsloven, til integrationsministeren 40 Spm. 62 om forsørgelseskrav, til integrationsministeren Spm. 63 om FNs børnekonventionen, til integrationsministeren Spm. 64 om alderskravet på 24 år, til integrationsministeren Spm. 65 om dispensation fra alderskravet, til integrationsministeren Spm. 66 om alderskrav ved familiesammenføring, til  

 integrationsministeren Spm. 67 om kaution, til integrationsministeren Spm. 68 om tilknytningskravet, til integrationsministeren Spm. 69 om nedbringelse af sagsbehandlingstiden, til  

 integrationsministeren Spm. 70 om myndigheder, der indgår ved behandling af asylsager, til  

 integrationsministeren Spm. 71 om forhold i andre EU-lande, til integrationsministeren Spm. 72 om asyl under den nye beskyttelsesstatus, til  

 integrationsministeren Spm. 73 om beskyttelse af forfulgte kvinder, til integrationsministeren Spm. 74 om bekæmpelse af tvangsægteskaber, til  

 integrationsministeren Spm. 75 om omfanget af tvangsægteskaber, til integrationsministeren Spm. 76 om tvang i forbindelse med indgåelse af ægteskaber,  

 til integrationsministeren Spm. 77 om initiativer til bekæmpelse af tvangsægteskaber, til  

 integrationsministeren Spm. 78 om teknisk bistand til ændringsforslag, til  

 integrationsministeren Spm. 79 om inddragelse af opholdstilladelse, til integrationsministeren Spm. 80 om beskyttelse af udenlandske kvinder i et voldeligt  

 ægteskab, til integrationsministeren Spm. 81 om tålt ophold, til integrationsministeren 41 Høringssvar, fra integrationsministeren 42 Svar på spm. 1 om vurdering af forsørgelseskravet, fra  

 integrationsministeren Svar på spm. 5 om forsørgelseskrav, fra  

 integrationsministeren Svar på spm. 6, om hvor højt forsørgerkravet bliver  

 fastsat til beløbsmæssigt, fra integrationsministeren 43 Henvendelse af 16/4-02 fra Advokatfirmaet Helge Nørrung 44 Spm. 82 om kommentar til henvendelse af 16/4-02 fra Advokatfirmaet Helge  

 Nørrung, til integrationsministeren 45 Henvendelse af 16/4-02 fra The Voice for Asylum 46 Spm. 83 om kommentar til henvendelse af 16/4-02 fra The Voice for Asylum,  

 til integrationsministeren 47 Spm. 84, om Danmark har en international forpligtelse til at tage  

 særlig hensyn til voldsramte kvinder, til integrationsministeren Spm. 85 om dispensationsadgangen for voldsramte kvinder, til  

 integrationsministeren Spm. 86, om længden af den voldsramte ægtefælles eller  

 samlevers ophold i Danmark vil få en større betydning ved  

 inddragelse eller nægtelse af forlængelse, til  

 integrationsministeren 48 Spm. 87 om habilitetsspørgsmål vedr.
Flygtningenævnet,  

 til integrationsministeren Spm. 88 om, hvilke andre eksempler der er på, at viden kan  

 indebære inhabilitet, til integrationsministeren Spm. 89 om Boligrettens sammensætning, til integrationsministeren 49 Spm. 90 om integrationsministerens møde med foreningen  

 Ægteskab Uden Grænser, til integrationsministeren 50 Notat om de modtagne høringssvar, fra integrationsministeren 51 Spm. 91 om, hvilke grupper af »nære slægtninge« der ikke  

 længere vil kunne få asyl i Danmark ved ansøgning fra en  

 dansk repræsentation i udlandet, til integrationsministeren Spm. 92 om opholdstilladelse til nære familiemedlemmer til herboende  

 flygtninge, til integrationsministeren Spm. 93 om undtagelse for de almindelige krav til  

 familiesammenføring i § 9, stk. 2-9, til integrationsministeren Spm. 94, om personer med »anden tilknytning til Danmark« vil kunne  

 opnå asyl i Danmark, til integrationsministeren 52 Henvendelse af 17/4-02 fra Dansk Ungdoms Fællesråd 53 Spm. 95 om kommentar til henvendelse af 17/4-02 fra Dansk Ungdoms  

 Fællesråd, til integrationsministeren 54 Svar på spm. 7 om tilknytningskravet, fra integrationsministeren 55 Svar på spm. 10 om ministerens kommentar til henvendelse fra  

 Advokatrådet, fra integrationsministeren 56 Svar på spm. 13 om kommentar til høringssvar fra Dansk  

 Flygtningehjælp, fra integrationsministeren 57 Svar på spm. 14 om kommentar til en anonym henvendelse, fra  

 integrationsministeren 58 Svar på spm. 21 om forskelle mellem de facto-flygtningebegrebet og  

 den nye beskyttelsesstatus, fra integrationsministeren Svar på spm. 23 om forpligtelse til at give permanent  

 opholdstilladelse, fra integrationsministeren 59 Kopi af Retsudvalgets alm. del   bilag 518: Svar på spm. 124 om det  

 engelske asylsystem, fra integrationsministeren Kopi af Retsudvalgets alm. del   bilag 518: Svar på spm. 125 om en  

 udtalelse om UNHCR, fra integrationsministeren Kopi af Retsudvalgets alm. del   bilag 518: Svar på spm. 126 om  

 uvildige landebeskrivelser, fra integrationsministeren 60 Kopi af alm. del   bilag 37: Svar på spm. 1 om ministerens kommentar  

 til henvendelse vedrørende familiesammenføring fra  

 Ægteskab uden grænser   Landsforening for Dansk-udenlandske  

 Ægtepar, fra integrationsministeren 61 Henvendelse af 19/4-02 fra Rehabiliterings- og Forskningscentret for  

 Torturofre 62 Spm. 96 om kommentar til henvendelse af 19/4-02 fra Rehabiliterings- og  

 Forskningscentret for Torturofre, til integrationsministeren 63 Spm. 97 om asyl til svenske statsborgere, til integrationsministeren 64 Svar på spm. 12 om kommentar til henvendelse af 8/3-02 fra Dansk  

 Arbejdsgiverforening, fra integrationsministeren 65 Svar på spm. 11 om kommentar til henvendelse af 1/3-02 fra  

 Landsforeningen af Danske Flygtningevenner, fra integrationsministeren 66 Svar på spm. 19 om teknisk bistand til et ændringsforslag, der  

 opretholder adgangen til de såkaldte ambassadeansøgninger, fra  

 integrationsministeren Svar på spm. 20 om teknisk bistand til et ændringsforslag, der  

 opretholder adgangen til familiesammenføring med forældre over  

 60 år, fra integrationsministeren 67 Svar på spm. 27 om anbringelse af kriminelle udlændinge  

 på tålt ophold i det lukkede afsnit på Center Sandholm, fra  

 integrationsministeren 68 Svar på spm. 41 om teknisk bistand til et ændringsforslag, fra  

 integrationsministeren 69 Svar på spm. 62 om forsørgelseskrav, fra  

 integrationsministeren Svar på spm. 64 om alderskravet på 24 år, fra  

 integrationsministeren Svar på spm. 65 om dispensation for alderskravet, fra  

 integrationsministeren Svar på spm. 66 om alderskrav ved familiesammenføring, fra  

 integrationsministeren 70 Svar på spm. 26 om ægtefællesammenføring, fra  

 integrationsministeren 71 Svar på spm. 63 om FNs børnekonventionen, fra  

 integrationsministeren 72 Svar på spm. 68 om tilknytningskravet, fra integrationsministeren 73 Høringsnotat om høringssvaret fra UNHCR fra  

 integrationsministeren 74 Spm. 98 om uddannelse af tolke, til integrationsministeren Spm. 99 om uddannelse af tolke, til integrationsministeren Spm. 100 om uddannelse af tolke, til integrationsministeren 75 Svar på spm. 89 om Boligrettens sammensætning, fra  

 integrationsministeren 76 Svar på spm. 74 om bekæmpelse af tvangsægteskaber, fra  

 integrationsministeren Svar på spm. 75 om omfanget af tvangsægteskaber, fra  

 integrationsministeren Svar på spm. 76 om tvang i forbindelse med indgåelse af  

 ægteskaber, fra integrationsministeren Svar på spm. 77 om initiativer til bekæmpelse af  

 tvangsægteskaber, fra integrationsministeren 77 Svar på spm. 15 om kommentar til henvendelse af 19/3-02 fra  

 Rehabiliterings- og Forskningscentret for Torturofre, fra  

 integrationsministeren 78 Svar på spm. 36 om teknisk bistand til et ændringsforslag, fra  

 integrationsministeren Svar på spm. 37 om teknisk bistand til et ændringsforslag, fra  

 integrationsministeren Svar på spm. 38 om teknisk bistand til et ændringsforslag, fra  

 integrationsministeren Svar på spm. 39 om teknisk bistand til et ændringsforslag, fra  

 integrationsministeren Svar på spm. 40 om teknisk bistand til et ændringsforslag, fra  

 integrationsministeren 79 Svar på spm. 42 om teknisk bistand til et ændringsforslag, fra  

 integrationsministeren Svar på spm. 43 om teknisk bistand til et ændringsforslag, fra  

 integrationsministeren 80 Svar på spm. 44 om statistik for dommeres deltagelse i  

 afgørelser om afslag på asyl i Flygtningenævnet, fra  

 integrationsministeren 81 Svar på spm. 57 om kommentar til henvendelse af 5/3-02 fra  

 Advokatfirmaet Helge Nørrung, fra integrationsministeren 82 Svar på spm. 59 om et ændringsforslag, der afskærer folk  

 fra at søge asyl i Danmark, når de i forvejen har  

 opholdstilladelse i Danmark, fra integrationsministeren 83 Svar på spm. 69 om nedbringelse af sagsbehandlingstiden, fra  

 integrationsministeren Svar på spm. 70 om myndigheder, der indgår ved behandling af  

 asylsager, fra integrationsministeren 84 Svar på spm. 71 om forhold i andre EU-lande, fra  

 integrationsministeren 85 Svar på spm. 9 om sikkerhedsstillelse, fra integrationsministeren 86 Svar på spm. 16 om habilitetsproblemer ved, at  

 Integrationsministeriet er repræsenteret i Flygtningenævnet, fra  

 integrationsministeren 87 Svar på spm. 17 om økonomisk sikkerhed på 50.000 kr.,  

 fra integrationsministeren 88 Svar på spm. 72 om asyl under den nye beskyttelsesstatus, fra  

 integrationsministeren Svar på spm. 73 om beskyttelse af forfulgte kvinder, fra  

 integrationsministeren 89 Svar på spm. 83 om kommentar til henvendelse af 16/4-02 fra The  

 Voice for Asylum, fra integrationsministeren 90 Svar på spm. 28 om sikkerhedsstillelse på 50.000 kr., fra  

 integrationsministeren Svar på spm. 30 om, hvordan de udgifter opgøres, som der  

 stilles sikkerhed for, fra integrationsministeren Svar på spm. 31 om sikkerhedsstillelsen på 50.000 kr., fra  

 integrationsministeren Svar på spm. 32 om udgifter, udgiftsrefusion og  

 sikkerhedsstillelsen, fra integrationsministeren Svar på spm. 33 om tvangsinddrivelse og anfordringsgaranti, fra  

 integrationsministeren Svar på spm. 34 om typetilfælde, fra integrationsministeren Svar på spm. 35 om andre udgiftskategorier, som det kan overvejes at  

 inddrage under sikkerhedsstillelsen, fra integrationsministeren 91 Svar på spm. 84, om Danmark har en international forpligtelse til at  

 tage særlig hensyn til voldsramte kvinder, fra integrationsministeren Svar på spm. 85 om dispensationsadgangen for voldsramte kvinder, fra  

 integrationsministeren Svar på spm. 86, om længden af den voldsramte  

 ægtefælles eller samlevers ophold i Danmark vil få en  

 større betydning om inddragelse eller nægtelse af  

 forlængelse, fra integrationsministeren 92 Svar på spm. 97 om asyl til svenske statsborgere, fra  

 integrationsministeren 93 Svar på spm. 48, om kommunerne skal indhente samtykke til  

 videregivelse af oplysninger, fra integrationsministeren Svar på spm. 49 om undtagelse fra samtykkekravet ved kommunens  

 videregivelse af oplysninger, fra integrationsministeren Svar på spm. 51 om kravet om samtykke i forvaltningsloven og  

 personoplysningsloven, fra integrationsministeren Svar på spm. 52 om videregivelse af oplysninger elektronisk, fra  

 integrationsministeren Svar på spm. 53 om lovforslagets § 44 a, stk. 3, fra  

 integrationsministeren Svar på spm. 54 om lovforslagets § 44 a, stk. 3, fra  

 integrationsministeren Svar på spm. 55 om lovforslagets § 44 a, stk. 3, fra  

 integrationsministeren Svar på spm. 56 om personoplysningslovens § 7, fra  

 integrationsministeren 94 Svar på spm. 67 om kaution, fra integrationsministeren 95 Svar på spm. 78 om teknisk bistand til ændringsforslag, fra  

 integrationsministeren Svar på spm. 79 om inddragelse af opholdstilladelse, fra  

 integrationsministeren Svar på spm. 80 om beskyttelse af udenlandske kvinder i et voldeligt  

 ægteskab, fra integrationsministeren 96 Svar på spm. 95 om kommentar til henvendelse af 17/4-02 fra Dansk  

 Ungdoms Fællesråd, fra integrationsministeren 97 Svar på spm. 88 om, hvilke andre eksempler der er på, at viden  

 kan indebære inhabilitet, fra integrationsministeren 98 Henvendelse af 22/4-02 fra Dansk Kvindesamfund 99 Spm. 101 om kommentar til henvendelse af 22/4-02 fra Dansk Kvindesamfund,  

 til integrationsministeren 100 Henvendelse af 24/4-02 fra Smidt & Wilken v.
Torben Wilken 101 Spm. 102 om kommentar til henvendelse af 24/4-02 fra Smidt og Wilken v.  

 Torben Wilken, til integrationsministeren 102 Svar på spm. 18 om kommentar til henvendelse af 21/3-02 fra  

 Landsforeningen for Bøsser og Lesbiske, fra integrationsministeren 103 Svar på spm. 22, om Danmark internationalt er forpligtet til at give  

 personer med beskyttelsesstatus samme rettigheder som konventionsflygtninge,  

 fra integrationsministeren Svar på spm. 24 om asylansøgere, der ikke medvirker til  

 sagens oplysning, fra integrationsministeren Svar på spm. 25 om rejsebegrænsning i rejsedokumenter til  

 flygtninge, fra integrationsministeren Svar på spm. 29 om ændret affattelse af § 7, stk. 3, fra  

 integrationsministeren 104 Svar på spm. 45 om fravigelse af forvaltningslovens almindelige  

 regler, fra integrationsministeren Svar på spm. 46 om udveksling af personfølsomme oplysninger,  

 fra integrationsministeren Svar på spm. 47 om forholdet til forvaltningslovens §§ 28-29 og  

 personoplysningslovens §§ 7-8, fra integrationsministeren Svar på spm. 50 om fravigelse af princippet om god forvaltingsskik,  

 fra integrationsministeren 105 Svar på spm. 58 om, hvilke krav der stilles i USA og Canada for at  

 få opholdstilladelse, fra integrationsministeren 106 Svar på spm. 60 om de svenske regler vedrørende  

 tvangsægteskaber, fra integrationsministeren 107 Svar på spm. 61 om udformning af et ændringsforslag til  

 ægteskabsloven, fra integrationsministeren 108 Svar på spm. 81 om tålt ophold, fra integrationsministeren 109 Svar på spm. 82 om kommentar til henvendelse af 16/4-02 fra  

 Advokatfirmaet Helge Nørrung, fra integrationsministeren 110 Svar på spm. 90 om integrationsministerens møde med  

 foreningen Ægteskab Uden Grænser, fra integrationsministeren 111 Svar på spm. 91 om, hvilke grupper af »nære slægtninge«  

 der ikke længere vil kunne få asyl i Danmark ved ansøgning  

 fra en dansk repræsentation i udlandet, fra integrationsministeren Svar på spm. 92 om opholdstilladelse til nære familiemedlemmer  

 til herboende flygtninge, fra integrationsministeren Svar på spm. 93 om undtagelse for de almindelige krav til  

 familiesammenføring i § 9, stk. 2-9, fra integrationsministeren Svar på spm. 94, om personer med »anden tilknytning til Danmark« vil  

 kunne opnå asyl i Danmark, fra integrationsministeren 112 Svar på spm. 96 om kommentar til henvendelse af 19/4-02 fra  

 Rehabiliterings- og Forskningscentret for Torturofre, fra  

 integrationsministeren 113 Svar på spm. 87 om habilitetsspørgsmål  

 vedrørende Flygtningenævnet, fra integrationsministeren 114 Spm. 103, om de nye lavere satser for kontanthjælp til  

 udlændinge skal lægges til grund for vurderingen af  

 forsørgelsesevnen, til integrationsministeren 115 Spm. 104 om risikoen for, at traumatiserede asylansøgere får  

 afslag på opholdstilladelse grundet troværdighedskriteriet, til  

 integrationsministeren 116 Spm. 105 om kommentar til høringssvar, til integrationsministeren 117 Svar på spm. 98 om uddannelse af tolke, fra integrationsministeren 118 Spm. 106 om kommentar til kronik i Jyllands-Posten: »Konventioner ingen  

 hindring«, til integrationsministeren 119 Spm. 107 om udveksling af personoplysninger, til integrationsministeren 120 Svar på spm. 99 om uddannelse af tolke, fra integrationsministeren Svar på spm. 100 om uddannelse af tolke, fra integrationsministeren 121 Svar på spm. 103, om de nye lavere satser for kontanthjælp til  

 udlændinge skal lægges til grund for vurderingen af  

 forsørgelsesevnen, fra integrationsministeren 122 Svar på spm. 101 om kommentar til henvendelse af 22/4-02 fra Dansk  

 Kvindesamfund, fra integrationsministeren 123 Svar på spm. 105 om kommentar til høringssvar, fra  

 integrationsministeren 124 Kopi af Retsudvalget alm. del   bilag 562: Svar på spm. 81 om  

 EU-reglerne om vandrende arbejdstagere, fra integrationsministeren Kopi af Retsudvalget alm. del   bilag 562: Svar på spm. 82 om  

 EU-reglerne om vandrende arbejdstagere, fra integrationsministeren Kopi af Retsudvalget alm. del   bilag 562: Svar på spm. 83, om en  

 dansk statsborger, der arbejder i et andet EU-land, har ret til  

 familiesammenføring, fra integrationsministeren 125 Svar på spm. 104 om risikoen for, at traumatiserede  

 asylansøgere får afslag på opholdstilladelse grundet  

 troværdighedskriteriet, fra integrationsministeren 126 Svar på spm. 102 om kommentar til henvendelse af 24/4-02 fra Smidt  

 og Wilken v.
Torben Wilken, fra integrationsministeren 127 Svar på spm. 106 om kommentar til kronik fra Jyllands-Posten:  

 »Konventioner ingen hindring«, fra integrationsministeren 128 Svar på spm. 107 om udveksling af personoplysninger, fra  

 integrationsministeren 129 1. udkast til betænkning 130 Henvendelse af 4/5-02 fra Flemming Schultze, Holte 131 Spm. 108 om kommentar til henvendelse af 4/5-02 fra Flemming Schultze,  

 Holte, til integrationsministeren 132 Spm. 109 om forfølgelse af bøsser og lesbiske, til  

 integrationsministeren Spm. 110 om forfølgelse af bøsser og lesbiske, til  

 integrationsministeren Spm. 111 om bøsser og lesbiske, familiesammenføring, til  

 integrationsministeren 133 Spm. 112 om kommentar til artikel af 5/4-02 i Weekendavisen, til  

 integrationsministeren 134 Henvendelse af 6/5-02 fra Adoption & Samfund 135 Spm. 113, om kommentar til henvendelsen af 6/5-02 fra Adoption &  

 Samfund, til integrationsministeren 136 2. udkast til betænkning 137 Ændringsforslag fra integrationsministeren 138 Svar på spm. 108 om kommentar til henvendelse af 4/5-02 fra Flemming  

 Schultze, Holte, fra integrationsministeren 139 Svar på spm. 109 om forfølgelse af bøsser og lesbiske,  

 fra integrationsministeren Svar på spm. 110 om forfølgelse af bøsser og lesbiske,  

 fra integrationsministeren 140 Svar på spm. 111 om bøsser og lesbiske,  

 familiesammenføring, fra integrationsministeren 141 Spm. 114 om hjemsendelse af flygtninge, der ikke kan klare sig uden  

 offentlig forsørgelse, til integrationsministeren 142 3. udkast til betænkning 143 Svar på spm. 112 om kommentar til artikel af 5/4-02 i Weekendavisen,  

 fra integrationsministeren 144 Svar på spm. 113, om kommentar til henvendelsen af 6/5-02 fra  

 Adoption & Samfund, fra integrationsministeren 145 Svar på spm. 114 om hjemsendelse af flygtninge, der ikke kan klare  

 sig uden offentlig forsørgelse, fra integrationsministeren 146 Notater, som Integrationsministeriet har udarbejdet som led i de politiske  

 drøftelser om lovforslaget Bilag 2 Nogle af udvalgets spørgsmål til  

 integrationsministeren og dennes svar herpå Spørgsmål 71 og 103 og svarene herpå er  

 optrykt efter ønske fra S og SF.
 Spørgsmål 60, 64, 74-77 og 80 og svarene  

 herpå er optrykt efter ønske fra S.
 Spørgsmål 1, 2, 4, 5, 7, 45-56, 72, 84, 85,  

 91-94 og 107 og svarene herpå er optrykt efter ønske fra SF.
 Spørgsmål 1:
Hvordan vil ministeren vurdere forsørgelseskravet i  

 lovforslaget? Hvis den hidtidige forudsætning for at give  

 opholdstilladelse (at den herboende danske statsborger kan forsørge  

 sin ægtefælle) ændres i løbet af 7 år, fordi  

 den danske statsborger mister sit arbejde, hvorimod den tilflyttede  

 ægtefælle kan forsørge familien nu, vil det så  

 betyde, at den tilflyttede ægtefælle mister sit  

 opholdsgrundlag? Svar:
 Det foreslås i lovforslagets § 1, nr. 3, at  

 integrationsministeren fastsætter nærmere regler om,  

 hvornår det kan anses for godtgjort, at den herboende person, som det  

 påhviler at forsørge ansøgeren, er i stand hertil, og om  

 kommunalbestyrelsens udtalelse om den herboendes forsørgelsesevne, jf.  

 den foreslåede bestemmelse i udlændingelovens § 9, stk. 16, 2.  

 pkt.
Det fremgår af bemærkningerne hertil, at  

 bestemmelsen svarer til den gældende bestemmelse i  

 udlændingelovens § 9, stk. 12, 2. pkt.
I medfør af denne  

 bestemmelse er udstedt bekendtgørelse nr. 421 af 10. maj 1999 om  

 beregningen af forsørgelsesevnen i familiesammenføringssager og  

 om kommunalbestyrelsens udtalelse om referencens forsørgelsesevne.
 Det fremgår endvidere af bemærkningerne, at  

 det er hensigten, at integrationsministeren fastsætter tilsvarende  

 regler som i den nævnte bekendtgørelse om, at den herboende  

 persons månedlige bruttoindkomst   for at forsørgelsesevnen kan  

 anses for godtgjort   mindst skal svare til summen af det beløb, som  

 efter sociallovgivningen ville kunne udmåles i kontanthjælp til  

 den herboende person, og det beløb, som ville kunne udmåles i  

 kontanthjælp til ansøgeren (forsørgelsesbeløbet),  

 jf. § 5 i den gældende bekendtgørelse.
 Efter den gældende bekendtgørelses § 6 anses  

 det ved Udlændingestyrelsens afgørelse om, hvorvidt  

 ansøgerens opholdstilladelse skal inddrages eller nægtes  

 forlænget, for godtgjort, at den herboende person fortsat er i stand  

 til at forsørge ansøgeren, når den herboende person og  

 ansøgeren tilsammen har en månedlig bruttoindkomst, der mindst  

 svarer til forsørgelsesbeløbet.
 Bestemmelsen indebærer, at den tilflyttede  

 ægtefælles indkomst skal medregnes ved beregningen af  

 forsørgelsesevnen i forbindelse med en eventuel afgørelse om,  

 hvorvidt ansøgerens opholdstilladelse skal inddrages eller  

 nægtes forlænget.
 Det er hensigten, at integrationsministeren  

 fastsætter tilsvarende regler som i den gældende  

 bekendtgørelses § 6.
 Spørgsmål 2:
Skal lovforslaget forstås således, at et  

 ægtepar efter 6 år og 10 måneders samliv her i landet kan  

 risikere at miste retten til at bo sammen her i landet, hvis en af de  

 forudsætninger for, at man kan få opholdstilladelse,  

 forsvinder? Svar:
 Det følger af udlændingelovens § 19, stk. 1,  

 at en tidsbegrænset opholdstilladelse kan inddrages, bl.a. hvis det  

 grundlag, som er angivet i tilladelsen, ikke længere er til stede,  

 eller hvis den herboende person ikke længere kan opfylde et stillet  

 forsørgelses- eller boligkrav.
 Denne inddragelsesadgang ophører, når  

 udlændingen meddeles tidsubegrænset opholdstilladelse.
 Lovforslaget indebærer, at den tidsmæssige  

 betingelse for meddelelse af tidsubegrænset opholdstilladelse  

 ændres, således at der først kan meddeles  

 tidsubegrænset opholdstilladelse til en udlænding, efter at den  

 pågældende har boet lovligt her i landet i mere end de sidste syv  

 år med opholdstilladelse på det samme grundlag, jf. lovforslagets  

 § 1, nr. 6.
 Lovforslaget indebærer således, at en  

 opholdstilladelse vil kunne inddrages i op til syv år, hvis det  

 grundlag, som er angivet i tilladelsen, ikke længere er til stede.  

 Tilsvarende vil en opholdstilladelse kunne inddrages i op til syv år,  

 f.eks. hvis den herboende person ikke længere opfylder et stillet  

 forsørgelses- eller boligkrav.
 Udlændingelovens § 26, stk. 1, finder tilsvarende  

 anvendelse ved afgørelser om inddragelse af opholdstilladelser, jf.  

 udlændingelovens § 19, stk. 5. Det betyder, at der ved  

 inddragelsesafgørelser skal tages hensyn til, om inddragelsen må  

 antages at virke særlig belastende, herunder bl.a. på grund af  

 udlændingens alder, helbredstilstand og andre personlige forhold,  

 udlændingens tilknytning til herboende personer samt inddragelsens  

 konsekvenser for udlændingens herboende nære  

 familiemedlemmer.
 Det foreslås i den forbindelse i lovforslagets § 1,  

 nr. 29, at udlændingens tilknytning til det danske samfund skal  

 indgå som et § 26-hensyn i stedet for det nuværende hensyn i §  

 26, stk. 1, nr. 1, hvorefter der skal lægges vægt på  

 udlændingens tilhørsforhold til det danske samfund, herunder om  

 udlændingen er kommet her til landet som barn eller ganske ung.  

 Forslaget betyder, at der ved inddragelsesafgørelser skal tages hensyn  

 til, om udlændingen er velintegreret i Danmark og dermed har  

 opnået tilknytning til det danske samfund.
 Det foreslås endvidere i lovforslagets § 1, nr. 30,  

 at varigheden af udlændingens ophold her i landet ikke længere i  

 sig selv skal indgå som et § 26-hensyn.
Det er anført i lovforslagets bemærkninger  

 til § 1, nr. 29 og 30 (side 81), at det vil afhænge af en samlet  

 vurdering af udlændingens forhold, om den pågældende har  

 opnået en sådan tilknytning til det danske samfund, at den  

 pågældendes opholdstilladelse ikke skal inddrages.
I denne  

 vurdering kan f.eks. indgå, om udlændingen har tilknytning til  

 arbejdsmarkedet, om udlændingen er engageret i foreningslivet, om  

 udlændingen har tilegnet sig grundlæggende danskkundskaber, og om  

 udlændingen har gennemført et længerevarende  

 uddannelsesforløb.
Endvidere kan varigheden af udlændingens  

 ophold i Danmark indgå som et kriterium i den samlede vurdering af  

 udlændingens tilknytning til det danske samfund.
Dog skal selve det  

 forhold, at en udlænding har opholdt sig her i landet i en  

 årrække på op til syv år, ikke i sig selv føre  

 til, at inddragelse af udlændingens opholdstilladelse undlades.
 Spørgsmål 4:
Hvordan vil ministeren håndtere sager, hvor en  

 tilflyttet ægtefælle mister sin danske ægtefælle ved  

 dødsfald, og hvor familien er blevet etableret med børn og  

 bolig m.v., men hvor opholdsgrundlaget jo er forsvundet på grund af  

 dødsfaldet? Svar:
 Som anført i besvarelsen af spørgsmål  

 nr. 2 og 3 skal der ved inddragelsesafgørelser tages hensyn til, om  

 inddragelsen må antages at virke særlig belastende, herunder  

 bl.a. på grund af udlændingens alder, helbredstilstand og andre  

 personlige forhold, udlændingens tilknytning til herboende personer  

 samt inddragelsens konsekvenser for udlændingens herboende nære  

 familiemedlemmer, jf. udlændingelovens § 19, stk. 5, jf. § 26, stk.  

 1.
 Lovforslaget ændrer ikke herved.
 Det betyder, at der også fremover i situationer som  

 beskrevet i spørgsmålet vil blive taget hensyn til, om  

 inddragelsen må antages at virke særlig belastende, herunder  

 på grund af at der er etableret en familie med børn her i  

 landet.
I denne vurdering vil der blive lagt særlig  

 vægt på, om årsagen til, at grundlaget for en  

 opholdstilladelse er bortfaldet, er dødsfald, ligesom eventuelle  

 børns tilknytning til det danske samfund vil blive tillagt en  

 væsentlig betydning.
Er situationen den, at en dansk statsborger ved  

 sin død efterlader en udenlandsk ægtefælle og  

 mindreårige fællesbørn, der er danske statsborgere, vil  

 ægtefællen således fortsat blive meddelt  

 opholdstilladelse.
 Spørgsmål 5:
 Hvad vil ministeren ændre i lovforslaget set i lyset  

 af løftet på konferencen afholdt den 24. februar 2002 af  

 foreningen Ægteskab uden grænser om, at det ikke  

 nødvendigvis skal være den herboende ægtefælle, der  

 skal kunne forsørge den kommende ægtefælle, hvis den  

 tilflyttede ægtefælle rent faktisk er i stand hertil? Der  

 henvises til det eksempel, som blev nævnt under konferencen om det  

 dansk franske par, hvor den danske kvinde var studerende, hvorimod den  

 franske mand havde mulighed for at forsørge familien i Danmark.
 Svar:
 Efter den gældende bestemmelse i  

 udlændingelovens § 9, stk. 4, 2. pkt., skal opholdstilladelse på  

 grundlag af ægteskab eller fast samlivsforhold af længere  

 varighed med en herboende indvandrer medmindre særlige grunde taler  

 derimod   betinges af, at den herboende indvandrer godtgør at  

 være i stand til at forsørge den tilflyttende  

 ægtefælle eller faste samlever.
 Det foreslås i lovforslagets § 1, nr. 3, at  

 opholdstilladelse på grundlag af ægteskab eller fast  

 samlivsforhold af længere varighed   medmindre ganske særlige  

 grunde taler derimod   i alle tilfælde skal betinges af, at den  

 herboende ægtefælle eller faste samlever godtgør at  

 være i stand til at forsørge den tilflyttende  

 ægtefælle eller faste samlever, jf. den foreslåede  

 bestemmelse i udlændingelovens § 9, stk. 3.
Baggrunden for den foreslåede udvidelse af  

 forsørgelseskravet er et ønske om at sikre, at  

 udlændinge, der kommer her til landet, er selvforsørgende,  

 således at de ikke ligger det offentlige til byrde.
Det er regeringens  

 opfattelse, at dette vil bidrage til såvel integrationen af de  

 pågældende udlændinge som til en generelt større  

 velvilje og forståelse over for udlændinge i befolkningen.
Den foreslåede bestemmelse indebærer   som det  

 gældende forsørgelseskrav   at det er den herboende person, der  

 skal godtgøre at være i stand til at forsørge den  

 tilflyttende ægtefælle eller faste samlever.
Det betyder, at der  

 i forbindelse med meddelelse af opholdstilladelse til den tilflyttende  

 ægtefælle eller faste samlever alene lægges vægt  

 på den herboende persons indtægtsforhold og ikke på den  

 tilflyttende persons indtægtsforhold.
På konferencen den 24. februar 2002 lovede jeg, at  

 jeg ville overveje, om det fortsat skal være sådan.
Det mener  

 jeg, at det skal.
Baggrunden herfor er bl.a., at vurderingen af en persons  

 evne til at forsørge sin familie nødvendigvis må baseres  

 på oplysninger om den pågældendes økonomiske forhold  

 i en periode forud for ansøgningen.
En tilflyttende  

 ægtefælle vil imidlertid normalt i forbindelse med flytningen til  

 Danmark befinde sig i en omskiftelig situation, hvor det f.eks. i mange  

 tilfælde kan være nødvendigt at opgive et eventuelt  

 arbejde, skifte arbejde eller for en periode at være  

 arbejdssøgende.
I forhold hertil vil den herboende persons  

 økonomiske situation som oftest være mere stabil.
Det er således Integrationsministeriets opfattelse,  

 at det vil være forbundet med for stor usikkerhed at basere vurderingen  

 af en families evne til at forsørge sig selv på den tilflyttende  

 ægtefælles eller faste samlevers forhold, idet en vurdering af  

 den pågældendes hidtidige økonomiske forhold principielt  

 ikke siger noget om den pågældendes fremtidige økonomiske  

 forhold.
Dette gælder også, selvom den pågældende ud  

 fra en umiddelbar betragtning synes at have en betydelig indtægt.
Det bemærkes, at der ved en eventuel senere  

 afgørelse om, hvorvidt den tilflyttende ægtefælles eller  

 faste samlevers opholdstilladelse skal inddrages eller nægtes  

 forlænget, i forbindelse med beregningen af forsørgelsesevnen  

 vil skulle tages hensyn til både den herboende persons og den  

 tilflyttende persons indkomst.
Der henvises herved til besvarelsen af  

 spørgsmål nr. 1.
Det bemærkes endvidere særligt for så  

 vidt angår det eksempel, som er nævnt i spørgsmålet,  

 at det fremgår af bemærkningerne til lovforslagets § 1, nr. 3, at  

 der som udgangspunkt skal stilles krav om godtgørelse af  

 forsørgelsesevnen i alle tilfælde af  

 ægtefællesammenføring.
Udlændingemyndighederne kan  

 imidlertid undlade at kræve forsørgelsesevnen godtgjort, hvis  

 ganske særlige grunde taler derfor.
Ganske særlige grunde vil  

 f.eks. kunne foreligge, hvis den herboende person er studerende på en  

 erhvervskompetencegivende uddannelse i form af en videregående  

 uddannelse eller en erhvervsfaglig ungdomsuddannelse, jf. herved  

 lovforslagets bemærkninger, side 52.
 Spørgsmål 7:
Hvordan skal tilknytningskravet vurderes? Det  

 ønskes oplyst, om det er korrekt, at en dansker, der i en periode bor  

 i USA og derfor taler amerikansk, og som gifter sig med en amerikansk  

 statsborger, ikke kan få ret til at flytte til Danmark med sin  

 ægtefælle på grund af tilknytningskravet, da den  

 amerikanske ægtefælle ikke kan tale dansk ved  

 ansøgningstidspunktet? Svar:
Det fremgår af bemærkningerne til den  

 foreslåede bestemmelse vedrørende tilknytningskravet i  

 udlændingelovens § 9, stk. 7, jf. lovforslagets side 31 og 54, at  

 formålet med forslaget om, at ægtefællesammenføring  

 som udgangspunkt skal ske i det land, hvortil ægtefællernes  

 samlede tilknytning er størst, bl.a. er at sikre det bedst mulige  

 udgangspunkt for en vellykket integration af det familiemedlem, der  

 ønskes familiesammenført til Danmark.
Formålet med  

 forslaget er på den baggrund at opnå, at der alene meddeles  

 tilladelse til ægtefællesammenføring, når  

 ægtefællernes samlede tilknytning til Danmark er så  

 stærk, at ægtefællesammenføring bør ske her i  

 landet.
 Ved vurderingen af, om ægtefællernes samlede  

 tilknytning til Danmark er større end ægtefællernes  

 samlede tilknytning til et andet land, skal udlændingemyndighederne  

 inddrage samtlige foreliggende oplysninger i sagen, der kan belyse  

 ægtefællernes samlede personlige og familiemæssige  

 situation.
 Der er tale om en konkret vurdering i hver enkelt sag  

 på baggrund af de samlede forhold, der konkret gør sig  

 gældende for det enkelte ægtepar.
 Der skal ved vurderingen bl.a. inddrages en afvejning af  

 ægtefællernes sproglige færdigheder, herunder om den  

 herboende taler dansk, om ægtefællerne taler det sprog, som tales  

 i ægtefællens hjemland, og om ægtefællen taler dansk.  

 Afvejningen af ægtefællernes sproglige færdigheder  

 indgår alene som ét af en række elementer i vurderingen  

 af, om tilknytningskravet kan anses for opfyldt.
Herudover skal der ved afvejningen således bl.a.  

 lægges vægt på længden og karakteren af  

 ægtefællernes ophold i de respektive lande, herunder på  

 hvor de har haft deres opvækst, og hvor de har gået i skole.
Det  

 vil ikke være afgørende for tilknytningsvurderingen, hvis f.eks.  

 den herboende person alene har haft et korterevarende ferie- eller  

 skoleophold i ægtefællens hjemland.
Der skal endvidere ved  

 vurderingen af den herboende persons ophold i ægtefællens  

 hjemland tages hensyn til, om opholdet skyldes en arbejdsmæssig  

 udstationering i forbindelse med ansættelse hos de danske myndigheder,  

 internationale organisationer o.l., eller hos en dansk virksomhed.
Er dette  

 tilfældet, indgår opholdet i ægtefællens hjemland  

 ikke med samme vægt i afvejningen, som hvis der er tale om et ophold,  

 der ikke har en sådan begrundelse.
 Om tilknytningskravet vil være opfyldt, og om der  

 vil kunne meddeles tilladelse til ægtefællesammenføring i  

 en situation, som den i spørgsmålet beskrevne, vil således  

 afhænge af de samlede konkrete omstændigheder og af en individuel  

 vurdering heraf i hver enkelt sag.
 Spørgsmål 45:
Foreligger der i lovforslagets bemærkninger en  

 tilstrækkelig udførlig begrundelse for at fravige  

 forvaltningslovens almindelige regler, som det bl.a. kræves i  

 Justitsministeriets vejledning om lovkvalitet, pkt. 4.3.6 om forholdet til  

 centrale og tværgående love og retsgrundsætninger? Svar:
Med lovforslaget foreslås det i de foreslåede  

 bestemmelser i udlændingelovens § 44 a, at Udlændingestyrelsen  

 uden udlændingens samtykke kan videregive oplysninger om en  

 udlændings opholdsgrundlag til kommunerne.
Det foreslås endvidere  

 i den foreslåede bestemmelse i udlændingelovens § 9, stk. 15, at  

 kommunalbestyrelsen uden samtykke fra den herboende person og  

 ansøgeren kan afgive en udtalelse til Udlændingestyrelsen til  

 brug for behandlingen af en sag om familiesammenføring.
 Det forudsættes, at der med spørgsmålet  

 sigtes til disse bestemmelser i lovforslaget.
Af Justitsministeriets vejledning om lovkvalitet  

 følger, at der i almindelighed må udvises tilbageholdenhed med  

 på særlige områder at fravige love af generel og  

 tværgående karakter, som fra lovgivningsmagtens side er udtryk  

 for generelle principper og afvejninger.
Såfremt der på konkrete  

 områder er et væsentligt behov for specialregulering af de  

 nævnte spørgsmål, må der stilles krav om en  

 udførlig begrundelse i lovforslagets bemærkninger.
Af lovforslagets bemærkninger, side 35 og 90,  

 fremgår, at de foreslåede bestemmelser i udlændingelovens §  

 44 a har til formål at styrke samarbejdet mellem  

 Udlændingestyrelsen og kommunerne.
Herved vil det bl.a. kunne  

 opnås, at mulighederne for at omgå sociallovgivningen og  

 udlændingelovgivningen indskrænkes.
Videregivelsen af oplysninger  

 efter de foreslåede bestemmelser i udlændingelovens § 44 a, stk.  

 1, 2 og 4, har endvidere særligt til formål at sikre kommunernes  

 retmæssige administration efter integrationsloven og anden lovgivning,  

 hvor opholdsgrundlaget har betydning for lovens administration, mens  

 videregivelse af oplysninger efter den foreslåede bestemmelse i  

 udlændingelovens § 44 a, stk. 3, særligt har til formål at  

 sikre, at kommunerne kan få kendskab til grundlaget for  

 Udlændingestyrelsens afgørelser i  

 familiesammenføringssager og derved øget kendskab til, hvilke  

 oplysninger der er af betydning for afgørelsen af  

 familiesammenføringssager.
 Ved efter de foreslåede bestemmelser i § 44 a at  

 undtage Udlændingestyrelsens videregivelse af oplysninger til  

 kommunalbestyrelsen fra krav om samtykke sikres det, at udlændingen  

 ikke kan hindre Udlændingestyrelsen i at videregive oplysningerne til  

 kommunalbestyrelsen.
 Endvidere fremgår det af lovforslagets  

 bemærkninger, side 44, at den foreslåede bestemmelse i  

 udlændingelovens § 9, stk. 15, har til formål dels at sikre det  

 bedst mulige grundlag for samarbejdet mellem udlændingemyndighederne og  

 kommunerne i sager om familiesammenføring, dels at mindske risikoen  

 for omgåelse af udlændingelovens betingelser for at opnå  

 familiesammenføring.
Ved efter den foreslåede bestemmelse i  

 udlændingelovens § 9, stk. 15, at undtage kommunalbestyrelsens  

 videregivelse af oplysninger til Udlændingestyrelsen fra krav om  

 samtykke sikres det, at den herboende person og ansøgeren ikke kan  

 hindre kommunalbestyrelsen i at videregive oplysningerne til  

 Udlændingestyrelsen.
Det forudsættes i den forbindelse endvidere,  

 at kommunalbestyrelsen ikke underretter den herboende person eller  

 ansøgeren om, at kommunalbestyrelsen har afgivet en udtalelse om de  

 pågældendes forhold til Udlændingestyrelsen.
Det sikres  

 herved, at de pågældende personer ikke kan tage højde for  

 de videregivne oplysninger i forhold til Udlændingestyrelsens  

 sagsbehandling, før oplysningerne eventuelt udsendes i  

 partshøring til de pågældende.
 Det er Integrationsministeriets opfattelse, at de i  

 lovforslagets bemærkninger angivne formål for de foreslåede  

 videregivelsesbestemmelser er af så vægtig karakter, at de  

 begrunder den foreslåede fravigelse fra det almindelige krav om  

 samtykke.
 Spørgsmål 46:
Hvad er baggrunden for, at der i lovforslaget ikke skelnes  

 mellem de forskellige situationer og typer af personfølsomme  

 oplysninger, når der fraviges fra det almindelige udgangspunkt efter  

 bl.a. forvaltningsloven om, at der skal indhentes samtykke fra de  

 berørte personer som betingelse for, at forskellige myndigheder kan  

 udveksle personfølsomme oplysninger? Svar:
 Jeg går ud fra, at der med spørgsmålet  

 sigtes til de foreslåede bestemmelser i udlændingelovens § 44 a,  

 hvorefter Udlændingestyrelsen uden samtykke fra udlændingen kan  

 videregive oplysninger om udlændinges opholdsgrundlag til kommunerne,  

 samt i udlændingelovens § 9, stk. 15, hvorefter kommunalbestyrelsen  

 uden samtykke fra den herboende person og ansøgeren kan afgive en  

 udtalelse til Udlændingestyrelsen til brug for behandlingen af en sag  

 om familiesammenføring.
 Af de foreslåede bestemmelser fremgår  

 udtrykkeligt, i hvilke situationer oplysningerne kan videregives.
Kommunalbestyrelsens udtalelse vil således efter den  

 foreslåede bestemmelse i udlændingelovens § 9, stk. 15, kunne  

 afgives i forbindelse med Udlændingestyrelsens behandling af en sag om  

 familiesammenføring.
Oplysninger efter de foreslåede  

 bestemmelser i udlændingelovens § 44 a, stk. 1, 2 og 4, videregives i  

 forbindelse med afgørelse af de i disse bestemmelser omhandlede sager  

 om opholdstilladelse, og oplysninger efter den foreslåede bestemmelse i  

 udlændingelovens § 44 a, stk. 3, vil kunne videregives på  

 kommunalbestyrelsens anmodning efter Udlændingestyrelsens  

 afgørelse af en ansøgning om opholdstilladelse som følge  

 af familiemæssig tilknytning.
Endvidere fremgår det, at der efter den  

 foreslåede bestemmelse i udlændingelovens § 9, stk. 15, kun kan  

 videregives oplysninger, som kommunalbestyrelsen skønner vil  

 være af betydning for afgørelsen af  

 familiesammenføringssagen.
Af de foreslåede bestemmelser i  

 udlændingelovens § 44 a, stk. 1 og 4, fremgår udtrykkeligt, at  

 Udlændingestyrelsen videregiver oplysninger om udfaldet af en  

 udlændings ansøgning om opholdstilladelse eller om udfaldet af  

 en sag om forlængelse, inddragelse eller bortfald af en  

 opholdstilladelse.
Af den foreslåede bestemmelse i  

 udlændingelovens § 44 a, stk. 2, fremgår, at  

 Udlændingestyrelsen videregiver oplysninger vedrørende  

 udlændingens opholdsgrundlag, som er nødvendige for kommunens  

 administration efter integrationsloven eller efter anden lovgivning, hvor  

 opholdsgrundlaget har betydning for lovens administration, mens der efter den  

 foreslåede bestemmelse i udlændingelovens § 44 a, stk. 3,  

 videregives oplysninger om, hvorvidt der ved afgørelsen af en sag om  

 opholdstilladelse som følge af familiemæssig tilknytning er  

 gjort undtagelse fra de almindelige betingelser for  

 familiesammenføring.
 Samtlige foreslåede bestemmelser i  

 udlændingelovens § 9, stk. 15, og § 44 a har til formål dels at  

 sikre det bedst mulige grundlag for samarbejdet mellem  

 udlændingemyndighederne og kommunerne i udlændingesager, dels at  

 mindske risikoen for omgåelse af sociallovgivningen og  

 udlændingelovgivningen.
 Det er Integrationsministeriets opfattelse, at  

 formålene for disse foreslåede videregivelsesbestemmelser er af  

 så vægtig karakter, at de begrunder den foreslåede  

 fravigelse fra det almindelige krav om samtykke.
 Spørgsmål 47:
Tilsigter lovforslaget at fravige det forbud mod  

 videregivelse af personfølsomme oplysninger, som er indeholdt i  

 forvaltningslovens §§ 28-29 og personoplysningslovens §§ 7-8, i et videre  

 omfang, end det følger af de undtagelser, som er indeholdt i de  

 nævnte bestemmelser, og i så fald i hvilket omfang? Svar:
 Jeg går ud fra, at der med spørgsmålet  

 sigtes til de foreslåede bestemmelser i udlændingelovens § 44 a,  

 hvorefter Udlændingestyrelsen uden samtykke fra udlændingen kan  

 videregive oplysninger om udlændinges opholdsgrundlag til  

 kommunerne.
 Udlændingestyrelsen vil ikke kunne videregive  

 oplysninger om racemæssig eller etnisk baggrund, politisk,  

 religiøs eller filosofisk overbevisning, fagforeningsmæssige  

 tilhørsforhold og oplysninger om helbredsmæssige og seksuelle  

 forhold, medmindre der er hjemmel hertil i personoplysningslovens § 7,  

 herunder hvis udlændingen har givet samtykke hertil, jf.  

 personoplysningslovens § 7, stk. 2, nr. 1.
 Det bemærkes i den forbindelse, at de oplysninger,  

 som Udlændingestyrelsen vil skulle videregive i medfør af de  

 foreslåede bestemmelser i udlændingelovens § 44 a ikke er  

 omfattet af personoplysningslovens § 7.
Det bemærkes i øvrigt, at det følger  

 af forvaltningslovens §§ 28 og 29, at der kan ske videregivelse af de deraf  

 omfattede oplysninger, hvis dette følger af lov eller bestemmelser  

 fastsat i henhold til lov.
Tilsvarende må antages at gælde for  

 så vidt angår personoplysningslovens § 8.
 Udlændingestyrelsens videregivelse af oplysninger  

 til kommunerne vil følge af de foreslåede bestemmelser i  

 udlændingelovens § 44 a.
 Spørgsmål 48:
Skal kommunerne i overensstemmelse med de almindelige  

 forvaltningsretlige regler indhente samtykke fra den pågældende  

 person, inden der på Udlændingestyrelsens anmodning oplyses om,  

 hvorvidt den herboende referenceperson er i stand til at forsørge  

 asylansøger, og hvorvidt referencepersonen har modtaget hjælp  

 efter loven om aktiv socialpolitik eller integrationsloven siden 1 år  

 inden ansøgningen om ægtefællesammenføring blev  

 indgivet (jf. forslagets § 9, stk. 16 og 17)? Svar:
Efter den foreslåede bestemmelse i  

 udlændingelovens § 9, stk. 16, afgiver kommunalbestyrelsen efter  

 anmodning fra Udlændingestyrelsen en udtalelse om, hvorvidt den  

 herboende person, som det påhviler at forsørge ansøgeren,  

 er i stand hertil.
Integrationsministeren fastsætter nærmere  

 regler om, hvornår det kan anses for godtgjort, at den herboende  

 person, som det påhviler at forsørge ansøgeren, er i  

 stand hertil og om kommunalbestyrelsens udtalelse.
 Den foreslåede bestemmelse i udlændingelovens  

 § 9, stk. 16, svarer indholdsmæssigt til den gældende bestemmelse  

 i udlændingelovens § 9, stk. 12, og forudsættes anvendt i  

 overensstemmelse med gældende praksis, jf. herved bekendtgørelse  

 nr. 421 af 10. maj 1999 om beregningen af forsørgelsesevnen i  

 familiesammenføringssager og om kommunalbestyrelsens udtalelse om  

 referencens forsørgelsesevne.
 I tilknytning til bekendtgørelsen er udstedt  

 vejledning nr. 107 af 10. maj 1999 om beregningen af forsørgelsesevnen  

 i familiesammenføringssager og om kommunalbestyrelsens udtalelse om  

 referencens forsørgelsesevne, hvor bl.a. spørgsmålet om  

 samtykke til udveksling af oplysninger og dokumentation mellem  

 kommunalbestyrelsen og Udlændingestyrelsen m.v. er beskrevet.
Det fremgår heraf, at i det omfang det er  

 nødvendigt efter den lovgivning, der gælder for udveksling af  

 personoplysninger, indhenter Udlændingestyrelsen, førend  

 styrelsen anmoder kommunalbestyrelsen om en udtalelse om referencens eller  

 referencernes forsørgelsesevne, samtykke fra de personer, der skal  

 inddrages ved kommunalbestyrelsens udtalelse, til, at oplysninger og  

 dokumentation vedrørende de pågældende kan udveksles  

 mellem Udlændingestyrelsen og kommunalbestyrelsen og mellem  

 kommunalbestyrelsen og andre kommunalbestyrelser og myndigheder.
Samtykket  

 vil omfatte oplysninger og dokumentation vedrørende forhold, som er af  

 betydning for beregningen af forsørgelsesbeløbet og/eller  

 opgørelsen af den samlede månedlige bruttoindkomst.
 Er kommunalbestyrelsens konkrete indhentelse af  

 oplysninger og dokumentation ikke omfattet af det samtykke, som  

 Udlændingestyrelsen oprindeligt har indhentet, indhenter  

 kommunalbestyrelsen samtykke fra den eller de berørte personer,  

 førend kommunalbestyrelsen indhenter de fornødne oplysninger og  

 den fornødne dokumentation fra andre myndigheder.
 Såfremt referencen eller referencerne ikke giver  

 samtykke til udveksling af oplysninger, kan indhentelse og videregivelse af  

 oplysninger og dokumentation ske uden samtykke fra de pågældende  

 personer i overensstemmelse med reglerne i den lovgivning, der gælder  

 for udveksling af personoplysninger.
 Udlændingestyrelsen og   i det omfang  

 kommunalbestyrelsen selvstændigt indhenter samtykke  

 kommunalbestyrelsen skal oplyse de pågældende personer om  

 adgangen til at indhente og videregive oplysninger og dokumentation og om  

 konsekvensen af, at den pågældende ikke vil meddele samtykke  

 hertil.
 Med den foreslåede bestemmelse i  

 udlændingelovens § 9, stk. 16, forudsættes det, at  

 ovenstående praksis videreføres.
 Efter den foreslåede bestemmelse i  

 udlændingelovens § 9, stk. 17, afgiver kommunalbestyrelsen efter  

 anmodning fra Udlændingestyrelsen en udtalelse om, hvorvidt den  

 herboende person siden 1 år inden tidspunktet for indgivelsen af  

 ansøgningen har modtaget hjælp efter lov om aktiv socialpolitik  

 eller integrationsloven.
 Det forudsættes i den forbindelse, at  

 Udlændingestyrelsen og kommunalbestyrelsen indhenter samtykke til  

 videregivelse af oplysningerne i overensstemmelse med den ovenfor beskrevne  

 fremgangsmåde i forbindelse med videregivelse af oplysninger efter  

 udlændingelovens § 9, stk. 16.
 Spørgsmål 49:
Hvad kan oplyses om baggrunden for, at det er fundet  

 nødvendigt i forslagets § 9, stk. 15, at undtage fra samtykkekravet  

 ved kommunens videregivelse af oplysninger om en ansøgers eller  

 herboende referencepersons rent private forhold til  

 udlændingemyndighederne, når de pågældende som  

 angivet i bemærkningerne som udgangspunkt alligevel skal  

 partshøres efterfølgende i henhold til forvaltningslovens § 19,  

 og derved vil få kendskab til videregivelsen af oplysningerne og vil  

 kunne tage højde for dem ved afgivelsen af deres svar til  

 udlændingemyndighederne? Svar:
 Efter den foreslåede bestemmelse i  

 udlændingelovens § 9, stk. 15, kan kommunalbestyrelsen uden samtykke  

 fra den herboende person og ansøgeren afgive en udtalelse til  

 Udlændingestyrelsen til brug for behandlingen af en sag om  

 familiesammenføring, om de af kommunalbestyrelsen bekendte forhold  

 vedrørende den herboende person og ansøgeren, som  

 kommunalbestyrelsen skønner vil være af betydning for  

 afgørelsen af sagen.
Efter bestemmelsen vil en kommunalbestyrelse i alle  

 familiesammenføringssager have mulighed for at videregive oplysninger  

 til Udlændingestyrelsen, som kommunalbestyrelsen skønner vil  

 være af betydning for familiesammenføringssagen, således  

 at udlændingemyndighederne kan tage højde herfor ved  

 behandlingen af sagen.
Der kan f.eks. være tale om oplysninger, som  

 direkte angiver eller peger på, at et ægteskab er indgået  

 under tvang.
Der kan også være tale om oplysninger, som peger  

 på, at der er tale om et proformaægteskab.
 Formålet med bestemmelsen er dels at sikre det bedst  

 mulige grundlag for samarbejdet mellem udlændingemyndighederne og  

 kommunerne i sager om familiesammenføring, dels at mindske risikoen  

 for omgåelse af udlændingelovens betingelser for at opnå  

 familiesammenføring.
 Kommunalbestyrelsens videregivelse af oplysninger kan ske  

 uden samtykke fra den herboende person og ansøgeren.
 Ved at undtage kommunalbestyrelsens videregivelse af  

 oplysninger til Udlændingestyrelsen fra krav om samtykke sikres det, at  

 den herboende person og ansøgeren ikke kan hindre kommunalbestyrelsen  

 i at videregive oplysningerne til Udlændingestyrelsen.
Det forudsættes i den forbindelse endvidere, at  

 kommunalbestyrelsen ikke underretter den herboende person eller  

 ansøgeren om, at kommunalbestyrelsen har afgivet en udtalelse om de  

 pågældendes forhold til Udlændingestyrelsen.
Baggrunden  

 herfor er, at de pågældende ellers ville have mulighed for  

 på forhånd at tage højde for de videregivne oplysninger i  

 forhold til Udlændingestyrelsens sagsbehandling.
Udlændingestyrelsen vil om fornødent sende  

 kommunalbestyrelsens oplysninger i partshøring hos de  

 pågældende, inden der træffes afgørelse i sagen, jf.  

 reglerne herom i forvaltningslovens § 19. Der vil således ikke ske  

 partshøring i alle sager.
Kravet om partshøring gælder  

 således kun, hvis oplysningerne er til ugunst for ansøgeren og  

 er af væsentlig betydning for sagens afgørelse.
Endvidere vil  

 der ikke ske partshøring, hvis det efter oplysningernes karakter og  

 sagens beskaffenhed må anses for ubetænkeligt at træffe  

 afgørelse i sagen på det foreliggende grundlag, jf.  

 forvaltningslovens § 19, stk. 2, nr. 1, eller hvis parten ikke har ret til  

 aktindsigt efter forvaltningslovens regler, jf. forvaltningslovens § 19, stk.  

 2, nr. 4.
 Når kommunalbestyrelsen ikke underretter den  

 herboende person og ansøgeren om, at kommunalbestyrelsen har afgivet  

 en udtalelse om de pågældendes forhold til  

 Udlændingestyrelsen, sikres det, at de pågældende personer  

 ikke kan tage højde for de videregivne oplysninger i forhold til  

 Udlændingestyrelsens sagsbehandling, før oplysningerne eventuelt  

 udsendes i partshøring til de pågældende.
 Spørgsmål 50:
Hvad kan oplyses om baggrunden for, at lovforslaget  

 fraviger princippet for god forvaltningsskik som udtrykt i bl.a.  

 Justitsministeriets vejledning om forvaltningsloven og retssikkerhedslovens §  

 12, stk. 3, om, at myndighederne altid skal forsøge at få  

 samtykke til at indhente personfølsomme oplysninger til brug for  

 behandling af ansøgningssager, selvom loven giver myndighederne adgang  

 til at indhente oplysninger til brug for deres sagsbehandling uden samtykke,  

 og Justitsministeriets vejledning m.v. tilmed pålægger  

 myndighederne en vis tilbageholdenhed med at benytte en adgang efter loven  

 til at indhente oplysninger uden samtykke, idet nogle af disse oplysninger  

 foreslås videregivet bl.a. til brug for kommunernes udbetaling af  

 sociale ydelser efter integrationsloven, lov om aktiv socialpolitik eller lov  

 om social pension? Svar:
 Jeg går ud fra, at der med spørgsmålet  

 sigtes til de foreslåede bestemmelser i udlændingelovens § 44 a,  

 hvorefter Udlændingestyrelsen uden udlændingens samtykke kan  

 videregive oplysninger om en udlændings opholdsgrundlag til  

 kommunerne.
De foreslåede bestemmelser i udlændingelovens  

 § 44 a har til formål at styrke samarbejdet mellem  

 Udlændingestyrelsen og kommunerne.
Herved vil det bl.a. kunne  

 opnås, at mulighederne for at omgå sociallovgivningen og  

 udlændingelovgivningen indskrænkes.
Videregivelsen af oplysninger  

 efter de foreslåede bestemmelser i udlændingelovens § 44 a, stk.  

 1, 2 og 4, har endvidere særligt til formål at sikre kommunernes  

 retmæssige administration efter integrationsloven og anden lovgivning,  

 hvor opholdsgrundlaget har betydning for lovens administration.
 Udlændingestyrelsens videregivelse af oplysninger  

 kan på den baggrund ske uden samtykke fra udlændingen.
 Det forudsættes imidlertid, at  

 Udlændingestyrelsen i forbindelse med, at udlændingen indgiver  

 ansøgning om opholdstilladelse, vejleder udlændingen om, at  

 videregivelse af de nævnte oplysninger vil kunne ske, såfremt det  

 i det enkelte tilfælde skulle blive aktuelt.
 Spørgsmål 51:
Er det angivne hensyn til at »forbedre samarbejdet mellem  

 kommunerne og udlændingemyndighederne« tilstrækkeligt til (i  

 relation til bl.a.
Justitsministeriets vejledning om lovkvalitet, pkt.  

 4.3.6), at der bortses fra kravet om samtykke i forvaltningsloven og  

 personoplysningsloven i tilfælde, hvor udlændingemyndighederne  

 gives adgang til at videregive oplysninger til kommunerne om, at der er gjort  

 undtagelse fra et eller flere af kravene for at få opholdstilladelse  

 som følge af familiemæssig tilknytning (lovforslagets § 44 a,  

 stk. 3), idet der ikke her tillige angives noget omgåelseshensyn? Svar:
De foreslåede bestemmelser i udlændingelovens  

 § 44 a har generelt til formål at forbedre samarbejdet mellem  

 kommunerne og udlændingemyndighederne, således at det bl.a. kan  

 opnås, at mulighederne for at omgå sociallovgivningen og  

 udlændingelovgivningen indskrænkes.
Derudover har den  

 foreslåede bestemmelse i § 44 a, stk. 3, særligt til formål  

 at sikre, at kommunerne kan få kendskab til grundlaget for  

 Udlændingestyrelsens afgørelser i  

 familiesammenføringssager og derved øget kendskab til, hvilke  

 oplysninger der er af betydning for afgørelsen af  

 familiesammenføringssager.
 Efter den foreslåede bestemmelse i  

 udlændingelovens § 44 a, stk. 3, kan Udlændingestyrelsen   i  

 tilfælde, hvor en udlænding meddeles opholdstilladelse på  

 grundlag af familiemæssig tilknytning til en herboende person   efter  

 anmodning fra kommunalbestyrelsen videregive oplysninger om, hvorvidt der ved  

 afgørelsen af sagen er gjort undtagelse fra de almindelige betingelser  

 for familiesammenføring, til kommunalbestyrelsen.
 Herved får kommunalbestyrelsen et øget  

 kendskab til grundlaget for Udlændingestyrelsens afgørelse i  

 familiesammenføringssager.
Bestemmelsen skal ses i sammenhæng med den  

 foreslåede bestemmelse i udlændingelovens § 9, stk. 15, hvorefter  

 kommunalbestyrelsen uden samtykke fra den herboende person og  

 ansøgeren kan afgive en udtalelse til Udlændingestyrelsen til  

 brug for behandlingen af en sag om familiesammenføring om de af  

 kommunalbestyrelsen bekendte forhold vedrørende den herboende person  

 og ansøgeren, som kommunalbestyrelsen skønner vil være af  

 betydning for afgørelsen af sagen.
Bestemmelsen har bl.a. til  

 formål at mindske risikoen for omgåelse af udlændingelovens  

 betingelser for at opnå familiesammenføring.
 I forbindelse med kommunalbestyrelsens afgivelse af  

 udtalelser efter den foreslåede bestemmelse i udlændingelovens §  

 9, stk. 15, er det væsentligt, at kommunalbestyrelsen har kendskab til  

 grundlaget for Udlændingestyrelsens afgørelser i  

 familiesammenføringssager med henblik på at kunne vurdere, om  

 der i en konkret sag er behov for at afgive en udtalelse til  

 Udlændingestyrelsen.
 Det skal endelig bemærkes, at  

 Udlændingestyrelsen alene kan oplyse, hvorvidt meddelelsen af  

 opholdstilladelse ikke er gjort betinget af, at de almindelige betingelser  

 for familiesammenføring er opfyldt, fordi særlige grunde m.v.  

 har talt derimod   og ikke, hvilke særlige grunde der har talt imod at  

 betinge opholdstilladelsen af, at de almindelige betingelser for  

 familiesammenføring er opfyldt.
 Spørgsmål 52:
Hvad er baggrunden for, at oplysninger om, hvorvidt der er  

 gjort undtagelse fra et eller flere af kravene til  

 familiesammenføring, til forskel fra de øvrige oplysninger som  

 efter forslaget fremover skal videregives af udlændingemyndighederne  

 til kommunerne, ikke skal kunne videregives af Udlændingestyrelsen til  

 kommunerne elektronisk, men altid skal videregives pr. brev? Svar:
Det overordnede formål med de foreslåede  

 bestemmelser i udlændingelovens § 44 a er at styrke samarbejdet mellem  

 Udlændingestyrelsen og kommunerne.
Herved vil det bl.a. kunne  

 opnås, at mulighederne for at omgå sociallovgivningen og  

 udlændingelovgivningen indskrænkes.
 Videregivelsen af oplysninger efter de foreslåede  

 bestemmelser i § 44 a, stk. 1, 2 og 4, har derudover særligt til  

 formål at sikre kommunernes retmæssige administration efter  

 integrationsloven og anden lovgivning, hvor opholdsgrundlaget har betydning  

 for lovens administration.
Det er hensigten at etablere et datagrundlag med de i § 44  

 a, stk. 1, 2 og 4, nævnte oplysninger og de oplysninger fra CPR, som er  

 nødvendige for kommunernes administration efter integrationsloven og  

 efter anden lovgivning, hvor opholdsgrundlaget har betydning for lovens  

 administration.
Det er hensigten, at udlændingemyndighederne og  

 kommunerne skal have adgang til datagrundlaget.
 Efter den foreslåede bestemmelse i  

 udlændingelovens § 44 a, stk. 3, videregiver Udlændingestyrelsen  

 oplysninger om, hvorvidt der ved afgørelsen af en sag om  

 opholdstilladelse på grundlag af familiemæssig tilknytning til en  

 herboende person er gjort undtagelse fra de almindelige betingelser for  

 familiesammenføring, fordi særlige grunde har talt derfor.
 Bestemmelsen har særligt til formål at sikre,  

 at kommunerne kan få kendskab til grundlaget for  

 Udlændingestyrelsens afgørelser i  

 familiesammenføringssager og derved øget kendskab til, hvilke  

 oplysninger der er af betydning for afgørelsen af  

 familiesammenføringssager.
 Oplysningerne har derimod ikke nogen betydning for  

 kommunens administration efter integrationsloven og efter anden lovgivning,  

 hvor opholdsgrundlaget har betydning for lovens administration, hvorfor  

 oplysningerne ikke foreslås at være omfattet af det datagrundlag,  

 der foreslås oprettet med henblik på at sikre kommunernes  

 retmæssige administration efter bl.a. integrationsloven.
 Videregivelsen af de i den foreslåede bestemmelse i  

 udlændingelovens § 44 a, stk. 3, nævnte oplysninger  

 foreslås på den baggrund alene at kunne ske i brevform.
 Spørgsmål 53:
Hvad er baggrunden for, at Udlændingestyrelsen efter  

 forslagets § 44 a, stk. 3, ikke skal indhente samtykke fra den  

 pågældende ansøger, når Udlændingestyrelsen  

 efter kommunens anmodning videregiver oplysninger om, hvorvidt der i den  

 konkrete sag er gjort undtagelse fra et eller flere af kravene til  

 familiesammenføring? Svar:
 Der har fra kommunal side været udtrykt utilfredshed  

 med, at Udlændingestyrelsen i familiesammenføringssager, hvor  

 der   på trods af, at en kommunalbestyrelse har afgivet en udtalelse  

 om, at den herboende person f.eks. ikke kan godtgøre sin  

 forsørgelsesevne   er meddelt opholdstilladelse, ikke kan oplyse  

 kommunalbestyrelsen om grundlaget for, at der er meddelt  

 opholdstilladelse.
Regeringen finder det væsentligt, at samarbejdet  

 mellem Udlændingestyrelsen og kommunerne styrkes.
Herved vil det bl.a.  

 kunne opnås, at mulighederne for at omgå  

 udlændingelovgivningen indskrænkes.
 På den baggrund foreslås det i den  

 foreslåede bestemmelse i udlændingelovens § 44 a, stk. 3, at  

 Udlændingestyrelsen   når en udlænding er meddelt  

 opholdstilladelse i en familiesammenføringssag   efter anmodning fra  

 kommunalbestyrelsen uden udlændingens samtykke kan videregive  

 oplysninger om, hvorvidt der ved afgørelsen af sagen er gjort  

 undtagelse fra de almindelige betingelser for familiesammenføring, til  

 kommunalbestyrelsen.
 Den foreslåede bestemmelse har særligt til  

 formål at sikre, at kommunerne kan få kendskab til grundlaget for  

 Udlændingestyrelsens afgørelser i  

 familiesammenføringssager og derved øget kendskab til, hvilke  

 oplysninger der er af betydning for afgørelsen af  

 familiesammenføringssager.
Bestemmelsen skal ses i sammenhæng med den  

 foreslåede bestemmelse i udlændingelovens § 9, stk. 15, hvorefter  

 kommunalbestyrelsen uden samtykke fra den herboende person og  

 ansøgeren kan afgive en udtalelse til Udlændingestyrelsen til  

 brug for behandlingen af en sag om familiesammenføring om de af  

 kommunalbestyrelsen bekendte forhold vedrørende den herboende person  

 og ansøgeren, som kommunalbestyrelsen skønner vil være af  

 betydning for afgørelsen af sagen.
Bestemmelsen har bl.a. til  

 formål at mindske risikoen for omgåelse af udlændingelovens  

 betingelser for at opnå familiesammenføring.
 I den forbindelse er det væsentligt, at  

 kommunalbestyrelsen har kendskab til grundlaget for  

 Udlændingestyrelsens afgørelser i  

 familiesammenføringssager med henblik på at kunne vurdere, om  

 der i en konkret sag er behov for at afgive en udtalelse til  

 Udlændingestyrelsen.
 Det skal endelig bemærkes, at  

 Udlændingestyrelsen alene kan oplyse, hvorvidt meddelelsen af  

 opholdstilladelse ikke er gjort betinget af, at de almindelige betingelser  

 for familiesammenføring er opfyldt, fordi særlige grunde m.v.  

 har talt derimod   og ikke, hvilke særlige grunde der har talt imod at  

 betinge opholdstilladelsen af, at de almindelige betingelser for  

 familiesammenføring er opfyldt.
 Spørgsmål 54:
Hvad er rækkevidden af Udlændingestyrelsens  

 mulighed for at videregive oplysninger i henhold til den foreslåede §  

 44 a, stk. 3, hvorefter en kommune kan anmode om oplysninger om, hvorvidt der  

 er gjort undtagelse fra et eller flere af kravene til  

 familiesammenføring? Svar:
 Efter den foreslåede bestemmelse i  

 udlændingelovens § 44 a, stk. 3, kan Udlændingestyrelsen  

 når en udlænding er meddelt opholdstilladelse som følge af  

 familiemæssig tilknytning til en herboende person   efter anmodning fra  

 kommunalbestyrelsen uden udlændingens samtykke videregive oplysninger  

 om, hvorvidt der ved afgørelsen af sagen er gjort undtagelse fra de  

 almindelige betingelser for familiesammenføring, til  

 kommunalbestyrelsen.
 Udlændingestyrelsen kan således alene  

 videregive oplysninger i sager, hvor en udlænding er meddelt  

 opholdstilladelse på grundlag af en familiemæssig tilknytning til  

 en herboende person.
 Udlændingestyrelsen kan endvidere kun videregive  

 oplysningerne til kommunalbestyrelsen for den kommune, hvori  

 udlændingen bor eller opholder sig, eller hvortil udlændingen  

 flytter fra udlandet, og videregivelsen kan alene ske efter  

 kommunalbestyrelsens anmodning.
Udlændingestyrelsen kan endelig alene oplyse,  

 hvorvidt der ved afgørelsen af sagen er gjort undtagelse fra de i de  

 foreslåede bestemmelser i udlændingelovens § 9, stk. 1, 3-8, 10  

 eller 11, nævnte betingelser for familiesammenføring, fordi  

 særlige grunde har talt derfor.
Udlændingestyrelsen kan derimod  

 ikke oplyse, hvilke særlige grunde der har talt for at gøre  

 undtagelse fra de nævnte betingelser.
 Bestemmelsen indebærer f.eks., at  

 Udlændingestyrelsen i et tilfælde, hvor kommunalbestyrelsen har  

 afgivet en udtalelse til brug for Udlændingestyrelsens afgørelse  

 af en familiesammenføringssag om den herboende persons boligforhold,  

 som peger på, at boligkravet ikke er opfyldt, og hvor  

 Udlændingestyrelsen på trods heraf har givet tilladelse til  

 familiesammenføring, fordi særlige grunde har talt herfor, kan  

 oplyse kommunalbestyrelsen om, at der ved afgørelsen af sagen er gjort  

 undtagelse af boligkravet, fordi særlige grunde har talt derfor.  

 Udlændingestyrelsen kan derimod ikke oplyse, hvilke særlige  

 grunde der har talt for at gøre undtagelse for boligkravet.
 Spørgsmål 55:
Indebærer oplysningspligten efter forslagets § 44 a,  

 stk. 3, at kommunen skal kunne få oplysning om, hvad de nærmere  

 »særlige grunde« er til, at udlændingemyndighederne har valgt at  

 undtage fra et eller flere af kravene til familiesammenføring? Svar:
 Der henvises til besvarelsen af spørgsmål nr.  

 54.
 Spørgsmål 56:
Såfremt Udlændingestyrelsen i tilfælde,  

 hvor en kommune anmoder om oplysninger om, hvorvidt der er gjort undtagelse  

 fra et eller flere af kravene til familiesammenføring, også kan  

 oplyse de nærmere »særlige grunde« for undtagelsen, er det da  

 ministerens opfattelse, at det angivne formål bag bestemmelsen om et  

 bedre samarbejde mellem kommunerne og udlændingemyndighederne som  

 grundlag for undtagelsen fra kravet om samtykke er i overensstemmelse med  

 kravene i direktiv 95/46/EF som de bl.a. er udmøntet i  

 personoplysningslovens § 7? Svar:
 Der henvises til besvarelsen af spørgsmål nr.  

 54.
 Spørgsmål 60:
Ministeren bedes redegøre for de svenske regler og  

 ordninger, som er gennemført for at modvirke tvangsægteskaber.  

 Har ministeren under forberedelsen af lovforslaget studeret disse regler? Svar:
 Den nuværende bestemmelse i den svenske  

 udlændingelov vedrørende opholdstilladelse på baggrund af  

 ægteskab er § 4 i kapitel 2, som fik sin nuværende udformning ved  

 en lovændring pr. 1. juli 2000.
Hovedreglen i bestemmelsen er, at opholdstilladelse kan  

 bevilges til en udlænding, som er gift med eller samboende med en i  

 Sverige fastboende person, hvis parterne har levet sammen i et  

 længerevarende forhold i udlandet.
Bestemmelsen åbner dog  

 også mulighed for, at der kan bevilges opholdstilladelse, selvom  

 parterne ikke har levet sammen i et længerevarende forhold i udlandet.  

 I disse tilfælde er det dog en forudsætning for at meddele  

 opholdstilladelse, at forholdet fremstår som seriøst, og at  

 særlige grunde ikke taler imod, at tilladelsen gives.
 I bemærkningerne til lovforslaget (prop.  

 1999/2000:43 s. 40) anførte den svenske regering følgende:
»For at forhindre, at nogen mod sin vilje tvinges ind i et  

 ægteskab, er det efter regeringens vurdering af stor betydning, at der  

 foretages særligt grundige mundtlige undersøgelser, når  

 der er tale om arrangerede ægteskaber.
Ved denne undersøgelse er  

 det meget nærliggende, at den i Sverige bosiddende part høres  

 uden tilstedeværelse af slægtninge, og at en eventuel tolk er  

 upartisk.
Hvis ansøgningen baseres alene på, at ægteskabet  

 er i overensstemmelse med national sædvane, bør den ikke  

 accepteres.
Kun i de tilfælde, hvor forholdet virkelig kan konstateres  

 at have baggrund i et traditionelt kulturmønster, og hvor det  

 indgås med parternes frie vilje, bør opholdstilladelse bevilges,  

 selv om parterne kun har truffet hinanden i meget begrænset  

 udstrækning og ganske savner kendskab til hinanden.« Den svenske regering nedsatte den 11. maj 2000 en  

 parlamentarisk komite (Anhörigkommittén), som fik til opgave at  

 analysere udlændingelovens bestemmelser om familiesammenføring i  

 Sverige.
Komiteen skulle blandt andet undersøge, om  

 seriøsitetsprøvelsen i forbindelse med arrangerede  

 ægteskaber kunne forbedres.
Komiteen afgav en delbetænkning i  

 februar 2002.
 Anhörigkommittén foretog interviews med det  

 personale fra Migrationsverket, som sagsbehandler ansøgninger om  

 familiesammenføring, ligesom der blev indhentet skriftlige bidrag.  

 Vedrørende effektiviteten af seriøsitetsprøvelsen i  

 forbindelse med familiesammenføring på baggrund af  

 ægteskab var komiteens samlede opfattelse, at der findes relativt gode  

 chancer for at omgå reglerne for dem, som vil, og at det med den  

 nuværende sagsbehandling er svært få udsatte kvinder i tale  

 i forhold, hvor dette kunne behøves.
Komiteen antager på baggrund af oplysningerne fra  

 Migrationsverket, at meget få af de sager, hvori der foretages en  

 seriøsitetsprøvelse, ender med afslag.
Der føres ingen  

 officiel statistik.
I sine anbefalinger anfører komiteen, at  

 lovændringerne fra 1. juli 2000 har haft særlig svært ved  

 at opnå effekt i forhold til arrangerede ægteskaber.
Komiteen  

 nævner en række muligheder for i forbindelse med arrangerede  

 ægteskaber at sikre, at forholdet etableres med begge parters frie  

 vilje.
Herunder nævnes blandt andet en højere  

 aldersgrænse, eller at opholdet i Sverige skal have haft en vis  

 varighed, før familiesammenføring kan ske.
 Komiteen ender dog med at begrænse sig til at  

 anbefale, at der indføres et forsørgelseskrav for  

 ægtefæller samt en række mindre tekniske ændringer i  

 de nuværende procedurer.
Den danske regering har været opmærksom  

 på de svenske regler.
Regeringen har imidlertid foretrukket at  

 foreslå de i lovforslaget indeholdte lovændringer.
 Spørgsmål 64:
Hvorledes harmonerer alderskravet på 24 år med  

 den ved lov vedtagne myndighedsalder på 18 år? Svar:
 Det forhold, at den almindelige myndighedsalder i dansk  

 ret er fastsat til 18 år, indebærer, at personer over 18 år  

 er myndige personer, der bl.a. selv kan træffe bestemmelse om  

 personlige forhold og selvstændigt indgå retshandler.
Visse rettigheder og pligter er i dansk ret knyttet til  

 myndighedsalderen.
Det er imidlertid ikke myndighedsalderen i sig selv, der  

 giver disse rettigheder og pligter.
Det er således op til lovgiver i  

 hver enkelt sag   hvor det er relevant   at vurdere, om en anden  

 aldersgrænse end 18 år eventuelt vil være  

 hensigtsmæssig i det pågældende tilfælde.
Som  

 eksempel kan anføres, at den kriminelle lavalder er fastsat til 15  

 år.
Det skal understreges, at der med den foreslåede  

 forhøjelse af alderskravet for  

 ægtefællesammenføring i udlændingelovens § 9, stk.  

 1, ikke er tale om at gribe ind i myndige personers adgang til at indgå  

 ægteskab.
Den ved lovforslaget foreslåede bestemmelse i  

 udlændingelovens § 9, stk. 1, regulerer alene adgangen til  

 ægtefællesammenføring her i landet.
 Det bemærkes i den forbindelse, at det er et  

 almindeligt anerkendt folkeretligt princip, at det tilkommer de enkelte lande  

   med respekt af landets internationale forpligtelser   at kontrollere og  

 regulere udlændinges adgang til ophold i landet.
 Hensigten med forslaget om at forhøje alderskravet  

 ved ægtefællesammenføring til 24 år er navnlig at  

 mindske risikoen for tvangsægteskaber og arrangerede ægteskaber,  

 som har til formål at udløse familiesammenføring.
Jo ældre man er, desto bedre kan man modstå et  

 pres fra familien eller andre til at indgå et ægteskab imod sin  

 vilje.
Formålet med forslaget er altså at beskytte unge mod et  

 pres i forbindelse med indgåelse af ægteskab og samtidig at  

 frigøre de unge fra et pres for at forklare over for  

 udlændingemyndighederne, at de ønsker  

 ægtefællesammenføring, selvom dette i virkeligheden ikke  

 er tilfældet.
 Aldersgrænsen på 24 år er fastsat ud fra  

 en antagelse om, at unge i alderen 18-24 år normalt vil gennemgå  

 en betydelig personlig udvikling   bl.a. i forbindelse med  

 uddannelsesforløb   som vil kunne bidrage til at sætte dem i  

 stand til at frigøre sig fra et eventuelt pres fra familien eller  

 andre til at indgå et ægteskab imod deres vilje.
 Jeg finder på den baggrund den foreslåede  

 aldersgrænse på 24 år hensigtsmæssig og  

 velbegrundet.
 Spørgsmål 71:
Hvilke forhold gælder i andre EU-lande i forhold til  

 først at tilkende udlændinge permanent opholdstilladelse efter 7  

 år? Svar:
 Jeg har til brug for besvarelsen af  

 spørgsmålet indhentet nærmere oplysninger fra Sverige,  

 Norge, Finland, Tyskland og Holland om, hvilke krav man i de  

 pågældende lande stiller til opholdstidens varighed i forbindelse  

 med meddelelse af tidsubegrænset opholdstilladelse.
De svenske myndigheder har oplyst, at personer, der  

 får asyl, meddeles tidsubegrænset opholdstilladelse med det  

 samme.
Personer, der får en anden form for beskyttelse, meddeles typisk  

 samtidig tidsubegrænset opholdstilladelse.
Opholdstilladelse på  

 grundlag af familiesammenføring kan gøres tidsubegrænset  

 efter to års ophold.
Opholdstilladelse på grundlag af  

 beskæftigelse meddeles typisk for en tidsbegrænset periode, og  

 kun få af sådanne opholdstilladelser gøres  

 tidsubegrænsede.
Der er dog adgang til efter et individuelt skøn  

 at gøre opholdstilladelser på grundlag af beskæftigelse  

 tidsubegrænsede enten straks ved udstedelsen af opholdstilladelsen  

 eller ved en senere ansøgning herom.
De norske myndigheder har oplyst, at kvoteflygtninge  

 (flygtninge anerkendt af UNHCR) meddeles tidsubegrænset  

 opholdstilladelse efter tre års ophold.
Andre personer, der får  

 asyl, kan meddeles tidsubegrænset opholdstilladelse efter tre års  

 ophold, hvilket også gælder for personer, der meddeles  

 opholdstilladelse på grundlag af familiesammenføring.  

 Opholdstilladelser meddelt på grundlag af beskæftigelse kan,  

 såfremt tilladelsen er meddelt med henblik på varigt ophold,  

 gøres tidsubegrænsede efter tre år.
 De finske myndigheder har oplyst, at personer, der  

 får asyl eller anden form for beskyttelsesstatus, får meddelt  

 tidsbegrænset opholdstilladelse med henblik på varigt ophold.  

 Efter to år kan opholdstilladelsen gøres tidsubegrænset.  

 En opholdstilladelse på grundlag af familiesammenføring kan  

 ligeledes gøres tidsubegrænset efter to års ophold.  

 Opholdstilladelser meddelt på grundlag af beskæftigelse er  

 tidsbegrænsede, men der er mulighed for at ansøge om  

 tidsubegrænset opholdstilladelse efter fire års ophold.
De tyske myndigheder har oplyst, at efter de netop  

 vedtagne regler, som endnu ikke er trådt i kraft, meddeles  

 opholdstilladelse på grundlag af asyl for en tidsbegrænset  

 periode.
Efter tre års ophold kan opholdstilladelsen gøres  

 tidsubegrænset.
Personer, der får anden form for beskyttelse,  

 f.eks. af humanitære grunde, kan først meddeles  

 tidsubegrænset opholdstilladelse efter syv års ophold.  

 Opholdstilladelser på grundlag af familiesammenføring kan  

 gøres tidsubegrænsede efter fem år.
Opholdstilladelser  

 på grundlag af beskæftigelse er som udgangspunkt  

 tidsbegrænsede, men kan gøres tidsubegrænsede efter fem  

 års ophold.
Dog har nogle højtuddannede udlændinge under  

 visse betingelser mulighed for straks at få udstedt  

 tidsubegrænset opholdstilladelse.
De hollandske myndigheder har oplyst, at personer med  

 opholdstilladelse på grundlag af asyl kan meddeles tidsubegrænset  

 opholdstilladelse efter tre års ophold.
Opholdstilladelser meddelt  

 på grundlag af familiesammenføring eller beskæftigelse kan  

 gøres tidsubegrænsede efter fem år.
For så vidt angår regeringens forslag om, at  

 den tidsmæssige betingelse for meddelelse af tidsubegrænset  

 opholdstilladelse forlænges fra tre til syv år, skal jeg  

 bemærke, at regeringen finder, at der skal være mulighed for at  

 inddrage tidsbegrænsede opholdstilladelser i en længere periode  

 end i dag.
De gældende regler er til hinder for, at udlændinge  

 efter en periode på blot tre år   kan få inddraget deres  

 tidsbegrænsede opholdstilladelse, hvis grundlaget for  

 opholdstilladelsen ikke længere er til stede.
Det fremgår imidlertid af regeringens  

 integrationsudspil af 5. marts 2002 »På vej mod en ny  

 integrationspolitik«, at regeringen vil gøre det muligt at få  

 tidsubegrænset opholdstilladelse tidligere end ellers, hvis man har  

 gjort en vellykket indsats for at blive integreret i det danske samfund,  

 så man bl.a. er selvforsørgende.
Efter regeringens opfattelse  

 vil en sådan mulighed virke som et incitament for at blive integreret i  

 det danske samfund.
 Spørgsmål 72:
Vil ændringen af de facto-begrebet medføre,  

 at kvinder, der for eksempel i hjemlandet risikerer stening for utroskab,  

 udsættelse for æresdrab eller omskæring, kan opnå  

 asyl under den nye beskyttelsesstatus? Svar:
 Efter den foreslåede bestemmelse i  

 udlændingelovens § 7, stk. 2, vil der blive meddelt opholdstilladelse  

 med beskyttelsesstatus til asylansøgere, der ved en tilbagevenden til  

 deres hjemland risikerer dødsstraf eller at blive underkastet tortur  

 eller umenneskelig eller nedværdigende behandling eller straf.
Det er hensigten med den foreslåede bestemmelse, at  

 der alene skal gives opholdstilladelse til de udlændinge, der  

 når bortses fra flygtningekonventionen   har krav på beskyttelse  

 efter de internationale konventioner, som Danmark har tiltrådt.
Den  

 foreslåede bestemmelse er på den baggrund udformet i  

 overensstemmelse med de relevante konventionsbestemmelser, herunder Den  

 Europæiske Menneskerettighedskonventions artikel 3 og  

 tillægsprotokol nr. 6 til Den Europæiske  

 Menneskerettighedskonvention.
 De i spørgsmålet nævnte former for  

 overgreb vil efter en konkret vurdering i det enkelte tilfælde kunne  

 føre til, at der meddeles opholdstilladelse med beskyttelsesstatus.
Det bemærkes i den forbindelse, at Den  

 Europæiske Menneskerettighedskonventions artikel 3 efter praksis fra  

 Den Europæiske Menneskerettighedsdomstol finder anvendelse i  

 tilfælde, hvor en udlænding risikerer at blive udsat for tortur  

 eller anden umenneskelig eller nedværdigende behandling eller straf,  

 hvad enten risikoen stammer fra myndighederne i det land, som den  

 pågældende påtænkes udsendt til, eller fra  

 privatpersoner i det pågældende land, som myndighederne ikke er i  

 stand til at beskytte udlændingen imod.
Det følger således  

 af Domstolens praksis, at faren for at blive udsat for behandling i strid med  

 artikel 3 også kan stamme fra personer eller grupper af personer, der  

 ikke repræsenterer staten.
Det må dog i sådanne  

 tilfælde godtgøres, at der foreligger en reel risiko for, at  

 myndighederne i det pågældende land ikke er i stand til at yde  

 udlændingen tilstrækkelig beskyttelse, jf. f.eks.
H.L.R. mod  

 Frankrig (dom af 29. april 1997).
Det bemærkes endvidere, at udsendelse til  

 strafforfølgning i visse ekstraordinære tilfælde kan  

 indebære en krænkelse af konventionens artikel 3, hvis straffen  

 må anses som umenneskelig eller nedværdigende f.eks. som  

 følge af, at den pågældende i tilfælde af  

 hjemsendelse risikerer at blive stenet på grund af utroskab, jf.
Jabari  

 mod Tyrkiet (dom af 11. juli 2000).
 Der henvises i øvrigt til lovforslagets  

 bemærkninger, side 44-46.
 Spørgsmål 74:
Hvad er grunden til at indføre en  

 24-års-regel for at bekæmpe tvangsægteskaber, når man  

 samtidig indfører et tilknytningskrav, hvor det skal vurderes, om det  

 enkelte par har en samlet større tilknytning til Danmark? Svar:
Formålet med forslaget om en forhøjelse af  

 alderskravet til 24 år ved ægtefællesammenføring er  

 navnlig at mindske risikoen for tvangsægteskaber.
Jo ældre man  

 er, desto bedre kan man modstå et pres fra familien eller andre til at  

 indgå et ægteskab imod sin vilje.
Hensigten er således at  

 beskytte unge mod et pres i forbindelse med indgåelse af ægteskab  

 og samtidig at frigøre de unge fra et pres for at forklare over for  

 udlændingemyndighederne, at de ønsker  

 ægtefællesammenføring, selvom dette i virkeligheden ikke  

 er tilfældet.
 Hovedsigtet med forslaget om en udvidelse af  

 tilknytningskravet ved ægtefællesammenføring er at sikre  

 det bedst mulige udgangspunkt for en vellykket integration af det  

 familiemedlem, der ønskes familiesammenført til Danmark.  

 Samtidig bidrager forslaget til at værne de unge mod pres fra familien  

 eller andre til at indgå arrangerede ægteskaber eller  

 tvangsægteskaber med en ægtefælle fra et land og med en  

 kultur, som ligger fjernt fra de unges egen dagligdag og kulturelle  

 virkelighed.
Det fremgår af lovforslagets bemærkninger,  

 side 30 og 31, at de foreslåede ændringer af betingelserne for  

 opnåelse af ægtefællesammenføring skal ses i  

 sammenhæng.
Betingelserne vil på den baggrund kunne virke  

 uafhængigt af hinanden   med det formål at modvirke forsøg  

 på at omgå enkelte af betingelserne.
 Som eksempel herpå kan nævnes et  

 tilfælde, hvor en herboende ung pige under 24 år bl.a. som  

 følge af pres fra forældrene rejser til ægtefællens  

 hjemland for at etablere et familieliv og vente dér, til begge  

 ægtefæller er fyldt 24 år og dermed opfylder alderskravet  

 for at opnå ægtefællesammenføring her i landet.
I et sådant tilfælde vil tilknytningskravet  

 kunne indebære, at der ved en senere ansøgning om  

 ægtefællesammenføring meddeles afslag, selvom alderskravet  

 nu er opfyldt.
Det forhold, at den pågældende har opholdt sig  

 flere år i ægtefællens hjemland og eventuelt fået  

 børn dér, vil således kunne betyde, at ægteparret  

 må anses for at have nærmere tilknytning til  

 ægtefællens hjemland end til Danmark.
 På den baggrund finder jeg ikke, at det ene forslag  

 kan erstatte det andet.
 Spørgsmål 75:
Vil ministeren give en vurdering af, hvor stort omfanget  

 af problemet med tvangsægteskaber er   også set i forhold til  

 antallet af familiesammenføringer årligt? Svar:
Det er i sagens natur meget vanskeligt at få et  

 præcist overblik over, hvor mange unge der udsættes for pres  

 eller decideret tvang i forbindelse med indgåelse af ægteskab her  

 i landet.
Det er selvsagt ikke noget, som familierne selv oplyser  

 myndighederne om.
 Det er formentlig   og forhåbentlig   en mindre del  

 af det samlede antal familiesammenføringer, der er baseret på  

 tvangsægteskaber.
 Det er imidlertid regeringens opfattelse, at det danske  

 samfund ikke skal tolerere, at unge i Danmark presses til at indgå  

 ægteskaber, som de ikke ønsker   uanset at det præcise  

 omfang af problemet ikke umiddelbart kan fastlægges.
Regeringen vil derfor styrke indsatsen for at  

 bekæmpe tvangsægteskaber.
Det sker bl.a. ved den ved lovforslaget  

 foreslåede forhøjelse af alderskravet i forbindelse med  

 ægtefællesammenføring.
Herudover indeholder også  

 regeringens integrationsudspil af 5. marts 2002 »På vej mod en ny  

 integrationspolitik« forslag til hjælp til unge, der er udsat for  

 tvangsægteskaber.
Det kan i øvrigt oplyses, at det ved  

 satspuljeforliget i 2002   som led i en samlet, styrket indsats over for  

 særligt udsatte flygtninge- og indvandrergrupper med voksende problemer  

   bl.a. er besluttet at iværksætte en undersøgelse af  

 pardannelsesmønstre blandt etniske minoriteter.
Undersøgelsen  

 foretages i samarbejde med Etnisk Rådgivningscenter NOOR,  

 Københavns Kommune, og vil blive opdelt i en landsdækkende  

 undersøgelse og en dybtgående undersøgelse af udvalgte  

 personer, grupper og organisationer.
Den landsdækkende  

 undersøgelse skal tilvejebringe et overordnet overblik over  

 pardannelsesmønstre hos etniske minoriteter, hvilken betydning det har  

 for familiedannelsen, og i hvilken grad det har betydning for samspillet med  

 det øvrige samfund.
Den dybtgående undersøgelse skal  

 bl.a. belyse de unges, forældrenes og organisationernes syn på  

 pardannelsesmønstre.
Der er afsat 1,5 mio. kr. til  

 undersøgelsen.
 Spørgsmål 76:
Vil ministeren oplyse, hvilken aldersgruppe der typisk  

 identificeres som udsat for ulovlig tvang i forbindelse med indgåelse  

 af ægteskaber? Svar:
 Da det i sagens natur er meget vanskeligt at få et  

 præcist overblik over, hvor mange unge der udsættes for pres  

 eller decideret tvang i forbindelse med indgåelse af ægteskab her  

 i landet, er det samtidig også vanskeligt præcist at identificere  

 de aldersgrupper, som typisk udsættes for tvang.
 Det er imidlertid regeringens opfattelse, at jo  

 ældre man er, desto bedre kan man modstå et pres fra familien  

 eller andre til at indgå et ægteskab imod sin vilje.
 Den foreslåede aldersgrænse på 24  

 år i forbindelse med ægtefællesammenføring er  

 fastsat ud fra en antagelse om, at unge i alderen 18-24 år normalt vil  

 gennemgå en betydelig personlig udvikling   bl.a. i forbindelse med  

 uddannelsesforløb   som vil kunne bidrage til at sætte dem i  

 stand til at frigøre sig fra et eventuelt pres fra familien eller  

 andre til at indgå et ægteskab imod deres vilje.
Det kan i øvrigt oplyses, at det ved  

 satspuljeforliget i 2002   som led i en samlet, styrket indsats over for  

 særligt udsatte flygtninge- og indvandrergrupper med voksende problemer  

   bl.a. er besluttet at iværksætte en undersøgelse af  

 pardannelsesmønstre blandt etniske minoriteter.
Der henvises i den  

 forbindelse til besvarelsen af spørgsmål nr. 75.
 Spørgsmål 77:
Vil regeringen komme med andre initiativer for at  

 bekæmpe tvangsægteskaber og samtidig sikre unges ret til selv at  

 vælge deres egen ægtefælle   for eksempel ved at  

 gøre etniske konsulentteam, der kan mægle i konflikter,  

 obligatoriske i kommuner og kommunesamarbejder eller sikre midler til en  

 oplysningskampagne blandt unge og fædre med en anden etnisk  

 baggrund? Svar:
Regeringen ønsker at styrke indsatsen for at  

 bekæmpe tvangsægteskaber.
Det danske samfund skal ikke tolerere,  

 at unge i Danmark presses til at indgå ægteskaber, som de ikke  

 ønsker.
Regeringens lovforslag indeholder på den baggrund  

 forslag om, at der som udgangspunkt ikke skal kunne gives tilladelse til  

 ægtefællesammenføring, hvis en af ægtefællerne  

 er under 24 år.
Aldersgrænsen er fastsat ud fra en antagelse om,  

 at unge i alderen 18-24 år normalt vil gennemgå en betydelig  

 personlig udvikling   bl.a. i forbindelse med uddannelsesforløb   som  

 vil kunne bidrage til at sætte dem i stand til at frigøre sig  

 fra et eventuelt pres fra familien eller andre til at indgå et  

 ægteskab imod deres vilje.
Herudover indeholder regeringens integrationsudspil af 5.  

 marts 2002 »På vej mod en ny integrationspolitik« forslag til  

 hjælp til unge, der er udsat for tvangsægteskaber.
Det  

 fremgår således af integrationsudspillet, at regeringen vil sikre  

 mulighed for hjælp til unge, der er udsat for pres i forbindelse med  

 indgåelse af ægteskaber, vold i familien eller andet.
Indsatsen  

 skal også rettes mod forældrene.
Hjælp skal ikke kun ydes  

 fra centre.
Der skal også   i samarbejde med indvandrerorganisationer  

 og andre   skabes netværk og drives opsøgende rådgivning  

 af de unges familier.
Der skal etableres tilbud om mægling mellem de  

 unge og deres familier.
Der skal være mulighed for, at de unge kan tage  

 midlertidigt ophold på krisecentre, ligesom rådgivning og  

 botilbud bør følges op af længerevarende ophold hos  

 værtsfamilier.
Det kan i den forbindelse oplyses, at der ved  

 satspuljeforliget i 2002 blev bevilget 13,5 mio. kr. til en styrket indsats  

 for særligt udsatte flygtninge- og indvandrergrupper.
Herunder blev der  

 bevilget 8,5 mio. kr. til oprettelsen af et landsdækkende netværk  

 af kvindekrisecentre, hvoraf de 3,2 mio. kr. er reserveret BROEN til drift af  

 et døgntilbud til kvinder med anden etnisk baggrund, der  

 modsætter sig tvangsægteskab, og 1,5 mio. kr. er reserveret til  

 en undersøgelse af pardannelsesmønstre blandt etniske  

 minoriteter.
 Lovforslaget står således ikke alene, men  

 suppleres af en styrket indsats på integrationsområdet.
 Spørgsmål 80:
Vil regeringen udvide beskyttelsen af udenlandske kvinder  

 i et voldeligt ægteskab, således at det også tæller  

 ved overvejelsen om, hvorvidt opholdstilladelsen skal inddrages, hvis kvinden  

 udsættes for vold af den danske svigerfamilie? Svar:
 Der ændres ikke med lovforslaget på  

 bestemmelsen i udlændingelovens § 19, stk. 6, hvorefter der ved  

 afgørelsen om inddragelse af en opholdstilladelse meddelt på  

 baggrund af ægtefællesammenføring skal tages særligt  

 hensyn til, om opholdsgrundlaget ikke længere er til stede som  

 følge af samlivsophør, der skyldes, at udlændingen har  

 været udsat for overgreb, misbrug eller anden overlast m.v. her i  

 landet.
Der er hverken efter bestemmelsens ordlyd eller efter  

 forarbejderne hertil grundlag for at antage, at bestemmelsen alene kan finde  

 anvendelse i tilfælde, hvor de overgreb m.v., der har medført  

 samlivsophøret, er forøvet direkte af ægtefællen  

 eller samleveren.
Efter Integrationsministeriets opfattelse kan bestemmelsen  

 således også finde anvendelse i tilfælde, hvor  

 samlivsophøret skyldes overgreb m.v., som forøves af  

 ægtefællens eller samleverens familie.
 Spørgsmål 84:
Har Danmark efter regeringens opfattelse en international  

 forpligtelse til at tage særlige hensyn til voldsramte kvinder, som det  

 konkluderes af Kvindeudvalget i dets delbetænkning fra 1995, herunder  

 som følge af diverse instrumenter om bekæmpelse af  

 diskrimination og vold mod kvinder samt den Europæiske  

 Menneskerettighedskonventions artikel 3 (forbud mod tortur m.v.) og artikel 8  

 (retten til familieliv)? Svar:
 I Kvindeudvalgets Delbetænkning I vedrørende  

 udenlandske kvinders integration og retsstilling fra 1995 (betænkning  

 nr. 1303) anføres det bl.a., at det er udvalgets opfattelse, at  

 Danmark i vid udstrækning er internationalt forpligtet til at tage  

 særlige hensyn til udenlandske, voldsramte kvinder, og at en  

 fastholdelse af disse kvinder i et voldeligt ægteskab således vil  

 stride imod anbefalingerne i FNs konvention om afskaffelse af  

 diskrimination mod kvinder fra 1979. På den baggrund foreslog udvalget,  

 at vold i ægteskabet eller samlivsforholdet ved en ændring af  

 udlændingeloven bør indgå som et særskilt hensyn i  

 udlændingelovens § 26.
På denne baggrund vedtog Folketinget lov nr. 380 af  

 22. maj 1996, hvorved udlændingelovens dagældende § 26 blev  

 ændret.
Der blev således indsat en udtrykkelig bestemmelse i  

 lovens § 26, stk. 1, nr. 6, hvorefter der ved afgørelsen om udvisning  

 skal tages hensyn til, om udvisningen må antages at virke særlig  

 belastende, navnlig på grund af udsættelse for overgreb, misbrug  

 eller anden overlast m.v. her i landet, der har medført, at en  

 udlænding med opholdstilladelse efter § 9, stk. 1, nr. 2, ikke  

 længere samlever på fælles bopæl med den i Danmark  

 fastboende person, eller udlændingens i øvrigt særligt  

 svage stilling.
 Ved lov nr. 473 af 2. juli 1998 blev reglen i  

 udlændingelovens dagældende § 26, stk. 1, nr. 6, overflyttet til  

 lovens § 19 i forbindelse med den generelle ændring af  

 udvisningsreglerne.
 Der kan i øvrigt henvises til besvarelsen af  

 spørgsmål nr. 85 (L 152   bilag 47).
 Spørgsmål 85:
Hvorledes tænkes dispensationsadgangen for  

 voldsramte kvinder administreret efter udvidelsen af inddragelsesadgangen fra  

 3 til 7 år? Svar:
 Efter udlændingelovens § 19, stk. 1, kan en  

 tidsbegrænset opholdstilladelse inddrages, hvis grundlaget for  

 tilladelsen ikke længere er til stede, f.eks. hvis en udlænding  

 er meddelt opholdstilladelse på baggrund af ægteskab eller  

 samlivsforhold af længere varighed med en herboende person, og parret  

 ikke længere samlever på fælles bopæl.
 Efter udlændingelovens § 19, stk. 6, skal  

 udlændingemyndighederne ved vurderingen af, om der skal ske  

 inddragelse, tage særligt hensyn til, om opholdsgrundlaget ikke  

 længere er til stede som følge af samlivsophør, der  

 skyldes, at den pågældende udlænding har været udsat  

 for overgreb, misbrug eller anden overlast m.v. her i landet.
 Udlændingemyndighederne skal endvidere på  

 baggrund af alle sagens omstændigheder foretage en konkret vurdering  

 af, om inddragelsen må antages at virke særlig belastende, jf.  

 udlændingelovens § 26, stk. 1.
 For så vidt angår udlændinge, der kun  

 har opholdt sig her i landet i meget kort tid, vil det erfaringsmæssigt  

 kun forholdsvis sjældent være tilfældet, at en inddragelse  

 vil virke særlig belastende.
 Den foreslåede skærpelse af de  

 tidsmæssige betingelser for meddelelse af tidsubegrænset  

 opholdstilladelse vil ikke få betydning for praksis vedrørende  

 inddragelse af opholdstilladelsen for udlændinge, hvor grundlaget for  

 tilladelsen ikke længere er tilstede som følge af  

 samlivsophævelse på grund af vold m.v.  

 Udlændingemyndighedernes praksis vil således fortsætte  

 uændret, således at den pågældende gruppe  

 udlændinge i samme omfang som hidtil vil kunne bevare  

 opholdstilladelsen, selvom samlivet på fælles bopæl er  

 ophævet, når dette er sket som følge af vold m.v.
 Spørgsmål 91:
Hvilke grupper af »nære slægtninge« vil ved  

 ophævelsen af udlændingelovens § 7, stk. 4, ikke længere  

 kunne få asyl i Danmark ved ansøgning fra en dansk  

 repræsentation i udlandet med henvisning til nært slægtskab  

 med en herboende person, og vil heller ikke kunne opnå  

 opholdstilladelse efter familiesammenføringsreglerne i den  

 foreslåede nye § 9 i udlændingeloven? Svar:
 Efter den gældende bestemmelse i  

 udlændingelovens § 7, stk. 4, gives der opholdstilladelse til  

 udlændinge, som ikke befinder sig her i landet, såfremt Danmark  

 på grund af udlændingens tidligere længerevarende lovlige  

 ophold her i landet, herboende nære slægtning eller anden  

 tilsvarende tilknytning må anses for nærmest til at yde den  

 pågældende beskyttelse.
 Ved vurderingen af, om der kan meddeles opholdstilladelse  

 efter bestemmelsen, skal der bl.a. foretages en konkret vurdering af  

 ansøgerens faktiske tilknytning til herboende slægtninge.
Det bemærkes i den forbindelse, at der skal  

 være tale om en kvalificeret tilknytning, og at slægtskabet  

 indgår som et af flere momenter i vurderingen af den enkelte  

 ansøgers tilknytning til Danmark.
Der kan f.eks. være tale om  

 forældre, søskende, kusiner, fætre eller andre  

 slægtninge eller om udlændinge, som ikke har nære  

 slægtninge i Danmark, men som alligevel har en sådan tilknytning  

 til personer her i landet, at Danmark er nærmest til at yde de  

 pågældende beskyttelse.
 Det er i alle tilfælde en betingelse for meddelelse  

 af opholdstilladelse efter udlændingelovens § 7, stk. 4, at  

 ansøgeren opfylder de almindelige betingelser for at få asyl i  

 medfør af udlændingelovens § 7, stk. 1 eller 2.
 Ved lovforslaget foreslås bestemmelsen i  

 udlændingelovens § 7, stk. 4, ophævet.
 Efter lovforslaget vil følgende persongrupper kunne  

 blive familiesammenført med herboende slægtninge:
 -	ægtefæller eller faste samlevere, når begge parter  

 er over 24 år, jf. den foreslåede bestemmelse i  

 udlændingelovens § 9, stk. 1, nr. 1.
 -	mindreårige børn, jf. den foreslåede bestemmelse i  

 udlændingelovens § 9, stk. 1, nr. 2.
 -	andre slægtninge, når nægtelse af  

 familiesammenføring ville være i strid med Danmarks  

 internationale forpligtelser, jf. den foreslåede bestemmelse i  

 udlændingelovens § 9 c, stk. 1, 1. pkt., og bemærkningerne  

 hertil, side 66.
 Herudover kan der efter den foreslåede bestemmelse i  

 udlændingelovens § 9, stk. 1, nr. 3, under visse betingelser meddeles  

 opholdstilladelse til børn med henblik på adoption, ophold som  

 led i et plejeforhold eller   hvis særlige grunde taler derfor   ophold  

 hos barnets nærmeste familie.
 Uden for disse situationer vil det ikke være muligt  

 at få opholdstilladelse efter de ved lovforslaget foreslåede  

 bestemmelser om familiesammenføring.
 Det indebærer, at f.eks. en søster eller en  

 bror til en herboende person, der på grund af en særlig  

 kvalificeret tilknytning til den herboende person ville opfylde betingelserne  

 for at få opholdstilladelse efter den gældende bestemmelse i  

 udlændingelovens § 7, stk. 4, fremover ikke vil kunne meddeles  

 opholdstilladelse efter familiesammenføringsreglerne.
 Spørgsmål 92:
Vil den foreslåede bestemmelse i § 9 c, hvorefter  

 der efter ansøgning gives opholdstilladelse til en udlænding,  

 hvis ganske særlige grunde taler herfor, kunne anvendes til at give  

 opholdstilladelse til nære familiemedlemmer til herboende flygtninge,  

 som tidligere kunne have søgt om asyl efter § 7, stk. 4, men som efter  

 bestemmelsens ophævelse ikke længere vil kunne udnytte denne  

 mulighed og heller ikke vil kunne opfylde kravene efter de almindelige  

 familiesammenføringsregler? Svar:
 Efter ophævelsen af bestemmelsen i  

 udlændingelovens § 7, stk. 4, vil nære slægtninge til  

 herboende personer ikke længere have mulighed for at søge og  

 opnå asyl fra en dansk diplomatisk eller konsulær  

 repræsentation i udlandet.
 Der vil imidlertid fortsat være mulighed for at  

 indgive ansøgning om familiesammenføring på en dansk  

 repræsentation i udlandet.
Det fremgår af lovforslagets bemærkninger,  

 side 33, at de foreslåede ændringer af reglerne for  

 familiesammenføring vil blive administreret på en sådan  

 måde, at der meddeles tilladelse til familiesammenføring i  

 situationer, hvor en nægtelse heraf ville stride mod bl.a.
Den  

 Europæiske Menneskerettighedskonventions artikel 8 om retten til  

 familieliv.
 Det fremgår endvidere af lovforslagets  

 bemærkninger, side 67, til den foreslåede bestemmelse i  

 udlændingelovens § 9 c, at der i alle tilfælde, hvor  

 nægtelse af familiesammenføring vil være i strid med  

 Danmarks internationale forpligtelser, og hvor der ikke efter andre  

 bestemmelser er mulighed for at tillade familiesammenføring, vil  

 skulle meddeles opholdstilladelse efter den foreslåede bestemmelse i §  

 9 c, stk. 1, 1. pkt.
 Der vil således efter en konkret vurdering  

 være mulighed for at meddele opholdstilladelse efter den  

 foreslåede bestemmelse i udlændingelovens § 9 c, stk. 1, 1. pkt.,  

 til nære familiemedlemmer til herboende flygtninge, hvis nægtelse  

 af familiesammenføring ville være i strid med Danmarks  

 internationale forpligtelser, og hvis der ikke er mulighed for at tillade  

 familiesammenføring efter de almindelige bestemmelser herom.
 Spørgsmål 93:
I hvilke situationer vil der ved anvendelsen af den  

 foreslåede § 9 c i ovennævnte situation kunne undtages for de  

 almindelige krav til familiesammenføring i § 9, stk. 2-9  

 (forsørgelseskrav, tilknytningskrav m.v.) for herboende  

 flygtninge? Svar:
 I de tilfælde, hvor der meddeles opholdstilladelse  

 efter den foreslåede bestemmelse i udlændingelovens § 9 c, stk.  

 1, 1. pkt., idet nægtelse af familiesammenføring ville  

 være i strid med Danmarks internationale forpligtelser, og idet der  

 ikke er mulighed for at tillade familiesammenføring efter de  

 almindelige bestemmelser herom, jf. herved besvarelsen af  

 spørgsmål nr. 92, vil der ikke kunne meddeles afslag efter  

 bestemmelsen under henvisning til, at de i de foreslåede bestemmelser i  

 udlændingelovens § 9, stk. 2-9, nævnte betingelser ikke er  

 opfyldt.
Som eksempel på, hvem der vil kunne gives  

 opholdstilladelse efter den foreslåede bestemmelse i  

 udlændingelovens § 9 c, stk. 1, 1. pkt., kan nævnes en  

 handicappet udlænding over 18 år, der risikerer at blive  

 efterladt alene i hjemlandet, fordi resten af familien har fået  

 opholdstilladelse her i landet, og hvor den pågældende har  

 været afhængig af sin families pleje og støtte.
Der kan i  

 øvrigt henvises til bemærkningerne til den foreslåede  

 bestemmelse, side 66, hvor andre eksempler er anført.
 Spørgsmål 94:
Vil personer med »anden tilknytning til Danmark«, som  

 efter den gældende bestemmelse i udlændingelovens § 7, stk. 4,  

 kunne opnå asyl i Danmark, f.eks. tidligere studerende el. lign.,  

 på anden vis kunne opnå opholdstilladelse i Danmark efter de  

 foreslåede regler, og i givet fald efter hvilke bestemmelser? Svar:
Efter ophævelsen af bestemmelsen i  

 udlændingelovens § 7, stk. 4, vil det ikke længere være  

 muligt at søge og opnå asyl fra en dansk diplomatisk eller  

 konsulær repræsentation i udlandet.
Det gælder, uanset  

 hvilken tilknytning den pågældende har her til landet.
 Det har ikke efter andre bestemmelser i  

 udlændingeloven, herunder de med lovforslaget foreslåede  

 ændringer heraf, i sig selv betydning for muligheden for at få  

 opholdstilladelse i Danmark, om ansøgeren tidligere har opholdt sig  

 her i landet, f.eks. som studerende.
 Der vil således alene kunne meddeles  

 opholdstilladelse, hvis den pågældende i øvrigt opfylder  

 betingelserne herfor i den enkelte bestemmelse.
 Spørgsmål 103:
Vil beregningen af forsørgelsesevnen blive  

 ændret som følge af, at satserne for kontanthjælp til  

 udlændinge nedsættes (efter lovforslag nr.
L 126), eller vil det  

 stadig være satserne for fuld kontanthjælp, som indgår i  

 beregningen, jf. de nugældende regler i bekendtgørelse nr. 421  

 af 10. maj 1999? Svar:
 Der henvises til besvarelsen af spørgsmål nr.  

 6.
 Det fremgår heraf bl.a., at det er hensigten, at  

 integrationsministeren fastsætter tilsvarende regler som i  

 bekendtgørelse nr. 421 af 10. maj 1999 om, at den herboendes  

 månedlige bruttoindkomst   for at forsørgelsesevnen kan anses  

 for godtgjort   mindst skal svare til summen af det beløb, som efter  

 sociallovgivningen ville kunne udmåles i kontanthjælp til den  

 herboende, og det beløb, som ville kunne udmåles i  

 kontanthjælp til ansøgeren.
Det fremgår endvidere, at der i den forbindelse vil  

 blive taget højde for de ændrede beløbssatser, som  

 regeringen samtidig foreslår indført, og som indebærer, at  

 kun personer, som har opholdt sig i Danmark i mindst syv ud af de sidste otte  

 år, vil have ret til fuld kontanthjælp.
Personer, der har opholdt  

 sig i Danmark i mindre end syv ud af de sidste otte år, vil alene have  

 ret til en lavere ydelse (starthjælp).
 Det er på den baggrund hensigten, at  

 integrationsministeren fastsætter nærmere regler om, at den  

 herboendes månedlige bruttoindkomst   for at forsørgelsesevnen  

 kan anses for godtgjort   mindst skal svare til summen af det beløb,  

 som efter de nye, lavere satser ville kunne udmåles i starthjælp  

 til den herboende, og det beløb, som tilsvarende ville kunne  

 udmåles i starthjælp til ansøgeren.
 Spørgsmål 107:
 Ad svaret på spm. 48, jf. bilag 93.
Under henvisning til, at det forudsættes, at der  

 bliver indhentet samtykke til videregivelse af oplysninger efter  

 udlændingelovens § 9, stk. 16, hvad er så baggrunden for, at  

 netop disse oplysninger ikke kan videregives uden samtykke, mens kommunen i  

 henhold til lovforslagets § 9, stk. 15, gives mulighed for at videregive alle  

 andre oplysninger om ansøgerens og herboendes forhold, som kommunen  

 måtte finde relevante for afgørelsen af sagen, uden at indhente  

 de berørte personers samtykke? Svar:
Efter den foreslåede bestemmelse i  

 udlændingelovens § 9, stk. 16, afgiver kommunalbestyrelsen efter  

 anmodning fra Udlændingestyrelsen en udtalelse om, hvorvidt den  

 herboende person, som det påhviler at forsørge ansøgeren,  

 er i stand hertil.
Integrationsministeren fastsætter nærmere  

 regler om, hvornår det kan anses for godtgjort, at den herboende  

 person, som det påhviler at forsørge ansøgeren, er i  

 stand hertil og om kommunalbestyrelsens udtalelse.
 Den foreslåede bestemmelse i udlændingelovens  

 § 9, stk. 16, svarer indholdsmæssigt til den gældende bestemmelse  

 i udlændingelovens § 9, stk. 12, og forudsættes anvendt i  

 overensstemmelse med gældende praksis.
 Det er i den forbindelse anført i besvarelsen af  

 spørgsmål nr. 48, at Udlændingestyrelsen   i det omfang  

 det er nødvendigt efter den lovgivning, der gælder for  

 udveksling af personoplysninger   indhenter samtykke, førend styrelsen  

 anmoder kommunalbestyrelsen om en udtalelse om referencens  

 forsørgelsesevne.
 Hvis referencen ikke giver samtykke til udveksling af  

 oplysninger i forbindelse med anmodningen om kommunalbestyrelsens udtalelse  

 om den pågældendes forsørgelsesevne, kan indhentelse og  

 videregivelse af oplysninger og dokumentation ske uden samtykke i  

 overensstemmelse med reglerne i den lovgivning, der gælder for  

 udveksling af personoplysninger.
Såfremt referencen ikke giver samtykke til  

 udveksling af oplysninger og oplysningerne ikke kan indhentes og videregives  

 uden samtykke efter de almindelige regler om udveksling af personoplysninger,  

 vil det ikke være muligt for Udlændingestyrelsen at vurdere, om  

 forsørgelseskravet er opfyldt.
Udlændingestyrelsen vil herefter  

 ikke kunne meddele tilladelse til  

 ægtefællesammenføring.
 Der henvises i øvrigt til besvarelsen af  

 spørgsmål nr. 48.
 Efter den foreslåede bestemmelse i  

 udlændingelovens § 9, stk. 15, kan kommunalbestyrelsen uden samtykke  

 fra den herboende person og ansøgeren afgive en udtalelse til  

 Udlændingestyrelsen til brug for behandlingen af en sag om  

 familiesammenføring om de af kommunalbestyrelsen bekendte forhold  

 vedrørende den herboende person og ansøgeren, som  

 kommunalbestyrelsen skønner vil være af betydning for  

 afgørelsen af sagen.
Efter bestemmelsen vil en kommunalbestyrelse i alle  

 familiesammenføringssager have mulighed for at videregive oplysninger  

 til Udlændingestyrelsen, som kommunalbestyrelsen skønner vil  

 være af betydning for familiesammenføringssagen, således  

 at udlændingemyndighederne kan tage højde herfor ved  

 behandlingen af sagen.
Der kan f.eks. være tale om oplysninger, som  

 direkte angiver eller peger på, at et ægteskab er indgået  

 under tvang.
Der kan også være tale om oplysninger, som peger  

 på, at der er tale om et proformaægteskab.
 Formålet med bestemmelsen er dels at sikre det bedst  

 mulige grundlag for samarbejdet mellem udlændingemyndighederne og  

 kommunerne i sager om familiesammenføring, dels at mindske risikoen  

 for omgåelse af udlændingelovens betingelser for at opnå  

 familiesammenføring.
 Ved at undtage kommunalbestyrelsens videregivelse af  

 oplysninger til Udlændingestyrelsen fra krav om samtykke sikres det, at  

 den herboende person og ansøgeren ikke kan hindre kommunalbestyrelsen  

 i at videregive oplysningerne til Udlændingestyrelsen.
 Der henvises i øvrigt til besvarelsen af  

 spørgsmål nr. 49.
Bilag 3 Retsudvalget alm. del   bilag 562. Parallelomdelt på  

 L 152 - bilag 124 Optrykt efter ønske fra S.
 Spørgsmål 81:
 Kan ministeren bekræfte, at EU-reglerne om vandrende  

 arbejdstagere har som konsekvens, at en borger fra et andet EU-land har  

 retskrav på familiesammenføring med en ægtefælle  

 uanset følgende krav i udlændingeloven:
1.	Alderskravet 2.	Kravet om at råde over en rimelig bolig 3.	Kravet om tilknytning til Danmark 4.	Kravet om at kunne forsørge ægtefællen på  

 et kontanthjælpsniveau 5.	Kravet om, at ægteskabet ikke er arrangeret? Svar:
Efter udlændingelovens § 9 er  

 ægtefællesammenføring betinget af, at en række krav  

 er opfyldt.
Ansøgeren har således kun retskrav på  

 opholdstilladelse, hvis både ansøgeren og den herboende er fyldt  

 25 år.
Er en af parterne eller begge mellem 18 og 25 år, kan der  

 alene meddeles opholdstilladelse, hvis ægteskabet utvivlsomt må  

 anses for indgået efter den herboendes eget ønske eller  

 særlige personlige forhold i øvrigt taler herfor.  

 Opholdstilladelse kan   uanset alder   som udgangspunkt kun meddeles, hvis  

 den herboende person godtgør at råde over sin egen bolig af  

 passende størrelse.
Er den herboende ikke dansk statsborger, kan der  

 endvidere kun meddeles opholdstilladelse, såfremt ansøgerens og  

 den herboendes samlede tilknytning til Danmark mindst svarer til deres  

 samlede tilknytning til et andet land, eller såfremt særlige  

 personlige forhold i øvrigt taler herfor.
Der stilles ikke noget  

 tilknytningskrav, når den herboende er dansk statsborger.  

 Ægtefællesammenføring skal endvidere   når den  

 herboende er indvandrer   som udgangspunkt betinges af, at den herboende  

 godtgør at kunne forsørge ansøgeren.
Regeringen har den 28. februar 2002 fremsat lovforslag nr.  

 L 152 om ændring af udlændingeloven og ægteskabsloven med  

 flere love (Afskaffelse af de facto-flygtningebegrebet, effektivisering af  

 asylsagsbehandlingen, skærpede betingelser for meddelelse af  

 tidsubegrænset opholdstilladelse og stramning af betingelserne for  

 familiesammenføring m.v.). Det foreslås bl.a., at  

 ægtefællesammenføring   for at modvirke indgåelse af  

 tvangsægteskaber   kun kan finde sted, når begge parter er over  

 24 år.
Endvidere foreslås det, at tilknytningskravet  

 udstrækkes til også at gælde i de tilfælde, hvor den  

 herboende har dansk indfødsret, og at tilknytningskravet  

 skærpes, således at det fremover som udgangspunkt er en  

 betingelse for ægtefællesammenføring, at parternes samlede  

 tilknytning til Danmark er større end deres samlede tilknytning til et  

 andet land.
Ydermere foreslås det, at kravet om, at den herboende som  

 udgangspunkt skal godtgøre at være i stand til at  

 forsørge ansøgeren, udstrækkes til også at omfatte  

 de tilfælde, hvor den herboende har dansk indfødsret, har  

 statsborgerskab i et af de nordiske lande eller er flygtning.
Det  

 foreslås endvidere, at ægtefællesammenføring som  

 udgangspunkt skal betinges af, at den herboende ægtefælle stiller  

 økonomisk sikkerhed for 50.000 kr. til dækning af eventuelle  

 fremtidige offentlige udgifter til hjælp efter lov om aktiv  

 socialpolitik eller integrationsloven til ansøgeren.
Endelig  

 foreslås det, at ægtefællesammenføring   uanset  

 parternes alder   som udgangspunkt ikke kan meddeles, såfremt det  

 må anses for tvivlsomt, om ægteskabet er indgået efter  

 begge parters ønske.
 Reglerne om opholdstilladelse i udlændingelovens §§  

 7-9 finder kun anvendelse på udlændinge, der er omfattet af  

 EU-rettens regler om ophævelse af indrejse- og  

 opholdsbegrænsninger i forbindelse med arbejdskraftens fri  

 bevægelighed, etablering og udveksling af tjenesteydelser m.v.  

 (EU-reglerne), i det omfang det er foreneligt med disse regler, jf.  

 udlændingelovens § 2, stk. 3. Udlændinge, der er omfattet af  

 EU-reglerne, har stadig krav på opholdstilladelse, jf.  

 udlændingelovens § 6.
 Indenrigsministeriet har i bekendtgørelse nr. 761  

 af 22. august 1994 om ophold i Danmark for udlændinge, der er omfattet  

 af Det Europæiske Fællesskabs regler eller aftale om Det  

 Europæiske Økonomiske Samarbejdsområde som ændret  

 ved bekendtgørelse nr. 684 af 12. juli 1996  

 (EF/EØS-bekendtgørelsen) sammenskrevet de vigtigste regler om  

 ophold og beskæftigelse i Danmark for udlændinge, der er omfattet  

 af EU-reglerne.
Det følger heraf, at herboende  

 EU/EØS-borgere, der er omfattet af EU-reglerne, har ret til  

 familiesammenføring med bl.a. deres ægtefælle.
De  

 betingelser for ægtefællesammenføring, som gælder  

 efter udlændingelovens § 9   og som foreslås fremover at  

 gælde efter lovforslag nr.
L 152   stilles ikke ved  

 ægtefællesammenføring efter  

 EF/EØS-bekendtgørelsen.
 Spørgsmål 82:
 Vil ministeren bekræfte, at EU-reglerne om vandrende  

 arbejdstagere medfører, at der ikke over for EU-borgere fremover kan  

 stilles danske krav om:
 1.	At stille garanti på 50.000 kr.
2.	Yderligere tilknytningskrav 3.	Yderligere alderskrav (24 år) 4.	Hjemsendelse, hvis EU-borgeren ikke kan forsørge  

 ægtefællen fuldt ud i 7 år 5.	Lavere kontanthjælp i de første 7 år i  

 tilfælde af EU-borgeren bliver arbejdsløs? Svar:
 For så vidt angår spørgsmålet om  

 opfyldelse af alderskrav, tilknytningskrav, forsørgelseskrav og krav  

 om økonomisk sikkerhed på 50.000 kr. som betingelse for  

 ægtefællesammenføring   og som betingelse for ikke senere  

 at inddrage en opholdstilladelse på baggrund af ægteskab  

 henvises til besvarelsen af spørgsmål nr. 81.
Regeringen har den 1. marts 2002 fremsat lovforslag nr.
L  

 126 om ændring af lov om aktiv socialpolitik og integrationsloven  

 (Ændring af reglerne om ret til kontanthjælp, introduktionsydelse  

 m.v.). Det foreslås bl.a., at retten til kontanthjælp skal  

 være betinget af, at ansøgeren har opholdt sig her i riget i  

 sammenlagt 7 år inden for de seneste 8 år, dog således at  

 kravet om, at ansøgeren skal have opholdt sig her i riget i sammenlagt  

 7 år inden for de seneste 8 år, ikke gælder for  

 EU/EØS-borgere, i det omfang disse efter EU-retten er berettigede til  

 hjælpen.
 Spørgsmål 83:
Vil ministeren bekræfte, at en dansk statsborger,  

 der opnår arbejde i et andet EU-land, har ret til  

 familiesammenføring i det EU-land, hvor han arbejder, samt at reglerne  

 om vandrende arbejdstagere fører til, at han kan medtage sin  

 ægtefælle, hvis han senere opnår arbejde i Danmark, idet et  

 afslag på opholdstilladelse i dette tilfælde vil stride mod  

 princippet om arbejdskraftens frie bevægelighed ( »Det omvendte  

 diskriminationsprincip«)? Svar:
De EU-retlige regler om fri bevægelighed, etablering  

 og udveksling af tjenesteydelser m.v. finder ikke anvendelse på rent  

 interne forhold.
Det betyder, at ægtefæller til personer med  

 dansk indfødsret som udgangspunkt ikke kan opnå  

 opholdstilladelse i Danmark i medfør af EU-rettens regler om  

 ægtefællesammenføring.
Det følger dog af EF-domstolens praksis, at en EU-  

 eller EØS-borger ikke i alle tilfælde er afskåret fra at  

 påberåbe sig at være omfattet af EU-reglerne i sit eget  

 land, hvis den pågældende har gjort brug af retten til fri  

 bevægelighed, jf.
EF-domstolens dom i sag C-370/90, Singh, Saml. 1992  

 I-4265.
Singh-dommen vedrørte et tilfælde, hvor  

 ægteparret Singh havde været beskæftiget i Tyskland som  

 arbejdstagere og derefter rejste tilbage til Storbritannien for at drive  

 selvstændig virksomhed.
Fru Singh var britisk statsborger og hr.
Singh  

 var indisk statsborger.
Storbritannien inddrog hr.
Singhs opholdstilladelse,  

 men EF-domstolen fastslog, at fru Singh som statsborger i en medlemsstat  

 havde ret til at lade sig ledsage af sin ægtefælle, da hun vendte  

 tilbage til sit hjemland for at udøve selvstændig virksomhed  

 efter at have været beskæftiget som arbejdstager i en anden  

 medlemsstat.
 Domstolen lagde vægt på, at en statsborger i  

 en medlemsstat kunne opgive at gøre brug af retten til fri  

 bevægelighed, hvis statsborgeren ikke havde ret til at tage sin  

 ægtefælle og børn med tilbage til sit hjemland på  

 samme vilkår som dem, sådanne personer har krav på i en  

 anden medlemsstat.
Det bemærkes, at Storbritannien gjorde  

 gældende over for Domstolen, at en sådan ret til ophold for  

 ægtefæller ville medføre en større risiko for den  

 form for misbrug, der er knyttet til proformaægteskaber.
Hertil  

 bemærkede Domstolen, at personer, der er omfattet af traktathjemlede  

 rettigheder, ikke kan påberåbe sig disse med henblik på  

 uretmæssigt at unddrage sig en anvendelse af national lovgivning,  

 ligesom disse rettigheder ikke er til hinder for, at medlemsstaterne  

 træffer de fornødne foranstaltninger til at hindre misbrug af  

 denne art.
 Det følger således af dommen, at en dansk  

 statsborger, der har arbejdet i en anden medlemsstat, som udgangspunkt vil  

 have ret til at medtage sin ægtefælle, hvis han eller hun vender  

 tilbage til Danmark for at arbejde eller drive selvstændig  

 virksomhed.
Bilag 4 Notater fra integrationsministeren Notaterne er optrykt efter ønske fra S.
Notat om muligheden for, at en udenlandsk  

 ægtefælle kan få opholdstilladelse, når alderskravet  

 på 24 år ikke er opfyldt efter L 152 (Opregningen er ikke udtømmende) Der vil efter L 152 som udgangspunkt ikke blive givet  

 tilladelse til ægtefællesammenføring i Danmark, når  

 den ene eller begge parter er under 24 år.
Udgangspunktet fraviges,  

 hvis ganske særlige grunde taler for at give tilladelse til  

 ægtefællesammenføring i Danmark.
Det vil f.eks. være  

 tilfældet, hvor Danmark på grund af hensynet til retten til et  

 familieliv efter art. 8 i den europæiske menneskerettighedskonvention  

 er forpligtet til at tillade familiesammenføring.
Nordiske statsborgere vil fortsat kunne tage ophold i  

 Danmark uanset alder.
Tilsvarende gælder for EU/EØS statsborgere  

 i det omfang, de er omfattet af EU/EØS-reglerne (fri  

 bevægelighed mv.).
Udlændinge kan gives opholdstilladelse i Danmark med  

 henblik på deltagelse i en videregående uddannelse.
Tilladelse  

 gives normalt højst for den normerede studietid.
Udlændinge kan endvidere gives opholdstilladelse med  

 henblik på deltagelse i højskoleophold eller lignende for  

 varigheden af det pågældende kursus.
Tilladelsen gives for  

 højst 18 måneder.
Udlændinge kan herudover gives opholdstilladelse med  

 henblik på deltagelse i en grund- eller ungdomsuddannelse eller  

 lignende.
Tilladelsen gives for højst et år, men kan i  

 særlige tilfælde forlænges i yderligere et år.
Der kan desuden gives opholdstilladelse til en  

 udlænding, hvis væsentlige beskæftigelsesmæssige  

 eller erhvervsmæssige hensyn taler for det, herunder hvis  

 udlændingen kan få ansættelse inden for et fagområde,  

 hvor der er mangel på særlig kvalificeret arbejdskraft.  

 Tilladelsen gives normalt første gang for et år og kan  

 forlænges for perioder op til tre år.
Tilladelsen gælder  

 dog ikke ud over varigheden af det underliggende ansættelsesforhold.
Herudover kan udlændinge opholde sig her i landet  

 på visum   hvis det kræves i forhold til den nationalitet  

 udlændingen har   eller som visumfri   hvis visum ikke kræves.
Et  

 sådant ophold vil kunne vare i indtil 3 måneder i løbet af  

 en 6-måneders-periode regnet fra indrejsen.
Denne opholdstid, der  

 regnes fra indrejsen i Schengenlandene, er den maksimale for  

 Schengenvisa.
 Efter disse regler om ophold på grundlag af  

 Schengenvisa, der gælder tilsvarende ved visumfri ophold i  

 Schengenlandene, vil f.eks. en amerikansk statsborger, der er gift med en  

 dansk statsborger   uanset om alderskravet blokerer for en opholdstilladelse  

   kunne opholde sig visumfrit her i landet i op til 6 måneder i  

 løbet af et år.
Notat om tilknytningskravet efter L 152 Det skal fortsat være muligt at blive  

 familiesammenført med sin nærmeste familie i Danmark.
Regeringen  

 vil ikke splitte familier, som ikke har mulighed for at genoptage  

 familielivet andre steder end i Danmark, men regeringen ønsker at  

 begrænse mulighederne for, at nye familier kan bosætte sig i  

 Danmark, f.eks. når parterne ikke har en overvejende tilknytning her  

 til landet.
Der skal derfor ikke være retskrav på  

 familiesammenføring, og familiesammenføring skal fremover kun  

 gives efter en konkret og individuel vurdering på grundlag af de  

 betingelser, som opstilles herfor i loven.
Regeringen foreslår på den baggrund ved L 152,  

 at der fremover i alle sager alene kan meddeles tilladelse til  

 ægtefællesammenføring, når ægtefællernes  

 samlede tilknytning til Danmark er større end  

 ægtefællernes samlede tilknytning til et andet land  

 (tilknytningskravet). Tilknytningskravet vil gælde for både  

 herboende udlændinge og herboende personer med dansk indfødsret.  

 Det betyder, at der skal foretages en vurdering af ægtefællernes  

 samlede tilknytning til Danmark over for ægtefællernes samlede  

 tilknytning til et andet land   som udgangspunkt den  

 familiesammenførtes hjemland.
Hvis en herboende person har  

 indgået ægteskab med en person fra f.eks.
Litauen   og denne  

 ønsker at komme til Danmark på en  

 familiesammenføringstilladelse   vil der altså som udgangspunkt  

 skulle foretages en vurdering af parternes samlede tilknytning til Danmark i  

 forhold til tilknytningen til Litauen, som er ansøgerens hjemland.
 Ved vurderingen af, om tilknytningskravet er opfyldt,  

 må der foretages en afvejning af den herboende persons tilknytning til  

 Danmark på den ene side og ægtefællens tilknytning til sit  

 hjemland på den anden side samt en afvejning af den herboende persons  

 tilknytning til ægtefællens hjemland overfor  

 ægtefællens tilknytning til Danmark.
Denne vurdering indebærer inddragelse og afvejning  

 af alle relevante momenter i sagen, der kan belyse ægtefællernes  

 tilknytningsforhold.
Ved afvejningen vil der f.eks. skulle lægges  

 vægt på:
 -	længden og karakteren af ægtefællernes ophold i de  

 respektive lande, f.eks. hvor ægtefællerne har haft deres  

 opvækst og skolegang, og om den herboende har haft langvarige eller  

 hyppige ferieophold i ægtefællens hjemland.
 -	ægtefællernes uddannelses- eller arbejdsmæssige  

 tilknytningsforhold, f.eks. om den herboende har taget en kompetencegivende  

 uddannelse her i landet, og om den herboende har opnået og fortsat har  

 en fast og stabil tilknytning til det danske arbejdsmarked og denne  

 tilknytnings karakter.
 -	ægtefællernes familiemæssige bånd til Danmark  

 set i forhold til ægtefællernes familiemæssige bånd  

 til ansøgerens hjemland, f.eks. om den herboende har nære  

 familiemedlemmer bosat i ægtefællens hjemland, og om den  

 herboende har forældremyndighed eller samværsret over  

 mindreårige børn bosiddende i Danmark.
 -	sproglige færdigheder, f.eks. om ægtefællerne taler  

 dansk, og om ægtefællerne taler det sprog, som tales i  

 ægtefællens hjemland.
 Regeringen ønsker med forslaget at sikre det bedst  

 mulige udgangspunkt for en vellykket integration af det familiemedlem, der  

 ønskes familiesammenført til Danmark, og samtidig at  

 værne unge mod pres fra familien eller andre til at indgå  

 arrangerede ægteskaber eller tvangsægteskaber med en  

 ægtefælle fra et land og med en kultur, som ligger fjernt fra de  

 unges egen dagligdag og kulturelle virkelighed.
Bilag 5 Aftale mellem regeringen og Dansk Folkeparti Optrykt efter ønske fra Dansk Folkeparti.
Aftale mellem regeringen og Dansk Folkeparti  

 vedrørende lovforslag nr.
L 152 af 28. februar 2002 om ændring  

 af udlændingeloven og ægteskabsloven med flere love Regeringen og Dansk Folkeparti er enige om, at antallet af  

 udlændinge, der kommer til Danmark, skal begrænses, og at  

 lovforslag nr.
L 152 af 28. februar 2002 bidrager væsentligt til denne  

 målsætning.
I efteråret 2003 foretager regeringen og Dansk  

 Folkeparti en samlet vurdering af effekten af aftalen, jf. herved aftalens  

 punkt 3.9.d.
 Regeringen og Dansk Folkeparti er samtidig enige om  

 følgende:
1. Ændringsforslag til lovforslag nr.
L 152 af 28. februar 2002  

 om ændring af udlændingeloven og ægteskabsloven med flere  

 love a.
Den foreslåede bestemmelse om udelukkelse fra permanent  

 opholdstilladelse, hvis udlændingen er idømt mindst to års  

 fængsel for alvorlig kriminalitet, f.eks. narkotikakriminalitet,  

 fastholdes, samtidig med at det fastsættes, at udlændinge, der er  

 idømt en ubetinget straf af mindst seks måneders fængsel,  

 ikke kan få permanent opholdstilladelse før efter en  

 karensperiode på 10 år.
b.
Kravet om danskkundskaber skærpes, således at der som  

 udgangspunkt stilles krav om, at udlændingen har bestået en  

 anerkendt danskprøve på et passende niveau med hensyn til tale-  

 og læsefærdigheder og har kendskab til danske samfundsforhold.  

 Udlændingen skal betale for aflæggelse af danskprøven.  

 Kravet om bestået danskprøve vil kunne fraviges, hvis den  

 manglende beståen skyldes særlige, personlige forhold.
I  

 sådanne tilfælde vil der i stedet kunne lægges vægt  

 på udlændingens indsats for at lære dansk, herunder  

 fremmøde til danskundervisningen.
2. Ændringer til integrationsloven a.
Retskravet på bolig inden for tre måneder afskaffes.  

 Regeringen vil fastholde kommunernes pligt til at fremskaffe boliger, men i  

 stedet for retskravet indføres en bestemmelse om, at kommunerne skal  

 anvise nyankomne flygtninge en bolig snarest muligt.
Dette indebærer,  

 at kommunerne skal vurdere, om andre boligsøgende end flygtninge har  

 samme eller større behov for at få anvist en bolig.
Det vil i  

 den forbindelse være af betydning, i hvilket omfang den enkelte  

 flygtning har mulighed for et midlertidigt opholdssted, f.eks. i form af  

 højskoleophold.
b.
Kravet om, at boligen skal være »passende i forhold til den  

 enkelte flygtnings behov«, afskaffes.
I stedet præciseres det, at  

 boligen skal opfylde kravene i bygningslovgivningen.
c.
Det præciseres, at en eventuel familiesammenføring, der  

 finder sted efter boligplaceringen, ikke efter integrationsloven skal  

 udløse en ret til en større bolig.
 Et lovforslag herom skal drøftes med Kommunernes  

 Landsforening og fremsættes til efteråret, jf. punkt 3.9.c.
3. Andre initiativer på udlændinge- og  

 integrationsområdet a.
Regeringen udarbejder efter anmodning fra Dansk Folkeparti notater  

 om virkningen af udlændingepolitikken.
b.
Regeringen redegør over for Dansk Folkeparti løbende  

 for arbejdet i den af regeringen nedsatte under punkt 3.3. nævnte  

 arbejdsgruppe.
c.
Regeringen og Dansk Folkeparti drøfter løbende mulige  

 initiativer inden for udlændingeområdet, herunder lovforslag,  

 opfølgning på det under punkt 3.2. og 3.3. nævnte arbejde  

 og den under punkt 3.9.d. nævnte evaluering.
I tilfælde af en  

 pludseligt opstået massetilstrømning af flygtninge mødes  

 regeringen og Dansk Folkeparti med henblik på en drøftelse af  

 den nærmere håndtering af situationen.
d.
I efteråret 2003 foretager regeringen og Dansk Folkeparti en  

 samlet vurdering af effekten af aftalen.
e.
Dansk Folkeparti har oplyst, at partiet nedsætter en intern  

 arbejdsgruppe, der løbende følger aftalens  

 gennemførelse.
Regeringen og Dansk Folkeparti er på den baggrund  

 enige om at stemme for lovforslag nr.
L 152 af 28. februar 2002.
 I aftalen om finansloven for 2002 mellem regeringen og  

 Dansk Folkeparti har parterne fastslået: »Tiltagene på udlændingeområdet bidrager til  

 at sikre det råderum til fortsatte forbedringer på centrale  

 velfærdsområder de kommende år, som er forudsat i  

 regeringsgrundlaget på bl.a. de borgernære områder i  

 kommuner og amter «.
