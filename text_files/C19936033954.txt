Kriminalforsorgens anstalter samt Kriminalforsorgens  

 Uddannelsescenter I Vedlagt fremsendes Finansministeriets cirkulære af 28. juni 1993  

 om arbejdsgiverens pligt til at underrette arbejdstageren om vilkårene for  

 ansættelsesforholdet.
 Det fremgår heraf, at Finansministeriet og centralorganisationerne den 14.  

 juni 1993 har indgået vedlagte aftale (bilag 1) om arbejdsgiverens pligt til  

 at underrette arbejdstageren om vilkårene for ansættelsesforholdet.
 For ansatte, der ikke er omfattet af centralorganisationens  

 forhandlingskompetence, henvises der til vedlagte lov (bilag 2) om  

 arbejdsgiverens pligt til at oplyse lønmodtageren om vilkårene for  

 ansættelsesforholdet.
II.
Aftalen træder i kraft 1. juli 1993 og har virkning for  

 aftaler om ansættelsesforhold, som indgås den 1. juli 1993 eller senere.
Det  

 er dog en forudsætning, at ansættelsesforholdet har en varighed på mere end 1  

 måned og en gennemsnitlig ugentlig arbejdstid, som overstiger 8 timer.
III.
Ifølge aftalens § 2 skal arbejdsgiveren give arbejdstageren  

 oplysninger om følgende forhold:
 1. Arbejdsgiverens og arbejdstagerens identitet.
 2. Arbejdsstedets beliggenhed eller i mangel af et  

 fast arbejdssted eller et sted, hvor arbejdet hovedsagelig udføres, oplysning  

 om, at arbejdstageren er beskæftiget på forskellige steder, samt om hovedsæde  

 eller arbejdsgiverens adresse.
 3. Beskrivelse af arbejdet eller angivelse af  

 arbejdstagerens titel, rang, stilling eller jobkategori.
 4. Ansættelsesforholdets begyndelsestidspunkt.
 5. Ansættelsesforholdets forventede varighed, hvor der  

 ikke er tale om tidsubestemt ansættelse.
 6. Arbejdstagerens rettigheder med hensyn til betalt  

 ferie, herunder om der udbetales løn under ferie.
 7. Varigheden af arbejdstagerens og arbejdsgiverens  

 opsigelsesvarsler eller reglerne herom.
8. Den gældende eller aftalte løn, som arbejdstageren  

 har ret til ved ansættelsesforholdets påbegyndelse, samt tillæg og andre  

 løndele, der ikke er indeholdt heri, f.eks. pensionsbidrag og eventuel kost  

 og logi.
Endvidere skal der oplyses om lønnens udbetalingsterminer.
 9. Den normale daglige eller ugentlige arbejdstid.
 10. Angivelse af, hvilke kollektive overenskomster  

 eller aftaler der regulerer arbejdsforholdet.
 Disse oplysninger skal gives senest 1 måned efter, at ansættelsesforholdet  

 er påbegyndt.
IV.
Opmærksomheden henledes i øvrigt på, at arbejdsgiveren, for så  

 vidt angår aftale om ansættelsesforhold, som er indgået før 1. juli 1993, og  

 som fortsat består efter 1. juli 1993, på lønmodtagerens anmodning er  

 forpligtet til senest 2 måneder efter anmodningen at give lønmodtageren de  

 under punkt III nævnte oplysninger, som lønmodtageren ikke i forvejen har  

 fået skriftligt.
 Direktoratet forventer snarest at udsende vejledende standardkoncepter til  

 brug for ansættelse.
 E.B.
