Bekendtgørelse om Øresundsgrænsegængercenter I medfør af § 1 C i lov om skattemyndighedernes  

 organisation og opgaver m.v. (skattestyrelsesloven), jf. lovbekendtgørelse  

 nr.  

 805 af 24. september 2003, fastsættes:
 § 1.  

  

 Der  

 oprettes et center i den danske del af Øresundsområdet til forvaltning af de  

 skattemæssige forhold vedrørende personer som nævnt i § 2. Opgaven  

 udføres  

 af Københavns kommune og Helsingør kommune mod et vederlag, som er fastlagt i  

 § 4. Ved den danske del af Øresundsområdet forstås: Frederiksborgs,  

 Københavns, Roskildes, Storstrøms og Vestsjællands amtskommuner samt  

 Bornholms  

 regionskommune, Københavns kommune og Frederiksberg kommune.
 Stk. 2.  

  

 Den  

 centrale told- og skatteforvaltning udarbejder efter samråd med de to  

 kommuner  

 hvert år en plan for centrets ligningsarbejde, jf. skattestyrelseslovens §1,  

 stk. 1.
 Stk. 3.  

  

 Kommunalbestyrelserne  

 i Københavns kommune og Helsingør kommune udpeger en person, der er ansat i  

 en  

 af de to kommuner, til at have det øverste ansvar for det arbejde, som  

 centret  

 udøver som en skattemyndighed.
 Stk. 4.  

  

 Kommunalbestyrelserne  

 i Københavns kommune og Helsingør kommune vælger efter reglerne i  

 skattestyrelseslovens § 6 ét fælles skatteankenævn til at behandle  

 klager  

 over centerets afgørelser.
§ 2.  

  

 Begrænset  

 skattepligtige, der er hjemmehørende i Sverige, henføres til skattemæssig  

 forvaltning i centeret, hvis indkomsten efter stk. 4-5 inden fradrag for  

 arbejdsmarkedsbidrag, særligt pensionsbidrag og udgifter, jf. dog  

 stk. 4,  

 nr. 4, overstiger 150.000 kr. i løbet af indkomståret.
Omfatter  

 indkomstansættelsen for en begrænset skattepligtig en kortere periode end 1  

 år,  

 nedsættes beløbet på 150.000 kr. i 1. pkt. forholdsmæssigt, således at  

 beløbet  

 fastsættes efter forholdet mellem skattepligtsperioden og et helt indkomstår.
 Stk. 2.  

  

 Begrænset  

 skattepligtige, som er hjemmehørende i Sverige og har indkomst som nævnt i  

 stk. 4-5, men ikke opfylder betingelserne i stk. 1, henføres til  

 skattemæssig forvaltning i centeret, hvis personen anmoder herom.
Stk. 3.  

  

 Henførelsen  

 til centret sker på baggrund af de forventede indkomstforhold for  

 indkomståret.  

 De forventede indkomstforhold for de kommende tre indkomstår kan tillige  

 tages  

 i betragtning, hvis personligt arbejde, selvstændig erhvervsvirksomhed m.v.  

 påbegyndes i indkomståret.
En begrænset skattepligtig, som i det forudgående  

 indkomstår var henført til centret, forbliver henført til centret, når  

 personen  

 i indkomståret forventer at have indkomst som nævnt i stk. 4-5.
 Stk. 4.  

  

 Følgende  

 indkomster medregnes ved opgørelsen i stk. 1:
 1)  

 	  

    

 Indkomst fra  

 personligt arbejde, jf. kildeskattelovens § 2, stk. 1, litra a, g  

 og  

 k, udført på en arbejdsplads i den danske del af Øresundsområdet, herunder på  

 et luftfartøj med hjemsted i den danske del af Øresundsområdet.
 2)  

 	  

    

 Indkomst fra  

 personligt arbejde efter kildeskattelovens § 2, stk. 1, litra j,  

 udført om bord på skib i færgefart mellem Sverige og en havn i den danske del  

 af Øresundsområdet.
 3)  

 	  

    

 Vederlag i penge samt  

 i forbindelse hermed ydet fri kost og logi til en person, der stilles til  

 rådighed, jf. kildeskattelovens § 2, stk. 1, litra c, for at udføre  

 arbejde i den danske del af Øresundsområdet.
 4)  

 	  

    

 Indkomst efter  

 fradrag af samtlige udgifter afholdt for at erhverve indkomsten efter  

 statsskattelovens § 6, litra a, fra selvstændig erhvervsvirksomhed, jf.  

 kildeskattelovens § 2, stk. 1, litra d, med fast driftssted i den  

 danske del af Øresundsområdet.
 5)  

 	  

    

 Pension og ventepenge  

 samt lignende skattepligtige ydelser, når disse har sammenhæng med et  

 tidligere  

 tjenesteforhold, jf. kildeskattelovens § 43, stk. 2, litra b.
 6)  

 	  

    

 Folkepension,  

 invalidepension og andre skattepligtige sociale ydelser, samt skattepligtige  

 stipendier, der udbetales i henhold til lov om Statens Uddannelsesstøtte, jf.  

 kildeskattelovens § 43, stk. 2, litra c.
 7)  

 	  

    

 Arbejdsløshedsdagpenge,  

 strejke- og lockoutgodtgørelser samt dagpenge efter loven om dagpenge ved  

 sygdom og fødsel, jf. kildeskattelovens § 43, stk. 2, litra d.
 8)  

 	  

    

 Indkomstskattepligtige  

 udbetalinger som nævnt i § 20, stk. 1 og 2, og § 46,  

 stk. 1, i lov om beskatning af pensionsordninger m.v., jf.  

 kildeskattelovens § 43, stk. 2, litra f.
 Stk. 5.  

  

 Indkomster  

 efter stk. 4, nr. 5-8, kvalificerer kun til forvaltning i centret, hvis  

 personen senest havde bopæl i en kommune i den danske del af Øresundsområdet  

 eller hvis personen umiddelbart inden modtagelsen af indkomst som nævnt i  

 stk. 4, nr. 5-8, opfyldte betingelserne for at blive henført til  

 centret.
 Stk. 6.  

  

 Fuldt  

 skattepligtige efter kildeskattelovens § 1, som har indkomst som nævnt i  

 stk. 4-5 og som efter den nordiske dobbeltbeskatningsoverenskomst er  

 hjemmehørende i Sverige, henføres til skattemæssig forvaltning i centeret,  

 hvis  

 personen anmoder herom. Ægtefæller til personer, der henføres til centret  

 efter  

 1. pkt., skal ligeledes henføres til centret, når de er omfattet af  

 kildeskattelovens § 4, stk. 2. Stk. 3 finder tilsvarende  

 anvendelse.
§ 3.  

  

 Centret  

 overtager funktionen som den kommunale skattemyndighed vedrørende de i  

 § 2  

 nævnte personer.
Centret foretager skatteansættelsen for dødsboer efter  

 personer, som ved dødsfaldet var henført til centret.
Slutligningskommune i  

 henhold til kommuneskattelovens § 9 fastsættes efter §§ 14-17, jf.  

 § 7, i bekendtgørelse om opkrævning af indkomstskat samt kommunal og  

 amtskommunal ejendomsværdiskat for personer m.v.
Stk. 2.  

  

 Ophører en  

 persons fulde skattepligtig efter kildeskattelovens § 1 eller bliver  

 personen efter den nordiske dobbeltbeskatningsoverenskomst hjemmehørende i  

 Sverige og skal personen henføres til centret, sker henførelsen fra og med  

 fraflytningstidspunktet.
Herefter er centret ligningsmyndighed, herunder  

 forskudsregistreringsmyndighed, og skatteansættelsen vedrørende  

 fraflytningsindkomståret foretages af centret.
Den afsluttende  

 skatteansættelse  

 ved fraflytningen foretages dog af den hidtidige kommunale skattemyndighed.  

 Skatteansættelser vedrørende indkomstår før fraflytningen behandles af den  

 hidtidige kommunale skattemyndighed.
 Stk. 3.  

  

 Bliver en  

 person, som er henført til centret, fuldt skattepligtig efter  

 kildeskattelovens  

 § 1 eller hjemmehørende i Danmark efter den nordiske  

 dobbeltbeskatningsoverenskomst, varetager centret funktionen som den  

 kommunale  

 skattemyndighed for så vidt angår det igangværende indkomstår.
§ 4.  

  

 Udgifter  

 til drift af centret, jf. § 1, stk. 1, finansieres af de kommuner,  

 som efter §§ 14-17 i bekendtgørelse om opkrævning af indkomstskat samt  

 kommunal og amtskommunal ejendomsværdiskat for personer m.v. er  

 slutligningskommune for de pågældende personer, jf. § 2.  


  

 Udgifterne fordeles forholdsmæssigt på  

 de i 1. pkt. nævnte kommuner efter det samlede mandtal, der er overført til  

 centret.
Ved opgørelsen af dette mandtal bortses dog fra personer, hvor  

 Sverige  

 efter dobbeltbeskatningsoverenskomsten har beskatningsretten til den  

 pågældende  

 indkomst.
 Stk. 2.  

  

 Opgørelse,  

 fordeling og opkrævning af betaling fra de respektive kommuner foretages af  

 centret, ligesom kommunernes betaling sker direkte til centret.
Stk. 3.  

  

 Udgifterne  

 til driften fastsættes på grundlag af det samlede antal årsværk, der anvendes  

 til varetagelse af centrets opgaver.
Den årlige udgift pr. årsværk fastsættes  

 til 349.000 kr. til løn og 97.800 kr. til overhead (P/L-niveau 2003). Ved  

 opgørelsen af det anvendte antal årsværk medregnes årsværk anvendt til  

 sekretariatsbehandling af klagesager til forelæggelse for skatteankenævnet .
Stk. 4.  

  

 Betalingen  

 sker forud to gange årligt, hver 1. januar og 1. juli.
Efter planperiodens  

 udløb opgøres det faktiske ressourceforbrug således at der kan ske  

 efterregulering med henholdsvis tilbagebetaling eller efterbetaling.  

 Efterreguleringen sker pr. førstkommende 1. januar.
Første opgørelse og  

 regulering sker efter udløbet af planperioden, der slutter den 30. juni 2005.
 Stk. 5.  

  

 Det i  

 stk. 4 opgjorte ressourceforbrug danner samtidigt grundlag for  

 acontobetaling med virkning fra samme tidspunkt som nævnt i stk. 4, 3.  

 pkt.
Stk. 6.  

  

 Efter afslutning  

 af planperioden der udløber 30. juni 2006 foretages en evaluering af  

 ressourceforbruget med henblik på at vurdere, om den samlede ressourceindsats  

 er passende.
Vurderingen skal således kunne indgå ved overvejelserne om en  

 forlængelse af aftalen med Københavns kommune og Helsingør kommune om fortsat  

 drift af centret.
 Stk. 7.  

  

 Acontobetalingen indtil udløbet af planperioden der slutter 30. juni 2005  

 fastsættes på grundlag af centrets skøn på 18 årsværk over  

 ressourceforbruget.
 § 5.  

  

 Bekendtgørelsen  

 træder i kraft den 1. januar 2004.
