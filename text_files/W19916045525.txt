Konkurrenceankenævnet har stadfæstet Konkurrencerådets afgørelse (* 2)  

 om, at en samarbejdsaftale mellem KTAS og L.M.
Ericsson er anmeldelsespligtig  

 i henhold til konkurrencelovens § 5, stk. 1.
Det forhold, at der er tale om en eneforhandlingsaftale, kan ikke i  

 sig selv anses for afgørende for, om der foreligger anmeldelsespligt.
På  

 markedet for PABC-omstillingsanlæg gælder imidlertid særlige strukturelle  

 forhold, og liberaliseringen af markedet den 1. juli 1990 har antagelig ikke  

 medført væsentlige ændringer heri.
År 1991, den 30. april, blev i sagen j.nr. 90-39.678 KTAS ctr.  

 KonkurrenceRådet afsagt sålydende KENDELSE:
1. Ved skrivelse af 10. juli 1990 har advokat Erik Mohr Mersing på vegne  

 KTAS klaget over en af KonkurrenceRådet den 20. juni 1990 truffet afgørelse,  

 hvorved rådet bestemte, at den mellem KTAS og L.M.
Ericsson A/S indgåede  

 eneforhandlingsaftale - vedrørende PABC-anlæggene MD 110 og BCS 150 - med  

 tilhørende bilag er anmeldelsespligtig efter konkurrencelovens § 5, stk. 1.
 Klageren har påstået afgørelsen ophævet.
 KonkurrenceRådet har påstået afgørelsen stadfæstet.
 Sagen har været mundtligt forhandlet.
 2. Rådets skrivelse af 20. juni 1990 er sålydende:
»KonkurrenceRådet har på sit møde, onsdag den 20. juni 1990,  

 behandlet spørgsmålet om anmeldelsespligt i medfør af konkurrencelovens § 5,  

 stk. 1, for så vidt angår den mellem KTAS og L.M.
Ericsson A/S pr. 1. februar  

 1990 indgåede eneforhandlingsaftale vedrørende PABC-anlæggene MD 110 og BCS  

 150.
Aftalen består af en samarbejds- og en distributionsaftale samt 4  

 underbilag.
Underbilag 1 er en beskrivelse af aftalens produktsortiment.  

 Underbilag 2 indeholder salgs- og leveringsbetingelser samt KTAS«  

 indkøbspriser hos L.M.
Ericsson for MD 110. For BCS 150 er det tilsvarende  

 underbilag 2 a endnu ikke udarbejdet.
Underbilag 7 omhandler priser for  

 teknisk support på MD 110 fra L.M.
Ericsson.
Aftalen giver KTAS mulighed for  

 yderligere eneforhandling af andre telekommunikationsprodukter fra L.M.  

 Ericsson.
Aftalen indeholder en række bestemmelser og forpligtelser angående  

 samarbejdet mellem KTAS og L.M.
Ericsson, bl.a. gensidig information om  

 markedsforhold, om forventede afsætningsstørrelser, om udgangspunktet for  

 KTAS' salgspriser og om eventuelle fremtidige reguleringer af  

 indkøbspriserne, som følge af ændringer i markedsforholdene.
Aftalen  

 indeholder desuden en række hensigtserklæringer, bl.a. om de konkurrerende  

 teleselskabers mulighed for at kunne levere MD 110 til eksisterende kunder.
I denne anledning skal man meddele, at KonkurrenceRådet vedtog, at den  

 mellem KTAS og L.M.
Ericsson indgåede eneforhandlingsaftale med tilhørende  

 bilag er anmeldelsespligtig efter konkurrencelovens § 5, stk. 1.
Rådet vedtog videre, at offentliggørelse af aftalens bilag 2 og 7, indtil  

 videre afventer stillingtagen til spørgsmålet om offentlighed omkring  

 eventuelle øvrige dominerende teleselskabers indkøbspriser.
Dette spørgsmål  

 vil blive forelagt Rådet i løbet af efteråret.
 Endelig vedtog Rådet, at resultatet af forhandlingerne om Jysk Telefons og  

 Fyns Telefons fremtidige muligheder for at kunne levere MD 110 skal  

 forelægges KonkurrenceRådet med henblik på en bedømmelse efter bestemmelserne  

 i konkurrencelovens § 11, så snart resultatet af disse forhandlinger  

 foreligger.
 Det bemærkes, at eventuelle fremtidige underbilag til aftalen skal  

 fremsendes til KonkurrenceRådet, såsnart disse bilag er udarbejdet.
Rådet lagde i sin afgørelse bl.a. vægt på, at L.M.
Ericsson har  

 markedsandele på henholdsvis ca. 41% for samtlige PABC-anlæg og på ca. 59%  

 for større anlæg (MD 110) i Danmark, at der på markedet for PABC-anlæg er to  

 store udbydere, at der er tale om et lavvækstmarked, og at substitution først  

 og fremmest sker med nyanskaffelser eller større udvidelser.
Rådet var  

 opmærksom på, at den stedfundne liberalisering har ændret markedet.' 3. Klagerens argumentation.
 Klageren har anført, at Rådets afgørelse er truffet, uden at der er taget  

 hensyn til, at konkurrenceforholdene er ændret ved liberaliseringen den 1.  

 juli 1990. Rådet har kun nævnt, at man var opmærksom på, at liberaliseringen  

 har ændret markedet, men har reelt lagt forholdene inden liberaliseringen til  

 grund uden at have bevist eller sandsynliggjort, at markedsforholdene er  

 uændrede.
 Efter klagerens opfattelse er der sket en væsentlig ændring med det  

 marked, som aftalen gælder for, idet den eneret, klageren hidtil har haft til  

 at opstille omstillingsanlæg og servicere eksisterende kunder, er ophævet.
 Herefter har alle ret til at levere typegodkendte omstillingsanlæg,  

 hvilket betyder en væsentlig ændring i markedsforholdene.
Klageren har som eksempel på liberaliseringens betydning nævnt, »at  

 allerede den dag, liberaliseringen blev gennemført, indgik JTAS en  

 opsigtvækkende aftale med Den Danske Bank.
Den Danske Banks hovedsæde - der  

 ligger i KTAS« tidligere monopolområde - skal i henhold til aftalen  

 forsynes med et nyt PABC-anlæg, der gennem JTAS leveres af Northern Telecom.  

 JTAS køber ifølge dagspressens oplysninger Den Danske Banks tidligere  

 omstillingsanlæg for omkring 11 mio. kr. og sælger til gengæld et  

 omstillingsanlæg fra Northern Telecom for ca. 26 mio. kr.
Tilsvarende kunne dagspressen den 2. august 1990 offentliggøre, at Jysk  

 Telefon havde indgået aftale med Det Berlingske Hus om at levere et  

 omstillingsanlæg til Berlingske for 7 mio. kr.
Der var her - som i tilfælde  

 med Den Danske Bank -afgivet tilbud fra både KTAS og JTAS.' Klageren har endvidere anført, at aftalen mellem KTAS og L.M.
Ericsson A/S  

 ikke indeholder den fornødne konkurrencebegrænsning for at pålægge  

 anmeldelsespligt i henhold til konkurrencelovens § 5, stk. 1.
En eneforhandlingsaftale kan efter fast administrativ praksis ikke  

 begrunde anmeldelsespligt, og eneforhandlingsaftaler er da heller ikke  

 tidligere blevet anmeldt.
Det må, for at en eneforhandlingsaftale bliver  

 anmeldelsespligtig, yderligere kræves, at den indeholder særlige  

 konkurrencebegrænsninger, og denne betingelse er ikke opfyldt i denne sag.
Dette synspunkt er i overensstemmelse med EØF-traktaten.
Aftalen er  

 omfattet af gruppefritagelsesordningen, jf. forordning nr. 1983/83 om  

 anvendelse af traktatens atikel 85, stk. 3, på kategorier af  

 eneforhandlingsaftaler.
Aftalen indeholder ingen konkurrencebegrænsning, der skal begrænse  

 virkningerne af liberaliseringen den 1. juli 1990. Aftalen indeholder derimod  

 nogle hensigtserklæringer, og der skal indgås nogle tillægsaftaler, men det  

 er bestemt ikke meningen, at der med udgangspunkt i disse skal fastsættes  

 konkurrencebegrænsninger.
Først når disse aftaler foreligger, kan der tages  

 stilling til, om de er anmeldelsespligtige.
 Der kan ikke argumenteres for en anmeldelsespligt alene med henvisning  

 til, hvad aftalekomplekset ville kunne udbygges til.
Dette er en rent hypotetisk situation.
Alle aftaler ville i så fald  

 »kunne« virke konkurrencebegrænsende.
 Konkurrencelovens § 5, stk. 1, giver kun fornuftig mening, hvis den mulige  

 dominerende indflydelse skyldes eksisterende konkurrencebegrænsninger i  

 aftalekomplekset.
 Aftalen, som den foreligger, hverken kan eller vil kunne udøve dominerende  

 indflydelse.
 Klageren har yderligere anført, at der ikke foreligger den fornødne  

 markedsdominans.
I betænkning nr. 1075/1986 om modernisering af monopolloven og pris- og  

 avanceloven s. 267 nævnes i forbindelse med en gennemgang af  

 markedsdominansbegrebet, at »dette indebærer efter udvalgets opfattelse,  

 at en automatisk anvendelse af markedskriteriet alene på markedsandele under  

 40-45% ikke bør finde sted«.
I forbindelse hermed har klageren oplyst,  

 at tidligere oplysninger om en markedsandel for klageren på 41% for klageren  

 ikke længere er gældende.
Markedsandelen er nu lavere.
Klageren har herved henvist til, at det i overensstemmelse med  

 bemærkningerne til konkurrenceloven (FT 1988/89, tillæg A, spalte 4479) og  

 betænkning 1075, side 268 må indgå i vurderingen, om den pågældende  

 indflydelse kan opretholdes i en længere periode, hvilket afhænger af, om der  

 på det pågældende marked findes adgangsbarrierer.
Klageren har i forbindelse  

 hermed oplyst, at KTAS næppe har mulighed for at bevare sin indflydelse.
Om den internationale konkurrence har klageren oplyst: »Ved den  

 konkurrenceretlige vurdering er det afgørende, at der allerede på nuværende  

 tidspunkt er 5 kapitalstærke konkurrenter til L.M.
Ericsson.
Hertil kommer  

 imidlertid, at det er forkert at se bort fra den potentielle udenlandske  

 konkurrence, således som KonkurrenceRådet gør det.
Den danske telesektor har  

 traditionelt vist sig at være et hurtigt reagerende marked.
Markedet er meget lille og rummer derfor en beskeden risiko for store  

 virksomheder, som der her er tale om.
Det danske marked benyttes da også ofte  

 som testmarked for højteknologiske produkter.
 Det må endvidere tages med i betragtning, at de store, udenlandske  

 potentielle leverandører naturligvis i deres overvejelser må medtage, at der  

 på det danske marked vil være mulighed for afsætning af mange andre produkter  

 end PABC-omstillingsanlæg, blandt andet telefonapparater, modems og  

 mobiltelefoner.
Hvis en af de nuværende potentielle udenlandske leverandører skulle  

 beslutte sig for at gå ind på det danske marked, ville de derfor i givet fald  

 ikke skulle nøjes med at se på den mulige indtjening ved salg af  

 PABC-omstillingsanlæg.« Ifølge Rådet udgør markedet »et omsætningsmæssigt meget væsentligt  

 område«.
Dette er efter klagerens opfattelse ikke rigtigt, idet markedet  

 for eksisterende anlæg kun udgør ca. 10% af totalsalget af MD 110. Det er  

 således en misforståelse, at dette delmarked har særlig betydning ved en  

 vurdering af konkurrenceforholdene.
 4. Rådets argumentation.
 Rådet har anført, at anmeldelsespligten i lovens § 5 skal ses i sammenhæng  

 med lovens overordnede målsætning om opnåelse af den størst muligt  

 effektivitet i produktion og omsætning af varer og tjenesteydelser.  

 Offentlige og private virksomheder er i den henseende ligestillet i henhold  

 til lovens § 2.
Effektiviteten opnås ved fri adgang til markedet. »Det væsentligste  

 middel til at skabe virksom konkurrence og dermed fremme effektiviteten er  

 størst mulig gennemsigtighed vedrørende konkurrenceforhold.
For at sikre  

 gennemsigtigheden fastslår konkurrencelovens § 5, at der indtræder  

 anmeldelsespligt for aftaler, der udøver eller vil kunne udøve dominerende  

 indflydelse på et markedsområde, senest 14 dage efter aftalen er truffet med  

 henblik på offentliggørelse.
Det må således understreges, at  

 aftalebestemmelser, der vil kunne anvendes til at udøve en dominerende  

 indflydelse, er tilstrækkeligt grundlag for umiddelbar anmeldelsespligt i  

 henhold til lovens § 5.« Rådets afgørelse af 20. juni 1990 er truffet for at tilgodese disse  

 forhold.
Der kan særligt henvises til såvel strukturen som adfærden på  

 markedet.
Det er Rådets opfattelse, at »på markedet for  

 PABC-omstillingsanlæg gælder særlige strukturelle forhold, der efter  

 KonkurrenceRådets vurdering bevirker, at liberaliseringen pr. 1. juli 1990  

 ikke umiddelbart vil influere nævneværdigt på L.M.
Ericssons dominerende  

 position på markedet.« Den eneret, KTAS havde inden liberaliseringen den 1. juli 1990, har  

 betydet, at der i KTAS' hidtidige koncessionsområde allerede er opstillet  

 adskillige PABC-omstillingsanlæg, der er leveret af L.M.
Ericsson A/S.
Af  

 tekniske årsager er det ikke ved udvidelse og servicering af disse anlæg  

 muligt at substituere med andre fabrikater.
Kunderne er således fortsat nødt  

 til at benytte den hidtidige producent.
Da markedet for eksisterende anlæg  

 udgør et omsætningsmæssigt væsentligt område, er denne indskrænkning i  

 konkurrencen betydende.
Herudover anfører rådet, at det vil være vanskeligt for nye leverandører  

 at etablere sig på markedet.
Det kræver et effektivt virkende servicenet.
De hensigtserklæringer, aftalen mellem KTAS og L.M.
Ericsson A/S  

 indeholder, åbner efter Rådets opfattelse »mulighed for at L.M.
Ericsson  

 og KTAS kan udøve en konkurrenceforvridende adfærd ved at etablere asymmetri  

 i vilkårene for servicering af de eksisterende kunder, der er væsentlig for  

 omsætningen.
I kraft af KTAS« størrelse, ressourcer og erfaring med MD  

 110, kan det forventes, at KTAS vil overtage en stor del af markedet i Fyns  

 Telefons koncessionsområde.
Herudover muliggør de aftalte forhandlinger med de nævnte selskaber en  

 prisuniformering af udstyr og servicering, som vil kunne neutralisere  

 priskonkurrencen mellem alternative distributører og serviceudbydere af  

 identisk materiale fra L.M.
Ericsson.' Rådet har henvist til sit notat af 14. juni 1990 om eneretsaftalen.
I  

 dette konkluderes på s. 14, »at eneforhandlingsaftalen mellem KTAS og  

 L.M.
Ericsson principielt gælder for hele Danmark, at aftalen tilstræber at  

 opveje virkningerne af liberaliseringen af teleterminalmarkedet pr. 1. juli i  

 år, at nye forhandlere/-leverandører vil få svært ved at etablere sig på det  

 danske marked, samt at KTAS fremover vil stå for hovedparten af servicering  

 og vedligeholdelse af MD 110 i Danmark.« De af klageren nævnte 2 leverancer af større anlæg, som JTAS har  

 foretaget, giver efter Rådets opfattelse ikke mulighed for at vurdere, om der  

 er sket ændringer i markedsforholdene.
Med konkurrenceloven er der sket en nyskabelse med hensyn til behandlingen  

 af eneforhandlingsaftaler.
I betænkning nr. 1075/1986, side 282, er om  

 eneforhandlingsaftaler således anført: »Udvalget finder, at  

 bestræbelserne på i videst muligt omfang at åbne salgssystemer med henblik på  

 at skabe fri tilgang og forudsætninger for strukturtilpasning også under en  

 ny konkurrencelov bør tillægges afgørende vægt.
På den anden side kan  

 eneforhandleraftaler bidrage til effektivisering af omsætningen.
Alt i alt  

 finder udvalget, at eneforhandleraftaler bør bedømmes på samme grundlag som  

 åbne selektive salgssystemer.
Konkurrencemyndigheden bør således ikke for  

 fremtiden lægge vægt på udtalelserne om eneforhandleraftaler i forarbejderne  

 til monopolloven.« Hvad angår gruppefritagelsesordningen i EØF-traktatens art. 85 er aftalen  

 i overensstemmelse hermed.
Dette indebærer imidlertid ikke, at aftalen dermed  

 også falder uden for art. 86.
 Skulle KTAS ikke fastholde sin dominerende indflydelse på markedet, vil  

 Rådet naturligvis tage spørgsmålet om anmeldelsespligt op til overvejelse.
Ved afgørelsen om anmeldelsespligt fandt Rådet, at aftalens bilag om  

 forretningsbetingelser, priser og teknisk assistance ikke burde  

 offentliggøres, så længe der ikke er taget stilling til eventuelle andre  

 dominerende selskabers indkøbspriser for tilsvarende anlæg.
Herved undgås, at  

 der opstår skævheder i offentlighedens adgang til prisinformationer på det  

 danske marked for PABC-anlæg.
 5. Nævnets bemærkninger:
I tiden op til den 1. juli 1990 havde KTAS inden for sit koncessionsområde  

 en monopolstilling på det danske marked med en deraf følgende dominerende  

 position på markedet også for L.M.
Ericsson A/S.
Navnlig på grund af det  

 oplyste om de særlige strukturelle forhold inden for det område, som  

 eneforhandlingsaftalen angår, er der ikke grundlag for at antage, at  

 liberaliseringen den 1. juli 1990 har medført væsentlige ændringer i dette  

 marked.
 Det forhold, at der er tale om en eneforhandlingsaftale kan ikke i sig  

 selv anses for afgørende for, om der foreligger anmeldelsespligt efter  

 konkurrencelovens § 5, stk. 1.
 Af de grunde, der er anført i KonkurrenceRådets afgørelse af 20. juni  

 1990, tiltræder ankenævnet herefter, at der er pålagt klageren  

 anmeldelsespligt som sket, og nævnet stadfæster derfor Rådets afgørelse.
 Herefter bestemmes:
 KonkurrenceRådets afgørelse af 20. juni 1990 stadfæstes.
