(De højere uddannelsesinstitutioner) I.
Der er mellem Finansministeriet og Akademikernes Centralorganisation  

 indgået medfølgende aftale af 26. oktober 1988 om tilføjelse til  

 protokollater af 24. juli 1984 om ændret stillingsstruktur ved de højere  

 uddannelsesinstitutioner.
Aftalen er af Finansministeriet tilsendt  

 Undervisningsministeriet ved skrivelse af 27. oktober 1988, der vedlægges i  

 kopi.
Der indføres ved aftalen stillinger for lektorer med særlige  

 kvalifikationer.
Stillingerne er personlige og indebærer omdannelse af  

 bestående lektorstillinger i form af et højere tillæg til overenskomstlønnen  

 for indehavernes ansættelsestid, og der sker som anført i Finansministeriets  

 skrivelse ikke iøvrigt ved omdannelsen nogen ændring i ansættelsesforhold  

 eller i stillingsindhold eller i bevillingsmæssig henseende.
Der henvises til bilag til aftalen indeholdende oversigt over antallet af  

 stillinger som lektor med særlige kvalifikationer me d fordeling på institutioner og hovedområder.
Besættelse af stillingerne sker efter internt opslag og ansøgning samt  

 bedømmelse af ansøgerne i et fagkyndigt udvalg.
Udvalg nedsættes for hvert af  

 de berørte fagområder på institutionen og skal bestå af 3 eller 5 medlemmer.
Det skal understreges, at det vil være en betingelse for overgang til  

 ansættelse i en af de nævnte stillinger, at ansøgeren har ydet særlig  

 kvalificeret og dokumenteret videnskabelig indsats eller har dokumenteret  

 særlig kvalificeret pædagogisk indsats.
Der skal således være dokumenteret  

 kvalifikationer ud over, hvad der normalt kan kræves af lektorer ansat efter  

 den gældende ordning.
En særlig kvalificeret videnskabelig indsats vil kunne være dokumenteret  

 ved en dansk doktorgrad eller på anden måde.
Selvom indholdet i den hidtidige  

 stilling efter § 5, stk. 3, i aftalen vil være grundlag for bedømmelsen, vil  

 det i almindelighed ikke i denne sammenhæng være nødvendigt, at der som ved  

 ny besættelse af videnskabelige stillinger foretages en nærmere bedømmelse af  

 andre kvalifikationer end de forskningsmæssige, men det må forudsættes, at  

 der som helhed betragtet har været tale om en tilfredsstillende varetagelse  

 af de med lektorstillingen forbundne opgaver, ligesom det vil være en  

 forudsætning, at der ikke kun foreligger dokumentation for en tidligere  

 præsteret videnskabelig indsats, men at den pågældende fortsat er  

 videnskabelig aktiv på højt niveau.
Drejer det sig om særlig kvalificeret pædagogisk indsats, vil det være en  

 forudsætning for en positiv bedømmelse, at den dokumenterede indsats, der er  

 henvist til, f.eks. udarbejdelse af lærebøger, på tilsvarende måde er på et  

 højt fagligt niveau.
Det må desuden være en forudsætning, at der også i  

 tilfælde af denne art er tale om en i det hele tilfredsstillende varetagelse  

 af de opgaver, der er henlagt til stillingen, og om en fortsat aktiv indsats,  

 som opfylder de niveaumæssige krav, der må stilles i denne forbindelse.
Det  

 må bero på forholdene, om der er fornøden anledning til tillige at foretage  

 en mere indgående bedømmelse af de forskningsmæssige kvalifikationer.
 For så vidt angår ansøgere, der efter et enigt udvalgs opfattelse ikke er  

 tilstrækkelig kvalificerede til ansættelse i en stilling af den omhandlede  

 kategori, kan bedømmelsesudvalget indskrænke sig til at anføre dette med en  

 kort angivelse af, hvilke krav der ikke kan anses for opfyldt.
 Ansættelse i en stilling som lektor med særlige kvalifikationer sker på  

 grundlag af de afgivne bedømmelser og efter almindelig flertalsindstilling  

 fra det kompetente kollegiale organ.
 Lektorer, der ansættes i disse stillinger, kan anvende  

 stillingsbetegnelsen docent.
Der skal derudover specielt gøres opmærksom på punkterne 3-6 i  

 Finansministeriets skrivelse om adgangen til tillægsforhøjelser af decentrale  

 puljemidler, bevarelse af et eventuelt højere tillæg og frigørelse af  

 tidligere ydede tillægsforhøjelser til genanvendelse.
Det bemærkes i  

 tilknytning hertil, at pensionsbidrag, der efter 1. april 1988 er blevet  

 indbetalt af tillæg, som med virkning fra nævnte tidspunkt er ændret til  

 ikke-pensionsgivende tillæg, vil kunne blive stående i vedkommende  

 pensionskasse i tilfælde, hvor de pågældende ønsker det.
II.
Man medsender endvidere den ligeledes i Finansministeriets skrivelse  

 omtalte aftale af 26. oktober 1988 om forhøjelse pr. 1. april 1988 af det i §  

 3, stk. 4, i protokollater af 24. juli 1984 om ændret stillingsstruktur ved  

 de højere uddannelsesinstitutioner nævnte lektortillæg.
Der er, som det fremgår heraf, tale om en generel forhøjelse af  

 lektortillægget bortset fra tillægget til lektorer/docenter, der er ansat i  

 stillinger som lektor med særlige kvalifikationer.
Det vil sige, at der ved  

 regulering af lønnen i forbindelse med oprykning til en stilling som lektor  

 med særlige kvalifikationer foretages modregning med en allerede stedfunden  

 generel forhøjelse af lektortillægget.
III.
Opmærksomheden skal endelig henledes på, at ingen af de 2 aftaler  

 finder anvendelse for lektorer omfattet af protokollat af 1. august 1984 med  

 bl.a.
Foreningen af Speciallæger om ændret stillingsstruktur ved de højere  

 uddannelsesinstitutioner.
 P.m.v.
 e.b.
E.
Paludan-Muller Bilag.
 Bilag udeladt her.
