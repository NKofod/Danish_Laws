Fremsat den 20. oktober 2015 af Pelle Dragsted (EL), Stine Brix (EL), Rune Lund (EL), Josephine Fock (ALT), René Gade (ALT) og Rasmus Nordquist (ALT) Forslag til folketingsbeslutning om en folkeafstemning om børsnotering af DONG Energy Folketinget pålægger regeringen at afholde en folkeafstemning om den aftale om børsnoteringen af DONG Energy, som forligspartierne (Regeringen (Venstre), Det Konservative Folkeparti, Socialdemokraterne, Socialistisk Folkeparti og Radikale Venstre) indgik fredag den 18. september 2015.
Bemærkninger til forslaget Almindelige bemærkninger Fredag den 18. september 2015 indgik partierne bag DONG-forliget en aftale om at gennemføre en hurtig børsnotering af det delvis statsejede energiselskab DONG Energy, jf.
Finansministeriets hjemmeside.
 Spørgsmålet om privatisering af DONG Energy har i den grad optaget danskerne, og der har været omfattende kritik af den lukkethed, der har præget processen.
 Ikke mindst, fordi der er tale om et selskab med afgørende betydning for den danske energiforsyning, er det forslagsstillernes holdning, at danskerne bør spørges ved en folkeafstemning, om børsnoteringen af DONG Energy skal gennemføres.
Skriftlig fremsættelse Pelle Dragsted (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en folkeafstemning om børsnotering af DONG Energy.
(Beslutningsforslag nr.
B 15) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
