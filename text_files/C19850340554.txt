 Arbejdsformidlingskontorerne.
 I forbindelse med en analyse af de månedlige personaleforbrugsopgørelser,  

 som direktoratet modtager fra nævnssekretariaterne, har direktoratet  

 konstateret, at en række regioner ikke som budgettal anfører det korrekte  

 antal elevstillinger, ligesom det er konstateret, at et antal elevstillinger  

 er ubesatte.
 Direktoratet har ved skrivelse af 9. november 1984 udsendt de seneste  

 normeringsoversigter for de enkelte AF-kontorer, hvoraf også fremgår det  

 normerede antal elevstillinger.
 En særskilt oversigt over normerede elevstillinger, svarende til  

 oplysningerne herom i den med direktoratets ovennævnte skrivelse udsendte  

 oversigt, vedlægges.
 Da der består en pligt til straks at genbesætte ledigblevne  

 elevstillinger, skal som budgettal i de månedlige personaleforbrugsopgørelser  

 anføres det normerede antal elevstillinger.
 Da personaleforbrugsopgørelserne samtidigt som nævnt har afsløret, at  

 elevstillingerne ikke altid straks genbesættes, skal man herved indskærpe  

 pligten til straks at besætte ledige elevstillinger.
 P.D.V.
 E.B.
Sven Boye fm.
