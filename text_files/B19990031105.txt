Bekendtgørelse om  

 udbud m.v. af bygge- og anlægsarbejder efter lov om byfornyelse I medfør af § 8, stk. 3, § 76, § 123 og  

 § 129 i lov om byfornyelse, jf. lovbekendtgørelse nr. 800 af 10.  

 november 1998 som ændret ved lov nr. 279 af 12. maj 1999,  

 fastsættes:
 § 1. Bekendtgørelsen gælder for  

 bygge- og anlægsarbejder, der udføres med offentlig  

 støtte efter lov om byfornyelse, jf. dog stk. 2.
 Stk. 2. § 5, stk. 1, nr. 2, finder alene anvendelse  

 på byggearbejder, der er omfattet af Byggeskadefonden vedrørende  

 Bygningsfornyelse, jf. § 174, stk. 2, i lov om byfornyelse.
 § 2. Arbejdet skal udbydes i  

 konkurrence efter Byggestyrelsens cirkulære nr. 50 af 14. april 1989 om  

 udbud af bygge- og anlægsarbejder (udbudscirkulæret).
Stk. 2. Underhåndsbud og arbejde i regning skal  

 godkendes af kommunalbestyrelsen.
De arbejder, der ikke er omfattet af  

 underhåndsbudet eller ikke udføres i regning, skal udbydes i  

 konkurrence.
 § 3. Kommunalbestyrelsen kan uanset  

 bestemmelsen i § 2 godkende, at arbejdet udføres af bygherren  

 selv eller af bygherrens egne ansatte (arbejde i eget regi).
 Stk. 2. Kommunalbestyrelsen skal påse, at såvel  

 prisen som kvaliteten af det arbejde, som bygherren udfører i eget  

 regi, er rimelig, samt at der foreligger den fornødne dokumentation  

 for bygherrens forbrug af timer til udførelse af arbejdet.
 § 4. En kommune kan ikke udføre  

 arbejde i eget regi.
Stk. 2. Kommunen kan, uanset bestemmelsen i stk. 1,  

 udføre kommunale anlægsarbejder, som får offentlig  

 støtte efter § 7 i lov om byfornyelse, i eget regi.
De  

 arbejder, som ikke udføres i kommunens eget regi, skal udbydes i  

 konkurrence.
§ 5. Det påhviler bygherren 1)	at overholde bestemmelserne i Bygge- og Boligstyrelsens  

 cirkulære af 10. oktober 1991 om pris og tid på bygge- og  

 anlægsarbejder, med senere tillæg, 2)	at overholde bestemmelserne i Byggestyrelsens cirkulære af 12.  

 november 1986 om kvalitetssikring af byggearbejder samt 3)	at lægge ABR og AB (i totalentreprise ABT) til grund uden  

 fravigelser i sine aftaler om teknisk rådgivning og i sine  

 entrepriseaftaler, jf. dog stk. 2.
 Stk. 2. Kommunalbestyrelsen kan efter modtaget begrundelse i  

 særlige tilfælde godkende fravigelser fra de i stk. 1, nr.  

 3, omtalte bestemmelser.
 § 6. Kommunalbestyrelsen skal kontrollere, at  

 bygherren overholder reglerne i §§ 2, 3 og 5.
 § 7. Bekendtgørelsen træder i kraft den 1. juni 1999  

 og har virkning for alle beslutninger om bygningsfornyelse m.v., som er  

 truffet efter den 31. december 1997, jf. dog stk. 2 og 3.
 Stk. 2. For forbedringsarbejder, der er omfattet af kapitel 5  

 i lov om byfornyelse, har bekendtgørelsen virkning for arbejder, der  

 efter den 31. december 1999 har fået meddelt reservation eller tilsagn,  

 og hvortil der ikke er meddelt reservation inden den 1. januar år  

 2000.
 Stk. 3. For arbejder, der er omfattet af kapitel 6 i lov  

 om byfornyelse, har bekendtgørelsen virkning for arbejder, hvortil der  

 er meddelt tilsagn om lån efter den 31. december 1999.
 Stk. 4. § 44 i bekendtgørelse nr. 928 af 15.  

 december 1998 om aftalt boligforbedring ophæves for  

 forbedringsarbejder, der efter den 31. december 1999 har fået meddelt  

 reservation eller tilsagn, og hvortil der ikke er meddelt reservation inden  

 den 1. januar år 2000.
