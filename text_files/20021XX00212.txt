Skriftlig fremsættelse (15. januar  

 2003) Trafikministeren Herved tillader jeg mig for Folketinget at  

 fremsætte:
Forslag til lov om ændring af lov om offentlige  

 veje (Brugerfinansiering af skiltning til virksomheder) (Lovforslag nr.
L 123).
 Med lovforslaget skabes der hjemmel til, at  

 trafikministeren kan fastsætte regler om betaling for etablering,  

 administration og drift af vejvisning til virksomheder.
Udgifterne til skiltning m.v. på offentlige veje  

 betales i dag af det offentlige.
Med lovforslaget skabes der hjemmel til, at  

 der kan opkræves betaling for vejvisning til virksomheder.
Samtidig vil  

 der administrativt ske en lempelse af reglerne og praksis for vejvisning til  

 virksomheder.
Skiltene opsættes af hensyn til den enkelte virksomhed og  

 kun efter anmodning fra denne.
Lovforslaget har baggrund i, at Folketingets Miljø-  

 og Planlægningsudvalg den 26. september 2001 afgav en beretning over B  

 174, Forslag til folketingsbeslutning om lempeligere adgang til skiltning i  

 det åbne land.
Udvalget anmodede den daværende regering om at  

 udarbejde et udkast til lempeligere regler for opsætning af  

 henvisnings- og oplysningsskilte i det åbne land ud fra et ønske  

 om at styrke udviklingsmulighederne i landdistrikterne.
Ordningen der, bortset fra spørgsmålet om  

 brugerfinansiering, kan gennemføres med hjemmel i § 6, stk. 1, i lov  

 om offentlige veje, påtænkes tilrettelagt på den  

 måde, at der som udgangspunkt kun kan vejvises til virksomheder  

 beliggende i landzone eller uden for tættere bebygget område.  

 Skiltene vil være standardiserede og med sort bund, hvid ramme og  

 tekst.
Hvis der ikke findes et godkendt piktogram, vil tekst for  

 virksomhedstypen blive angivet på skiltet, f.eks.  

 "Gårdbutik". Der vil ikke være mulighed for at  

 anføre den pågældende virksomheds navn på  

 skiltet.
 Idet jeg i øvrigt henviser til lovforslaget med  

 tilhørende bemærkninger, skal jeg anbefale forslaget til Tingets  

 velvillige behandling.
