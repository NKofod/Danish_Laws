 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at lade nedennævnte vejanlæg bringe til udførelse:
 Stk. 2.  Ministeren bemyndiges til at erhverve - om  

 fornødent ved ekspropriation i henhold til reglerne i forordning af 5. marts  

 1845, jfr. lov nr. 6 af 10. januar 1928 - de arealer m.v., der udkræves til  

 gennemførelsen af de i stk. 1 omhandlede anlæg.
 § 2.  Ministeren bemyndiges endvidere til ud over de i  

 § 1 omhandlede strækninger at klassificere vejstrækningen fra Søerne ved  

 Gyldenløvsgade til Borups Plads som hovedlandevej.
§ 3.  Ministeren bemyndiges til at foretage fornøden  

 projektering til forberedelse af anlæg af hovedlandeveje fra Fredensbro til  

 Gl.
Kongevej, herunder de fornødne tilslutningsanlæg til de i § 1, stk. 1, 1)  

 og § 2 omhandlede hovedlandevejsanlæg, samt fra Engstrands Alle ad  

 Scandiagade og Enghavevej til Sdr.
Boulevard.
 § 4.  Såfremt der i tiden, indtil forslag til de i § 3  

 omhandlede hovedlandevejsanlæg kan være udarbejdet og vedtaget af  

 folketinget, projekteres eller udføres bebyggelse, som skønnes at ville  

 vanskeliggøre eller væsentligt fordyre en senere gennemførelse af de  

 omhandlede anlæg, bemyndiges ministeren til at erhverve - om fornødent ved  

 ekspropriation i henhold til reglerne i forordning af 5. marts 1845, jfr. lov  

 nr. 6 af 10. januar 1928 - de arealer m.v., der udkræves til gennemførelsen  

 af disse anlæg.
 § 5.  Udgifterne ved de i §§ 1, 3 og 4 omhandlede  

 anlæg og foranstaltninger samt udgifterne ved den fremtidige vedligeholdelse  

 af de dele af vejanlæggene, der udbygges som motorveje, afholdes af  

 vejfonden.
 § 6.  Dokumenter, udskrifter og attester m.v., der  

 udfærdiges i forbindelse med de af denne lov omfattede anlæg, fritages for  

 stempel- og tinglysningsafgifter samt andre afgifter til det offentlige.
 Givet på Christiansborg slot, den 27.  

 maj 1964.
 Under Vor Kongelige Hånd og Segl.
 FREDERIK R.
 /Kaj Bundvad.
