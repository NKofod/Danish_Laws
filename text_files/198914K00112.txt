Nr BTL 112 Betænkning over Forslag til lov om ophævelse af visse love inden for  

 Industriministeriets område og om ændring af forskellige lovbestemmelser  

 (Afbureaukratisering)   

 Nr L 112 1989-90, 1. samling Afgivet af Erhvervsudvalget Afgivet: 19900419 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Skibsmæglerforening, Kofoed, Vibeke, dispachør, København, Marcussen, Carl, dispachør, København, Middelboe, Jens, dispachør, København og Mæglerkorporationen i København.
 Der er af industriministeren og et flertal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de af industriministeren og  

 af flertallet stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse med de af industriministeren stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse uændret.
Ændringsforslag Til § 1 Af industriministeren, tiltrådt af et flertal (udvalget med  

 undtagelse af FP):
 1) Nr. 1 udgår.
 Af et flertal (S, SF, CD og KRF):
 2) Nr. 4 udgår.
Til § 7 Af industriministeren, tiltrådt af et flertal (udvalget med  

 undtagelse af FP):
 3) Stk. 2 udgår.
Bemærkninger Til nr. 1 Ved lovforslagets § 1 blev det foreslået at ophæve en række love som led i  

 regeringens afbureaukratisering af den offentlige sektor.
Det blev i denne  

 forbindelse blandt andet foreslået at ophæve loven om garantier for lån til  

 bygning af mindre fragtskibe.
 Begrundelsen herfor var, at der i november 1988 etableredes en  

 aftrapningsordning for statsstøtte til skibsværfterne således, at det  

 statslige støtteelement gradvis reduceres for pr. 1. januar 1992 alene at  

 omfatte lån på vilkår, der svarer til OECD's aftale om eksportkreditter til  

 skibe.
 Centralorganisationen af Metalarbejdere i Danmark, Dansk  

 Metalarbejderforbund, Rederiforeningen af 1895, Rederiforeningen for mindre  

 skibe samt Skibs- og Bådebyggeriernes Arbejdsgiverforening har udtrykt ønske  

 om at bevare garantiordningen og supplere den med en præmieordning.
Indførelse af en sådan præmieordning er hjemlet i den nuværende lovs § 2,  

 stk. 2, men hjemmelen har hidtil ikke været udnyttet.
Ved passende  

 præmiebetaling for garantistillelsen er det samtidig Industriministeriets  

 vurdering, at formålet med forslaget om ophævelse af loven fortsat  

 tilgodeses.
 Siden ordningens start er der indfriet to garantier med tab på i alt 19,8  

 mio. kr., begge efter 1987. En videreførelse af ordningen vil indebære  

 stigende mulighed for indfrielser i et ikke nærmere kendt omfang.
 De administrative konsekvenser af en opretholdelse af loven er af  

 begrænset omfang.
Til nr. 2 Ved den foreslåede ændring opretholdes lov om dispachører.
Dispachørerne  

 varetager en opgave, som efter forslagsstillernes opfattelse ønskes  

 opretholdt ud fra en samfundsmæssig interesse, og som bør være offentligt  

 reguleret i form af autorisation.
Til nr. 3 Den foreslåede ændring er en konsekvens af den under nr. 1 foreslåede  

 ændring.
