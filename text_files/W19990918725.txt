 God presseskik var ikke overtrådt.
Kendelse fra Pressenævnet i sag nr.  

 75/1998 Fotogruppen ApS har ved  Hans-Jørgen  Bundgaard  

 klaget til Pressenævnet over forsideomtale samt artikler bragt i Ekstra  

 Bladet den 4. august 1998, idet firmaet mener, at god presseskik er  

 tilsidesat.
 På forsiden af bladet bragtes et billede af den  

 myrdede pige  Susan  Rasch  Ipsen tillige med teksten: "Skolefoto-firma  

 vækker harme: PLAT PÅ MYRDEDE  SUSAN".
 Artiklen på side 6 havde overskriften "PLAT PÅ  

  SUSANS DØD" og bl.a. følgende indhold:
 "Skolefoto-firma kræver penge for billede af den  

 sex-myrdede tiårige.
 Skolefoto-firmaet Fotogruppen i Virum kræver penge  

 af de danske medier, der har brugt et skolefotobillede af den dræbte  

  Susan fra Brøndby Strand.
 Billedet blev udleveret til politi og presse af  Susans  

 far og blev blandt andet brugt til mange artikler om det bestialske sex-drab  

 i Ekstra Bladet.
Nu har Ekstra Bladet sammen med mange andre aviser,  

 tv-stationer og billedblade fået en opkrævning fra Fotogruppen  

 for billedet af  Susan.
De beder om at få en opgørelse over,  

 hvor mange gange billedet er blevet brugt, så de kan sende en  

 regning.
 Ti-årige  Susan forsvandt 29. maj fra sin  

 bopæl i Brøndby Strand.
 Hendes far er rasende over Fotogruppens pengekrav.
- Den enes død, den andens brød.  

 Fotogruppens opkrævning af penge for  Susans billede er rystende og  

 dybt umoralsk.
Hvad bilder firmaet sig ind at drive økonomisk plat  

 på  Susans død, siger en harmdirrende  Jørn  Rasch  

  Ipsen.
 Også politiet er rystet over pengekravet.
- Fremgangsmåden er uværdig og usmagelig.
Vi  

 har aldrig oplevet noget lignende, siger vicekriminalinspektør  Kai  

  Hermann fra Glostrup Politi, der efterforskede  Susans forsvinden og drabet  

 på hende.
Dog har politiet ikke fået en regning fra Fotogruppen  

 efter at have brugt billedet på efterlysningsplakater.
- Det gør vi sandsynligvis heller ikke.
Vi har ret  

 til at bruge billedet, siger  Kai  Hermann.
Fotogruppen påstår, at pengene for  

 billedsalget skulle gå til  Susans familie.
Men det tror  Susans far  

 ikke på.
- Jeg vil ikke have nogen penge ud af  Susans død.  

 Og hvis Fotogruppen ville give mig pengene, hvorfor har de så ikke  

 kontaktet mig?, siger  Jørn  Rasch  Ipsen." På samme side i bladet bragtes yderligere en artikel  

 med følgende overskrift:
"VIL HAVE NOGET UD AF DET Fotogruppen påstår nu, at den ville aflevere  

 pengene til  Susans familie.
- Da vi begyndte at se vores foto af  Susan på  

 forsiden af alle billedbladene, fik vi en underlig smag i munden, for vi er  

 ikke interesserede i at score penge på sådan en sag.
Men hvis  

 bladene sælger mere, fordi  Susan er på forsiden, så  

 må det jo også være rimeligt, at vi får noget ud af  

 det, siger  Hans-Jørgen  Bundgaard fra Fotogruppen.
 Gruppen er et af de firmaer, der tager rundt på  

 danske folkeskoler og tager både klasse- og enkeltbilleder af eleverne.  

 Fotogruppen har sendt et brev til de danske medier, der har brugt et  

 skolefoto af ti-årige  Susan fra Brøndby Strand, der forsvandt  

 den 29. maj og en uge senere blev fundet dræbt og sex-mishandlet.
 - Fotogruppen påstod i går over for Ekstra  

 Bladet, at pengene fra billedsalget skulle afleveres til  Susans familie, men  

 de har hverken spurgt eller informeret familien.
Der var ingen grund til at kontakte familien, for hvis der  

 nu ikke kom penge ind, så gik de og håbede på noget.
Men vi  

 gør ikke normalt den slags ting med at tage penge for vores billeder,  

 der bliver brugt i pressen.
 Det var ifølge  Hans-Jørgen  Bundgaard en  

 fotograf fra Nordfoto, det Berlingske hus' billedbureau, der opfordrede  

 Fotogruppen til at forlange betaling for billedet.
- Fotografen sagde, at vi havde ophavsretten, og at det  

 var helt normalt at tage penge for det.
De tilbød os 5.000 kroner for  

 retten til billedet og sagde, at vi også skulle få penge fra  

 andre medier, siger  Hans-Jørgen  Bundgaard.
 - Så var det, vi tænkte, at lad os nu se, hvad  

 der kommer ind af penge og så sende dem videre til familien.
 - Onde tunger ville hævde, at I først i dag  

 har fundet på, at pengene skulle gå til  Susans familie.
- Det kan man vel altid påstå.
Men vi vil ikke  

 tjene penge på den sag, vi gjorde det, fordi vi blev opfordret til det,  

 forklarer  Hans-Jørgen  Bundgaard.
 Men Nordfoto afviser blankt, at bureauets fotografer har  

 opfordret Fotogruppen til at drive penge ind for den døde piges  

 billede.
- Det er notorisk forkert at vi har opfordret Fotogruppen  

 til at kræve penge, siger bureauchef  Karsten  Lindhardt på  

 Nordfoto." De følgende dage bragte bladet et antal  

 læserbreve, der var negative over for klageren på grundlag af  

 omtalen i bladet den 4. august.
 Klageren har anført, at der er tale om grov  

 krænkelse af klagerens ære, idet der er tale om usande og  

 urimelige historier, der er blevet gengivet af pressen.
 Klageren har videre anført, at omtalen er til stor  

 skade for såvel firmaet som dets ejere og medarbejdere.
Klageren har understreget, at klagerens henvendelse til  

 medierne vedrørende betaling for anvendelsen af billedet af den  

 myrdede pige måske var uheldigt formuleret, men at det ikke bør  

 medføre en urimelig behandling.
Når henvendelsen fra klageren  

 kunne misforstås, burde klageren have været kontaktet, før  

 medierne kontaktede andre parter i sagen.
Klageren har tilkendegivet, at det også efter  

 klagerens opfattelse er uhørt at tage penge for billeder, der  

 offentliggøres i efterforskningsmæssigt øjemed.
Klageren  

 har derfor kun bedt om betaling for offentliggørelse af billederne i  

 henhold til lov om ophavsret, altså ved brug i kommercielt  

 øjemed.
 Klageren har endelig anført, at der ikke er vist  

 hensyn til  Susans familie, idet faderen er blevet kontaktet af medierne i  

 forbindelse med sagen.
Bladet har i en udtalelse anført, at kravet  

 på betaling for anvendelse af billedet blev omtalt i bladet, fordi det  

 er uhørt at betale for fotografier, der bruges i efterforskning.
Det  

 pågældende billede var udleveret af den dræbtes far og  

 politiet i dette øjemed.
Bladet har videre anført, at bladet har opfattet  

 klagerens forklaring om, at pengene skulle gå til en fond, som en  

 afværgemanøvre, der blev konstrueret, da kritikken begyndte at  

 hagle ned over klageren.
Dette bestyrkes af den udtalelse fra  

  Hans-Jørgen  Bundgaard, som bladet gengav i artiklen den 4. august:  

 "hvis bladene sælger mere, fordi  Susan er på forsiden, så  

 må det også være rimeligt, at vi får noget ud af  

 det".
 Bladet har endelig anført, at sagen journalistisk  

 set er håndteret sædvanligt, idet nyheden om pengekravet er  

 kommenteret af politiet og en juridisk ekspert samt den dræbtes far, og  

 da klageren har fået lejlighed til at forklare sig i samme udgave af  

 bladet.
 I sagens behandling har følgende  

 nævnsmedlemmer deltaget: Karen-Anke Tørring, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 klageren ikke har retlig interesse i at klage over den henvendelse, der skete  

 til  Susans far i forbindelse med omtalen af klagerens opkrævning af  

 betaling for fotos af  Susan.
 Under henvisning til, at klageren sendte en henvendelse  

 vedrørende betaling for benyttelse af billedet af  Susan til en  

 række medier, uden samtidig at gøre opmærksom  

 på, at der alene søgtes betaling for anvendelsen af billedet  

 efter, at  Susan var blevet fundet, og uden tilkendegivelse af, at  

 betalingen herfor skulle tilfalde  Susans familie eller en fond eller  

 lignende, finder Pressenævnet, at klageren selv bærer ansvaret  

 for, at henvendelsen til medierne blev forstået på den  

 måde, at der tillige krævedes betaling for anvendelsen af  

 billedet i eftersøgningsøjemed.
 Pressenævnet finder, at bladet i fornødent  

 omfang har efterprøvet artiklens oplysninger ved henvendelse til flere  

 forskellige kilder, herunder til den ene af de to ejere af firmaet.
 Nævnet finder heller ikke på andre punkter, at  

 bladet har tilsidesat god presseskik.
 Afsagt den 14. oktober 1998.
