(Til alle amtsråd og Frederiksberg  

 kommunalbestyrelse) Efter bemyndigelse fra finansministeriet foretages med virkning fra den 1.  

 april 1984 i medfør af § 6, stk. 4, i lov nr. 301 af 8. juni 1978 om  

 specialundervisning for voksne følgende ændring i undervisningsministeriets  

 cirkulære af 20. januar 1983 om timelærere og vikarer ved den amtskommunale  

 specialundervisning for voksne, som ændret senest ved cirkulære af 14.  

 oktober 1983:
 § 2,  stk. 1, affattes således:
»§ 2.  Til timelærere, der er ansat den 1. august  

 1982 eller senere, faste vikarer, årsvikarer (faglærere) og månedslønnede  

 vikarer ydes et særligt tillæg med grundbeløb 11.715,52 kr.
Tillægget til  

 timelærere og faste vikarer forhøjes dog til 13.851,22 kr. fra det tidspunkt,  

 de pågældende i 2 år har oppebåret slutløn i lønramme 23. Ved nedsat  

 tjenestetid reduceres tillægget forholdsmæssigt.« Undervisningsministeriet, den 10. maj  

 1984.
 P.m.v.
 e.b.
Svend Erik Gertz fm.
