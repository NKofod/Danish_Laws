 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Fremmede staters konsulære repræsentationer og  

 de til sådanne repræsentationer knyttede personer nyder de rettigheder og den  

 immunitet, som er fastsat ved den i Wien den 24. april 1963 udfærdigede  

 konvention (* 1) om konsulære forbindelser og den til konventionen knyttede  

 protokol om erhvervelse af statsborgerskab.
 § 2.  Udenrigsministeren kan gøre sådanne afvigelser  

 fra konventionen, som ifølge dennes artikel 72, stk. 2, litra a, måtte være  

 berettigede i forhold til stater, der anvender konventionen begrænsende over  

 for danske konsulære repræsentationer og de dertil knyttede personer.
 Stk. 2.  Udenrigsministeren kan ligeledes gøre afvigelse  

 i forhold til stater, der ikke har tiltrådt konventionen.
 § 3.  Der kan ved kgl. anordning fastsættes nærmere  

 bestemmelser til lovens gennemførelse.
 § 4.  Tidspunktet for lovens ikrafttræden bestemmes af  

 udenrigsministeren.
 Givet på Christiansborg slot, den 8.  

 marts 1972.
 Under Vor Kongelige Hånd og Segl.
 MARGRETHE R.
/K.B.
Andersen.
(* 1) Teksten til konventionen og protokollen bliver offentliggjort i  

 Lovtid.
C. efter ratifikationen.
 Folketingstid. 1971-72: 765, 1420, 3077, 3267; A. 673; B. 487; C. 165.
