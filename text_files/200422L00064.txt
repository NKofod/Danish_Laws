Fremsat den 23. februar 2005 af  

 indenrigs‑ og sundhedsministeren (Lars  

 Løkke Rasmussen) Forslag til Lov om ændring af lov om røgfri miljøer i offentlige lokaler,  

  

 transportmidler og lignende (Obligatorisk skiltning om rygepolitik på offentligt  

 tilgængelige serveringssteder) § 1 I lov nr. 436 af 14. juni 1995 om røgfri miljøer i  

 offentlige lokaler, transportmidler og lignende, som ændret ved lov nr. 1313  

 af  

 20. december 2000, foretages følgende ændringer:
 1.  

  

 Efter  

 § 10 a indsættes:
»Kapitel 4 a Obligatorisk information om rygepolitik på indendørs  

 serveringssteder § 10 b.  

  

 Indendørs serveringssteder, hvortil offentligheden har adgang, skal ved  

 synlig  

 skiltning informere om deres rygepolitik på indgangspartier eller ved  

 indgange  

 til serveringsstedet.
 Stk. 2.  

  

 Ved et  

 serveringssted forstås erhvervsvirksomhed med servering af spise- eller  

 drikkevarer til nydelse på eller ved salgsstedet.
 Stk. 3.  

  

 Bestemmelsen  

 i stk. 1 gælder dog ikke, hvis arrangementet, hvor serveringen finder  

 sted, har karakter af en enkeltstående begivenhed, eller serveringen er  

 ganske  

 ubetydelig eller ganske sekundær i forhold til den primære erhvervsmæssige  

 virksomhed.
 § 10 c.  

  

 Indenrigs- og sundhedsministeren kan fastsætte nærmere bestemmelser om  

 udformning, opsætning, m.v. vedrørende obligatorisk skiltning om rygepolitik  

 i  

 henhold til § 10 b.
Kapitel 4 b Straffebestemmelser § 10 d.  

  

 Med bøde straffes den restauratør, indehaver, bestyrer, forpagter, vært,  

 m.v.,  

 der overtræder § 10 b, stk. 1.
 Stk. 2.  

  

 Der kan  

 fastsættes straf for overtrædelse af bestemmelser i forskrifter, som udstedes  

 med hjemmel i § 10 c.
Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.« § 2 Loven træder i kraft den 1. juni 2005.
Bemærkninger til lovforslaget Almindelige bemærkninger 1. Formål Formålet med lovforslaget er at bidrage til at forebygge og  

 begrænse gener ved passiv rygning på serveringssteder, dvs. restauranter,  

 cafeer m.v.
Regeringen vægter den enkelte borgers ret til at vælge  

 meget højt  under hensyntagen til andre.
Samtidig er det regeringens  

 opfattelse, at alle borgere skal have mulighed for at færdes i det offentlige  

 rum - bygninger, lokaler, transportmidler osv. - uden at blive generet af  

 passiv rygning.
Lovforslaget skal sikre dette ved, at den enkelte  på  

 et  

 oplyst grundlag  får mulighed for at vælge et serveringssted til eller  

 fra  

 også på baggrund af serveringsstedets rygepolitik.
Lovforslaget er et led i regeringens indsats for at udbrede  

 røgfri miljøer.
Regeringen har i forvejen taget initiativ til et  

 serviceeftersyn af status og udvikling vedrørende røgfri miljøer.
Regeringen  

 har bl.a. kontaktet Amtsrådsforeningen, Kommunernes Landsforening, diverse  

 brancher, organisationer og lignende om regler om røgfri miljøer.  

 Serviceeftersynet viste, at der er en positiv tendens i udviklingen af røgfri  

 miljøer.
Det er muligt i en lang række offentlige sammenhænge at færdes uden  

 at  

 blive generet af tobaksrøg.
Det gælder eksempelvis daginstitutioner, skoler,  

 sygehuse, hoteller og hos de praktiserende læger.
Men der er også  

 problemområder,  

 det gælder eksempelvis en række uddannelsesinstitutioner og på  

 døgninstitutioner, som på samme tid er hjem for beboere og arbejdsplads for  

 medarbejderne.
Resultatet fra serviceeftersynet blev i december 2004  

 fremsendt  

 til Folketingets Sundhedsudvalg og alle de berørte parter, der havde deltaget  

 i  

 serviceeftersynet.
 Regeringen varslede samtidig en opfølgning af  

 serviceeftersynet, herunder en bred folkelig debat om røgfri miljøer i 2005.
2. Lovforslagets indhold Lovforslaget indebærer, at det enkelte serveringssted skal  

 informere om stedets rygepolitik ved skiltning på serveringsstedets  

 indgangspartier eller ved indgange til serveringsstedet.
Skiltningen skal  

 være  

 umiddelbar synlig.
Bestemmelsen om obligatorisk skiltning er et mindstekrav  

 til forbrugeroplysning.
Det er det enkelte serveringssteds egen beslutning at  

 informere nærmere om stedets rygepolitik.
Regeringen vil opfordre til, at det  

 enkelte serveringssted etablerer en synlig skiltning, så kunderne let kan  

 orientere sig om rygereglerne på det pågældende serveringssted, f.eks. ved  

 bordryttere, skilte på væggen m.v.
Større hoteller, kongrescentre,  

 butikscentre,  

 stormagasiner m.v. opfordres samtidig til at informere om rygepolitikken for  

 de  

 forskellige serveringssteder på f.eks. oversigtsplaner m.v.
Indførelsen af bestemmelsen om obligatorisk skiltning vil  

 indebære, at det enkelte serveringssted skal overveje og tage stilling til  

 sin  

 rygepolitik.
Regeringen vil opfordre til, at serveringsstederne i den  

 forbindelse  

 inddrager de ansattes arbejdsmiljø, yderligere skiltning på serveringsstedet,  

 f.eks. på borde, ved toiletter m.v., oplysning om rygepolitik i forbindelse  

 med  

 markedsføring og håndhævelse af serveringsstedets rygepolitik.
3. De skadelige virkninger af tobaksrygning og  

 passiv rygning Tobaksrygning er den forebyggelige enkeltfaktor, der gennem  

 de sidste 30-40 år har haft størst negativ indflydelse på danskernes sundhed.  

 Status i dag er, at 12-13.000 danskere hvert år dør af rygerelaterede  

 sygdomme.
Gennem de sidste årtier har der været en positiv udvikling  

 i danskernes rygemønster.
Hvor 42% af befolkningen var dagligrygere for 10 år  

 siden, er tallet i dag 27%. Over 1 mio. danskere er eks-rygere.
Hvert år  

 lægger  

 50.000-60.000 danskere tobakken på hylden.
I dag er der ca. 1,2 millioner  

 dagligrygere i Danmark.
De fleste i aldersgrupperne 40  60 år.
Faldet i  

 andelen af rygere slår igennem i sygdomsstatistikkerne med ca. 20 års  

 forskydning.
Rygekulturen i Danmark er således under forandring.
Først  

 og fremmest med baggrund i den stadige fremkomst af mere og klar  

 dokumentation  

 for rygningens mange og meget alvorlige sundhedsskadelige konsekvenser for  

 den  

 enkelte ryger.
Men også med ny viden om, at passiv rygning er en  

 sundhedsskadelig faktor for andre end rygerne selv.
Passiv rygning  eller ufrivillig rygning  defineres som  

 menneskers udsættelse for tobaksrøg, som produceres af tobaksrygere og  

 efterfølgende spredes i luften.
Denne røg indeholder stort set de samme  

 skadelige stoffer, som rygeren udsættes for, men i betydeligt svagere  

 koncentrationer.
Derfor udgør passiv rygning en egentlig sundhedsrisiko  

 udover  

 gener og ubehag som f.eks. irritation af øjne og slimhinder i halsen, hoste,  

 hovedpine og luftgener.
IARC - International Agency on Research on Cancer - har  

 konkluderet, at passiv rygning er kræftfremkaldende hos mennesker.
WHO har  

 fastslået, at udsættelse for tobaksrøg er årsag til dødsfald, sygdom og  

 invaliditet.  

 Passiv rygning indebærer en dokumenteret øget risiko for lungekræft,  

 luftvejssygdomme og hjertesygdomme for både børn og voksne.
Sundhedsrisikoen  

 ved passiv rygning er særlig stor for personer med lunge- eller  

 overfølsomhedssygdomme og for små børn.
Det drejer sig især om  

 luftvejsinfektioner, astmasymptomer, mellemørebetændelse og forhøjet risiko  

 for  

 vuggedød.
For Danmark anslås, at passiv rygning årligt medfører 100  

 til 750 dødsfald.
Skønnet baserer sig på en engelsk rapport fra 2002,  

 Annual  

 Report of the Chief Medical Officer, Department of Health, UK 2002.  

 Dødsfaldene skyldes primært lungekræft og hjerte-karsygdomme.
4. Gældende regler Folketinget vedtog i 1995 lov nr. 436 af 14. juni 1995 om  

 røgfri miljøer i offentlige lokaler, transportmidler og lignende.
Loven har til formål at begrænse generne ved passiv rygning  

 i offentlige lokaler, transportmidler og lignende.
Loven indeholder en række  

 bestemmelser om røgfri miljøer på det statslige område, hvor udgangspunktet  

 er,  

 at tobaksrygning ikke er tilladt.
For det kommunale og amtskommunale område  

 pålægger loven kommunalbestyrelser og amtsråd at fastsætte bestemmelser om  

 røgfri miljøer på deres institutioner, i transportmidler og lignende samt i  

 kommunale og amtskommunale lokaler, hvortil offentligheden har adgang.
Folketinget vedtog i 2000 en ændring af loven - lov nr.  

 1313 af 20. december 2000. Den vedtagne skærpelse af loven medførte  

 fastlæggelse af særlige regler på kommunale og amtskommunale skoler og  

 børneinstitutioner samt fritids- og ungdomsklubber.
Lovændringen indebærer  

 blandt andet, at elever ikke længere må ryge i folkeskolen  og at  

 lærere m.v.  

 kun må ryge i dertil indrettede lokaler, hvor de ikke generer andre og ikke  

 er  

 synlige for eleverne.
 5. Lovforslagets administrative og økonomiske  

 konsekvenser m.v.
 Lovforslaget har ikke økonomiske og administrative  

 konsekvenser for staten, idet udformning og administration af skilteordningen  

 forudsættes løst inden for bestående ressourcemæssige rammer.
 De kontrolmæssige opgaver i relation til håndhævelsen af  

 loven forudsættes løst inden for bestående ressourcemæssige rammer.
 Lovforslaget har ikke økonomiske og administrative  

 konsekvenser for amtskommuner og kommuner.
 Lovforslaget har ikke administrative konsekvenser og kun  

 ubetydelige økonomiske konsekvenser for den berørte del af erhvervslivet til  

 skiltning.
 Lovforslaget har ikke konsekvenser for miljøet.
 Lovforslaget indeholder ikke EU-retlige aspekter.
6. Udtalelser over lovforslaget Lovforslaget har i udkast været forelagt for  

 Astma-Allergiforbundet, Beskæftigelsesministeriet, Coop Danmark, Danmarks  

 Lungeforening, Danske Restauranter & Cafeer (DRC), Dansk Handel og  

 Service  

 (DHS), Dansk Industri, Dansk Supermarked, Dansk Sygeplejeråd, De Samvirkende  

 Købmandsforeninger, Den Almindelige Danske Lægeforening, Det Danske  

 Handelskammer, Finansministeriet, Forbrugerrådet, Foreningen af politimestre  

 i  

 Danmark, Fødevareministeriet, Handel, Transport og Serviceerhvervene (HTS),  

 Hjerteforeningen, HK-Handel, Hotel  Restaurant & Turisterhvervet  

 (HORESTA), Justitsministeriet, Konkurrencestyrelsen, Kræftens Bekæmpelse,  

 Leverandørforeningen for Tobaks- og Konfekturevarer, Nærbutikkernes  

 Landsforening, Nærings- og Nydelsesmiddelarbejder Forbundet (NNF), Philip  

 Morris, RestaurationsBranchens Forbund (RBF), Socialministeriet,  

 Statsministeriet, Sundhedsstyrelsen, Tobaksindustrien, Udenrigsministeriet  

 og Økonomi- og Erhvervsministeriet.
Vurdering af konsekvenserne af lovforslaget Positive konsekvenser/mindre udgifter Negative konsekvenser/merudgifter Økonomiske og administrative konsekvenser for staten Ingen konsekvenser Ingen konsekvenser Økonomiske og administrative konsekvenser for  

 amtskommuner og kommuner Ingen konsekvenser Ingen konsekvenser Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Til § 10 b Efter § 10 b skal indendørs serveringssteder, hvortil  

 offentligheden har adgang, ved synlig skiltning informere om deres  

 rygepolitik  

 på indgangspartier eller ved indgange til serveringsstedet.
Bestemmelsen omfatter alene indendørs serveringssteder,  

 hvortil offentligheden har adgang.
Udendørs servering ved en restaurant,  

 cafe,  

 bar eller lignende er således ikke omfattet af lovforslaget.
Dette gælder  

 også,  

 selvom der på et udendørs serveringsareal er opstillet parasoller, arealet er  

 under markise, eller der er opstillet anden afskærmning mod vejr og vind.
Offentlig adgang omfatter også adgang mod betaling.
Som  

 eksempel kan nævnes et serveringssted i et teater, koncertsted, biograf eller  

 museum.
Eftersom lovforslagets formål er at sikre, at den enkelte   

 på et oplyst grundlag - har mulighed for at vælge et serveringssted til eller  

 fra ud fra serveringsstedets rygepolitik, omfatter bestemmelsen om  

 obligatorisk  

 skiltning ikke serveringssteder, hvor der ikke er offentlig adgang.
Her kan  

 som  

 eksempel nævnes personalekantiner m.v.
Regeringen opfordrer imidlertid også  

 disse serveringssteder til at tage deres rygepolitik op til vurdering med  

 henblik på at forebygge og begrænse sundhedsrisici og gener ved passiv  

 rygning.
For restauranter, barer m.v. med direkte adgang fra  

 offentlig vej vil en synlig skiltning være på facade, indgangsparti m.v.  

 Mange  

 serveringssteder befinder sig under samme tag som andre virksomheder.
Som  

 eksempel kan nævnes et cafeteria eller bistro i et stormagasin eller  

 indkøbscenter.
For disse serveringssteder indebærer lovforslaget, at der skal  

 være en synlig skiltning om serveringsstedets rygepolitik, som umiddelbart  

 kan  

 ses ved indgangen til serveringsstedet.
Det gælder også serveringssteder, som  

 ikke har eget indgangsparti, f.eks. et bagerudsalg i et butikscenter, som i  

 forbindelse med udsalget har servering med borde og stole m.v.
I de senere år er der fremkommet nye forretningstyper, hvor  

 f.eks. en bank, tøjbutik eller boghandel har samdrift med en cafe i samme  

 lokalitet og med samme indgang.
Det må forventes, at der kommer flere af den  

 slags forretninger i de kommende år.
Disse forretningstyper kan have en  

 glidende overgang mellem butiksområdet og serveringsområdet.
Der er således  

 ikke noget veldefineret indgangsparti.
Skiltningen bør her finde sted på et  

 umiddelbart synligt sted ved indgange til den samlede forretning.
 I forbindelse med konferencecentre, hoteller, vandrehjem m.v.  

  dvs. erhvervsvirksomhed med modtagelse af overnattende gæster med  

 mulighed  

 for servering - er det alene serveringsstedet, som f.eks. en restaurant eller  

 bar i konferencecentret eller hotellet, der er omfattet af lovforslagets  

 bestemmelser.
 Hotelværelser er ikke omfattet af lovforslaget.  

 Lovforslaget omfatter heller ikke et hotels øvrige faciliteter, f.eks.  

 lounge,  

 reception, tv-stue, mødelokale m.v.
 Ved synlig skiltning forstås, at det er umiddelbart muligt  

 at orientere sig om serveringsstedets rygepolitik på indgangsparti eller ved  

 indgang til et serveringssted.
Stk. 2 definerer, at der ved serveringssted forstås  

 erhvervsvirksomhed med servering af spise- eller drikkevarer til nydelse på  

 eller ved salgsstedet.
For at være erhvervsmæssig må virksomheden direkte  

 eller  

 indirekte tilsigte økonomisk fordel.
 Som eksempler på serveringssteder kan nævnes restauranter,  

 bistroer, cafeer, barer og værtshuse.
 Forsamlingshuse og selskabslokaler drevet på grundlag af  

 næringsbrev som restauratør og hotelvært er omfattet af lovforslaget.  

 Forsamlingshuse, selskabslokaler og andre lokaler, hvor der ikke drives  

 virksomhed på grundlag af næringsbrev som restauratør og hotelvært, men som  

 alene udlejes til selskaber, der selv sørger for serveringen, møder og  

 lignende, er ikke omfattet af lovforslaget.
Salg af spise- eller drikkevarer ud af huset (pizzeriaer,  

 fast food o. lign.) er omfattet af lovforslaget i det omfang, at der tillige  

 finder servering sted i det pågældende forretningslokale.
Det er i den  

 sammenhæng uden betydning, om varerne er emballeret eller ej.
 Lovforslaget omfatter ikke turistbusser, tog, passagerskibe  

 og fly.
Stk. 3 præciserer, at lovforslaget ikke omfatter  

 virksomhed, der har karakter af et enkeltstående arrangement, eller hvor  

 serveringen er ganske ubetydelig.
Med enkeltstående arrangement forstås  

 f.eks.  

 en halfest, et forsamlingshusbal eller lignende.
 Bestemmelsen i stk. 3 retter sig mod anvendelsen af  

 lokaler eller faciliteter, der sædvanligvis har anden hovedfunktion end at  

 fungere som serveringssted.
Er en servering helt ubetydelig eller ganske sekundær i  

 forhold til den primære erhvervsmæssige virksomhed, omfattes den ikke af  

 loven.  

 Som eksempel kan nævnes salg af slik, is og sodavand i en computercafe, hvor  

 borde og stole ikke er opstillet med henblik på indtagelse af spise- og/eller  

 drikkevarer på stedet, og der i øvrigt ikke findes egentlige  

 serveringsfaciliteter.
Det er imidlertid en forudsætning, at salget sker som  

 en  

 accessorisk tjenesteydelse til brugen af cafeens computere, og salget således  

 er sekundært i forhold til udlejningen af computere.
Men også for sådanne  

 faciliteter vil regeringen opfordre til, at ejer, indehaver m.v. aktivt tager  

 stilling til stedets rygepolitik m.v.
 Automatforhandling af spise- og/eller drikkevarer er kun  

 omfattet af lovforslaget, hvor der er indrettet faciliteter - opstillet borde  

 og stole m.v.  til kundernes brug.
Til § 10 c Efter § 10 c kan indenrigs- og sundhedsministeren  

 fastsætte bestemmelser om udformning, opsætning m.v. af skilte vedrørende  

 rygepolitik på indgangspartier eller ved indgange til serveringssteder.  

 Regeringen vil ved udformningen af den obligatoriske skiltning lægge vægt på  

 en  

 synlig, enkel og genkendelig skiltning.
 Indenrigs- og Sundhedsministeriet vil drøfte den praktiske  

 udmøntning af bestemmelserne med de relevante brancheorganisationer m.v.
 Generelt set vil der i udformningen af rygepolitikskilte  

 bl.a. skulle lægges vægt på, at skiltene er let aflæselige og som  

 udgangspunkt  

 udformes i få varianter med ensartethed for øje, under hensyn til en god  

 kundeinformation.
Til § 10 d Efter stk. 1 straffes restauratøren, indehaveren,  

 bestyreren, forpagteren, værten m.v. for overtrædelse af bestemmelserne i  

 § 10 b, stk. 1 Efter stk. 2 kan der fastsættes straf for overtrædelse  

 af bestemmelser fastsat i forskrifter udstedt med hjemmel i § 10 c.
Ansvaret for synlig skiltning vedrørende rygepolitik  

 påhviler den i stk. 1 nævnte personkreds.
Er restauratøren, indehaveren,  

 bestyreren, forpagteren, værten m.v. en juridisk person, kan den juridiske  

 person efter stk. 3 pålægges bødestraf.
Til § 2 Under hensyntagen til udformning, udarbejdelse og  

 distribution af rygepolitikskilte foreslås det, at loven træder i kraft den  

 1.  

 juni 2005, således at serveringssteder får rimelig tid til opsætning af  

 rygepolitikskilte.
