 I medfør af § 3, stk. 6, § 15, stk. 2, § 17, stk. 6, § 20, stk. 5 og § 34,  

 stk. 3 i lov om naturfredning, jfr. lovbekendtgørelse nr. 435 af 1. september  

 1978, fastsættes følgende forretningsorden for fredningsnævn:
 Almindelige bestemmelser.
 § 1.  Formanden tilrettelægger nævnets arbejde,  

 fastsætter tid og sted for nævnets møder og drager omsorg for udførelsen af  

 dets beslutninger.
 Stk. 2.  Formanden sørger for, at der til nævnet knyttes  

 en sekretær.
 § 2.  Hvis et medlem er forhindret i at give møde,  

 skal medlemmet underrette formanden herom.
 § 3.  Formanden kan bestemme, at beføjelserne som  

 formand i bestemte sager eller i bestemte arter af sager skal udøves af  

 formandens suppleant, selv om formanden ikke er forhindret i at deltage i  

 vedkommende sag eller sager.
 § 4.  Hvor en fredningssag omfatter flere kommuner,  

 deltager det kommunalvalgte medlem kun i beslutninger vedrørende områder  

 inden for vedkommende kommunes grænser.
 § 5.  Nævnet kan anmode vedkommende amtssråd, i  

 hovedstadsområdet dog hovedstadsrådet, om at yde bistand under sagernes  

 behandling.
Stk. 2.  Nævnet har ret til at anvende fornøden  

 sagkyndig bistand, hvis amtsrådet, i hovedstadsområdet dog hovedstadsrådet  

 ikke, er i stand til at yde denne.
Udgifterne hertil afholdes efter  

 bestemmelserne i naturfredningslovens § 3, stk. 5.
 § 6.  Nævnets møder og besigtigelser med indkaldelse  

 af parter og interesserede er, medmindre nævnet undtagelsesvis bestemmer  

 andet, offentligt tilgængelige, når de foregår på steder hvortil  

 offentligheden i øvrigt har adgang.
 § 7.  Nævnets afgørelse træffes ved almindelig  

 stemmeflerhed, jfr. dog naturfredningslovens § 46, stk. 6.
 Stk. 2.  Hvis et mindretal ønsker det, skal nævnets  

 afgørelse indeholde oplysning om mindretallets stilling.
§ 8.  Et medlem kan ikke deltage i behandlingen af en  

 sag, hvori medlemmet har en væsentlig og individuel interesse.
Et medlem har  

 pligt til, før sagens behandling påbegyndes, selv at give meddelelse om  

 omstændigheder, som vil kunne medføre inhabilitet.
 Stk. 2.  Det påhviler i øvrigt nævnet af egen drift at  

 afgøre, om et medlem er inhabilt.
 Fredninger.
 Modtagelse af fredningsforslag.
 § 9.  Ved nævnets modtagelse af et forslag om fredning  

 påser nævnet, at de i medfør af naturfredningslovens § 12 fastsatte regler om  

 offentliggørelse m. v. er iagttaget.
 Stk. 2.  Nævnet kan nægte at realitetsbehandle  

 fredningssagen, hvis nævnet finder, at de regler, der er fastsat i medfør af  

 naturfredningslovens § 12 i væsentligt omfang er tilsidesat.
 Afvisning af fredningssag.
 § 10.  Nævnet bestemmer, om møde med parter og  

 interesserede eller besigtigelse af det pågældende område er nødvendig,  

 forinden der tages stilling til, om fredningssagen skal afvises i henhold til  

 naturfredningslovens § 14.
Stk. 2.  Beslutning om afvisning bekendtgøres af nævnet  

 i de dagblade, der udkommer på egnen.
Endvidere underretter nævnet, den der  

 har rejst sagen, om afvisningen.
 Bekendtgørelse m. v. af sagens rejsning.
 § 11.  Afviser nævnet ikke umiddelbart en fredningssag  

 i henhold til naturfredningslovens § 14, bekendtgøres sagens rejsning snarest  

 muligt og senest 3 måneder efter fredningsforslagets modtagelse.  

 Bekendtgørelsen skal ske i Statstidende og de dagblade, der udkommer på  

 egnen, og skal indeholde oplysning om, at fredningsforslaget efter anmodning  

 derom kan rekvireres hos den, der har rejst sagen.
§ 12.  Særskilt underretning om sagens rejsning skal  

 sammen med fredningsforslaget sendes til: 1) ejere og brugere af ejendomme,  

 der er omfattet af fredningsforslaget, 2) panthavere i ejendommene, i den  

 udstrækning fredningen må antages at være af betydning for pantesikkerheden,  

 3) andre indehavere af tinglyste rettigheder over ejendommene, hvis de må  

 antages at have en væsentlig interesse i sagens afgørelse, 4) ejere og  

 brugere af ejendomme uden for fredningsforslagets gyldighedsområde, hvis  

 forslaget skønnes at have væsentlig betydning for dem, 5) fredningsstyrelsen  

 (5 eksemplarer), 6) skovvæsenet ved den statsskovrider, der administrerer  

 statens tilsyn med de private skove i det pågældende område, 7) vedkommende  

 amtsråd, i hovedstadsområdet tillige hovedstadsrådet, 8) vedkommende  

 kommunalbestyrelse, 9) andre offentlige myndigheder, for hvem forslaget  

 skønnes at have særlig interesse, Møde.
 § 13.  Bekendtgørelsen om tid og sted for afholdelse  

 af et almindeligt, offentligt tilgængeligt møde i henhold til  

 naturfredningslovens § 17, stk. 1, kan ske samtidig med bekendtgørelsen om  

 sagens rejsning og skal ske med mindst 4 ugers varsel i et eller flere af de  

 dagblade, som udkommer på egnen.
 Stk. 2.  Indbydelser til et almindeligt møde sendes med  

 samme varsel særskilt til: 1) de, som fået underretning om sagens rejsning i  

 henhold til § 12, samt 2) andre, som over for nævnet har fremsat anmodning om  

 at blive indbudt til møde i den pågældende sag.
 Stk. 3.  De, der er indbudt til mødet, skal have  

 lejlighed til at udtale sig om fredningsforslaget.
Stk. 4.  Nævnet afgør, i hvilket omfang der i øvrigt  

 skal afholdes møde med parter og interesserede.
Yderligere møder til  

 behandling af særlige spørgsmål i henhold til naturfredningslovens § 17, stk.  

 2, skal dog afholdes efter begæring herom.
 Besigtigelse.
 § 14.  Under sagens behandling foretager nævnet  

 besigtigelse af det område, der foreslås fredet.
 Stk. 2.  Nævnet afgør, i hvilket omfang der ved  

 behandlingen af særlige spørgsmål i sagen i øvrigt skal foretages  

 besigtigelse.
 Høring.
§ 15.  I sager om fredning, som i væsentlig grad har  

 naturvidenskabelig eller undervisningsmæssig baggrund, skal nævnet indhente  

 en erklæring fra Naturfredningsrådet.
Nævnet indhenter i øvrigt fornødne  

 udtalelser.
 Udvidelse af fredningen.
 § 16.  Hvis sagens behandling giver nævnet anledning  

 til at overveje en udvidelse af fredningens geografiske udstrækning, skal  

 nævnet underrette de berørte herom og give dem lejlighed til at udtale sig om  

 sagen.
 Fredningssagens afslutning for nævnet.
 § 17.  Nævnets behandling af en fredningssag afsluttes  

 med, at nævnet træffer afgørelse om, hvorvidt fredningen skal gennemføres,  

 idet nævnet i så fald fastlægger fredningens geografiske udstrækning og  

 fastsætter nærmere fredningsbestemmelser for området, jfr.  

 naturfredningslovens § 18, samt afgør erstatningsspørgsmålene, jfr.  

 naturfredningslovens § 19.
 Bekendtgørelse m. v. om sagens afgørelse.
 § 18.  Nævnet foretager bekendtgørelse om sagens  

 afgørelse i Statstidende og de dagblade, der udkommer på egnen.
 Stk. 2.  Nævnets afgørelse vedrørende  

 fredningsbestemmelserne for det pågældende område sendes særskilt til: 1)  

 alle, som har fået underretning om sagens rejsning i henhold til § 12, 2) de,  

 som er inddraget under sagen i henhold til § 16, samt 3) andre, som har givet  

 møde for nævnet eller fremsat ønske om underretning om sagens afgørelse.
 Stk. 3.  Nævnets afgørelse vedrørende  

 erstatningsspørgsmålene sendes til: 1) enhver, hvis erstatningskrav er  

 påkendt, 2) andre, hvem erstatning uden krav herom er tilkendt, 3)  

 fredningsstyrelsen, 4) skovvæsenet ved den statsskovrider, der administrerer  

 statens tilsyn med de private skove i det pågældende område, 5) vedkommende  

 amtsråd, i hovedstadsområdet tillige hovedstadsrådet, samt 6) vedkommende  

 kommunalbestyrelse.
 § 19.  Går nævnets afgørelse ud på, at fredningen ikke  

 skal gennemføres, finder § 18, stk. 2, tilsvarende anvendelse.
 § 20.  Nævnet lader fredningsbestemmelserne tinglyse  

 på de pågældende ejendomme.
 Dispensationssager.
 § 21.  Ved behandlingen af sager om dispensationer i  

 henhold til naturfredningslovens § 16, stk. 2, indhenter nævnet en udtalelse  

 fra: 1) den, som har rejst fredningssagen, 2) de, som i  

 fredningsbestemmelserne er foreslået indsat som høringsberettigede, samt 3)  

 andre myndigheder og foreninger m. v., som må antages at have en særlig  

 interesse i sagens afgørelse.
 Stk. 2.  Har fredningsforslaget i væsentlig grad  

 naturvidenskabelig eller undervisningsmæssig baggrund, indhentes tillige en  

 erklæring fra Naturfredningsrådet og eventuelt andre videnskabelige  

 institutioner, medmindre nævnet skønner, at dispensationen er betydningsløs i  

 forhold til fredningens formål.
 Stk. 3.  Forinden nævnet træffer afgørelse, afholdes  

 møde med parter og interesserede og foretages besigtigelse, medmindre det  

 anses for åbenbart ufornødent.
 Stk. 4.  Til møde og besigtigelse indkaldes: 1) den, som  

 har ansøgt om dispensation, samt 2) den, som har rejst fredningssagen.
 Stk. 5.  Hvor nævnet finder anledning dertil, indbydes  

 tillige fredningsstyrelsen, skovvæsenet, ved den statsskovrider, der  

 administrerer statens tilsyn med de private skove i det pågældende område,  

 vedkommende amtsråd, i hovedstadsområdet tillige hovedstadsrådet, vedkommende  

 kommunalbestyrelse samt anerkendte foreninger og institutioner.
 Stk. 6.  Hvis den, der ansøger om en dispensation, ikke  

 er ejendommens ejer, skal ejeren underrettes om ansøgningen og indbydes til  

 at overvære møde og besigtigelse i henhold til stk. 3.
 Stk. 7.  Underretning om nævnets afgørelse sendes til:  

 1) de klageberettigede, jfr. nturfredningslovens § 16, stk. 3, 2) de, der har  

 afgivet en udtalelse i sagen i henhold til stk. 1 og 2, 3) de i stk. 5 nævnte  

 myndigheder og foreninger m.v., samt 4) ejere, som ikke selv har ansøgt om  

 dispensation, men som er underrettet om sagen i henhold til stk. 6.
 § 22.  Ved behandlingen af sager om dispensationer i  

 henhold til naturfredningslovens § 34, stk. 1, indhenter nævnet en udtalelse  

 fra: 1) den, som har rejst fredningssagen, 2) de, som i  

 fredningsbestemmelserne er indsat som høringsberettigede, eller som i ældre  

 fredningskendelser var tillagt påtaleret, samt 3) andre myndigheder og  

 foreninger m.v., som må antages at have en særlig interesse i sagens  

 afgørelse.
 Stk. 2.  Nævnet træffer bestemmelse om, i hvilket omfang  

 der skal afholdes møde med parter og interesserede og foretages besigtigelse.
Stk. 3.  Reglerne i § 21, stk. 4-6, finder tilsvarende  

 anvendelse.
Stk. 4. Underretning om nævnets afgørelse sendes til: 1) de  

 klageberettigede, jfr. naturfredningslovens § 34, stk. 2, 2) de, som har  

 afgivet en udtalelse i sagen i henhold til stk. 1, eller som har givet møde  

 for nævnet, samt 3) ejere, som ikke selv har ansøgt om dispensation, men som  

 er underrettet om sagen i henhold til stk. 3, jfr. § 21, stk. 6.
 Stk. 5.  I sager, hvor nævnet i henhold til § 34, stk.  

 1, skal afgive indstilling til overfredningsnævnet om  

 dispensationsansøgningen, finder stk. 1-3 tilsvarende anvendelse.
 Videregående afvigelser.
 § 23.  Ved behandlingen af sager om forslag i henhold  

 til naturfredningslovens § 34 a om videregående afvigelser fra  

 fredningsbestemmelser, ændringer og hel eller delvis ophævelse af  

 fredningsbestemmelser finder §§ 9 og §§ 12-20 tilsvarende anvendelse.
 Byggelinier m. v.
§ 24.  Ved behandlingen af sager i henhold til  

 naturfredningslovens kapitler VI-IX finder bestemmelserne i § 21, stk. 3-6,  

 tilsvarende anvendelse.
I sager efter naturfredningsloven § 47, stk. 1, nr.  

 1, indbydes tillige vedkommende skovejer, og i sager efter lovens § 57, stk.  

 3 og stk. 7, skiltets eller udstillingsbygningens ejer/ lejer.
 Stk. 2.  Underretning om nævnets afgørelse sendes til:  

 1) de klageberettigede, jfr. naturfredningslovens § 58, stk. 1, samt 2)  

 ejere, som ikke selv har begæret fredningsnævnets afgørelse, men som er  

 underrettet om sagen i henhold til stk. 1, jfr. § 21, stk. 6.
 Andre bestemmelser.
§ 25.  Om nævnets forhandlinger og afgørelser føres en  

 protokol, som godkendes af formanden.
Protokollen kan indrettes som fast  

 protokol eller efter løsbladssystem.
Stk. 2.  Om nævnets møder med parter og interesserede  

 sker protokollation efter samme retningslinjer, som fastsat i retsplejelovens  

 kapitel 3 for førelsen af retsbøger.
En udskrift af denne protokollation  

 tilsendes på begæring de pågældende.
§ 26.  Formanden afgiver hvert år inden udgangen af  

 februar måned til fredningsstyrelsen statistiske oplysninger for det  

 foregående kalenderår vedrørende sager i henhold til naturfredningslovens  

 kapitler III og VI-IX.
Oplysningerne afgives på et af styrelsen udsendt  

 skema.
 § 27.  Bekendtgørelsen træder i kraft den 1. januar  

 1979. Samtidig ophæves miljøministeriets bekendtgørelse nr. 343 af 15. juni  

 1977.
