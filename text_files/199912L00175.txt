Fremsat den 26. januar 2000 af  

 erhvervsministeren (Pia Gjellerup) Forslag til Lov om ændring af lov om administration  

 af tilskud fra Den Europæiske Regionalfond og tilhørende  

 statslig medfinansiering1) (Fastsættelse af tilskudsformer og udvidelse af  

 delegationsadgang m.v.) § 1 I lov nr. 1202 af 27. december 1996 om administration af Den  

 Europæiske Regionalfond og tilhørende statslig medfinansiering  

 foretages følgende ændringer:
 1. Note 1 til lovens titel affattes således:
» 1.	Rådets forordning (EØF) nr. 2081/93 af 20. juli 1993 om  

 ændring af forordning (EØF) nr. 2052/88 om strukturfondenes  

 opgaver og effektivitet samt om samordningen af deres interventioner  

 indbyrdes såvel som med interventionerne fra Den Europæiske  

 Investeringsbank og de øvrige finansielle instrumenter, 2.	Rådets forordning (EØF) nr. 2082/93 af 20. juli 1993 om  

 ændring af forordning (EØF) nr. 4253/88 om  

 gennemførelsesbestemmelser til forordning (EØF) nr. 2052/88 for  

 så vidt angår samordning af de forskellige strukturfondes  

 interventioner indbyrdes såvel som med interventioner fra Den  

 Europæiske Investeringsbank og de øvrige eksisterende  

 finansielle instrumenter, og 3.	Rådets forordning nr. 2083/93 af 20. juli 1993 om  

 ændring af forordning (EØF) nr. 4254/88 om  

 gennemførelsesbestemmelser for forordning (EØF) nr. 2052/88 for  

 så vidt angår Den Europæiske Fond for  

 Regionaludvikling.
Ifølge artikel 189 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 loven er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i  

 Danmark.«.
 2. § 2 ophæves.
 3. I § 3, 2. pkt., indsættes efter  

 »Erhvervsministeren kan«: »forelægge betalingsanmodninger og modtage  

 betalinger fra Kommissionen samt«.
 4. I § 4, stk. 1, indsættes efter  

 »nærmere regler«: »for forelæggelse af betalingsanmodninger og  

 modtagelse af betalinger fra Kommissionen samt«.
 5. I § 4 indsættes efter stk. 1, som nyt  

 stykke:
 »Stk. 2. Tilskud kan ydes i form af globaltilskud og tilskud  

 til foranstaltninger eller operationer.«.
 Stk. 2 og 3 bliver herefter stk. 3 og 4.
 6. I § 4, stk. 2, nr. 2, der bliver  

stk. 3, nr. 2, ændres »til denne lov« til: »i denne lov og  

 administrative bestemmelser, der er udstedt i medfør af denne  

 lov,«.
 7. I § 7, stk. 1, ændres »kan  

 nedsætte« til: »nedsætter«, og som 2. pkt.  

 indsættes: »Udvalgene nedsættes senest tre måneder efter  

 Kommissionens godkendelse af programmet.«.
 8. § 7, stk. 2, affattes således:
»Stk. 2. Medlemmerne af overvågningsudvalgene  

 repræsenterer Erhvervsministeriet, andre involverede ministerier,  

 arbejdsmarkedets parter, amtskommunale og kommunale parter samt eventuelt  

 særligt interesserede organisationer.
En repræsentant fra  

 Kommissionen og i givet fald en repræsentant for Den Europæiske  

 Investeringsbank deltager i arbejdet i overvågningsudvalgene, hvor de  

 har taleret.
Erhvervsministeren kan efter udtalelse fra vedkommende  

 overvågningsudvalg træffe beslutning om udpegning af nye eller  

 yderligere medlemmer, hvis det skønnes hensigtsmæssigt.
Har  

 erhvervsministeren efter § 8 a, stk. 3, bemyndiget en myndighed til  

 helt eller delvist at fungere som administrationsmyndighed, skal udpegningen  

 tillige ske efter aftale med denne myndighed.
Der udpeges tillige  

 suppleanter.«.
 9. I § 7, stk. 3, indsættes efter  

 »Erhvervsministeriet«: »eller den myndighed, som er bemyndiget efter § 8  

 a, stk. 3,«.
 10. § 8, stk. 4, affattes således:
 »Stk. 4. Erhvervsministeren kan bemyndige amtskommuner,  

 Københavns og Frederiksberg Kommuner og primærkommuner til at  

 varetage administrationsmyndighedsopgaver.«.
 11. Efter § 8 indsættes i kapitel 2:
» § 8 a.
Erhvervsministeren kan pålægge  

 amtskommuner, Københavns og Frederiksberg Kommuner og  

 primærkommuner at medvirke til nedsættelse af  

 grænseoverskridende regionale udvalg med deltagelse fra regioner i  

 lande, der deler grænse.
 Stk. 2. Erhvervsministeren kan efter fastsættelse af  

 nærmere regler herom bemyndige disse udvalg til at træffe  

 afgørelser om tilsagn om tilskud fra Regionalfonden.
 Stk. 3. Ved grænseoverskridende programmer kan  

 erhvervsministeren efter fastsættelse af nærmere regler herom  

 bemyndige amtskommunale og kommunale myndigheder til helt eller delvist at  

 fungere som administrationsmyndighed.
§ 8 b.
Når programmerne omfatter regioner i flere lande,  

 hvoraf et eller flere er medlem af Den Europæiske Union, kan  

 erhvervsministeren, når særlige forhold gør det  

 nødvendigt og efter fastsættelse af nærmere regler herom,  

 bemyndige myndigheder og kompetente institutioner, herunder private  

 institutioner, til at varetage administrationsmyndighedsopgaver.«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrund Lov nr. 1202 af 27. december 1996 om administration af  

 tilskud fra Den Europæiske Regionalfond og tilhørende statslig  

 medfinansiering blev vedtaget i 1996. Formålet med loven var:
at etablere et klarere, mere overskueligt og forenklet grundlag for  

 administrationen af regionalfondsmidlerne og tilhørende statslig  

 medfinansiering, herunder at lovfæste erhvervsministerens bemyndigelse  

 til at decentralisere administrationen og at samle regelsættet vedrørende tildeling og  

 administration af regionalfondsmidler og statslig medfinansiering i samme  

 lovgrundlag.
Lovforslaget (nr.
L 47/1996) blev fremsat i Folketinget  

 den 30. oktober 1996. Vedrørende behandling af lovforslaget henvises  

 til Folketingstidende 1996-97: 1242, 2634, 2972; A 1346; B 158.
 Erhvervsministeren har med bekendtgørelse nr. 1 af  

 8. januar 1997 om henlæggelse af beføjelser til Erhvervsfremme  

 Styrelsen efter lov om administration af tilskud fra Den Europæiske  

 Regionalfond og tilhørende statslig medfinansiering delegeret  

 administrationen af loven til styrelsen.
 De nærmere regler for administrationen af tilskud  

 fra Regionalfonden og tilhørende statslig medfinansiering er fastlagt  

 i to bekendtgørelser:
Bekendtgørelse nr. 201 af 14. marts 1997 om ansvar og  

 kompetencefordeling m.v. i forbindelse med administration af tilskud fra Den  

 Europæiske Regionalfond og tilhørende statslig medfinansiering  

 og Bekendtgørelse nr. 347 af 20. maj 1997 om regnskab og revision  

 m.v. i forbindelse med udbetaling af tilskud fra Den Europæiske  

 Regionalfond og tilhørende statslig medfinansiering.
I forbindelse med den nye strukturfondsperiode 2000   2006  

 er der den 21. juni 1999 vedtaget en forordning om generelle bestemmelser for  

 strukturfondene (Rådets forordning nr. 1260/1999 af 21. juni 1999) -  

 herefter benævnt den generelle strukturfondsforordning - og den 12.  

 juli 1999 en forordning om Den Europæiske Fond for Regionaludvikling  

 (Europaparlamentets og Rådets forordning nr. 1783/1999 af 12. juli  

 1999) - herefter benævnt Regionalfondsforordningen.
Der henvises til  

 EF-Tidende L 161 af 26. juni 1999 side 1 og L 213 af 13. august 1999 s 1.  

 Forordningerne er trådt i kraft i sommeren 1999 og erstatter de  

 tidligere forordninger om samme emner.
Forordningernes artikler om de  

 finansielle rammer træder dog først i kraft den 1. januar  

 2000.
 De to forordninger er optaget som bilag 2 og 3 til  

 lovforslaget.
Det fremgår af Regionalfondsforordningens artikel 1,  

 at tildeling af tilskud fra Regionalfonden har til formål at fremme den  

 økonomiske og sociale samhørighed ved udligning af de  

 største skævheder og ved deltagelse i udvikling og omstilling af  

 regioner, samt at fremme en bæredygtig udvikling og skabe varige  

 arbejdspladser.
I overensstemmelse med Amsterdam-traktatens artikel 2, som  

 vedrører Unionens formål, er der fokuseret på, at  

 formålet med tilskud fra Regionalfonden nu også er at fremme en  

 bæredygtig udvikling og skabe varige arbejdspladser.
Med vedtagelse af de nye forordninger er der sket en  

 reduktion i antallet af strukturfondsmål.
I Danmark betyder det for  

 Regionalfondens vedkommende, at der ikke længere er mål 2- og  

 5b-områder, men nu kun mål 2-områder.
De nye mål  

 2-områder omfatter regioner, hvis industri- og servicesektor  

 undergår socioøkonomiske ændringer samt landdistrikter i  

 tilbagegang, vanskeligt stillede byområder og kriseramte  

 fiskeriafhængige områder.
Kommissionens godkendelse af de nye mål  

 2-områder i Danmark sker på baggrund af en indstilling fra  

 regeringen af 31. august 1999. Indstillingen har været forelagt for  

 Europaudvalget.
Udpegning af de støtteberettigede områder  

 foregår uafhængigt af dette lovforslag.
De mål 2- eller 5b-områder, der ikke bliver  

 godkendt som nye mål 2-områder, vil efter den nye forordning  

 være omfattet af en overgangsordning.
Ordningen giver mulighed for at  

 yde overgangsstøtte fra Regionalfonden frem til 31. december 2005.
 Overgangsområderne vil ligesom resten af landet i  

 programperioden 1. januar 2000 til 31. december 2006 kunne modtage tilskud  

 fra Den Europæiske Socialfond under mål 3 fra Den  

 Europæiske Udviklings- og Garantifond for Landbruget, Garantisektionen,  

 som led i støtten til udvikling af landdistrikter, og fra Det  

 Finansielle Instrument til Udvikling af Fiskeriet, som led i strukturaktioner  

 i fiskerisektoren uden for mål 1.
Der er også sket en reduktion i antallet af  

 fællesskabsinitiativer.
Under Regionalfonden vil der formodentlig  

 fremover kun være to fællesskabsinitiativer, Interreg og Urban.  

 Interreg vedrører grænseoverskridende, tværnationalt og  

 tværregionalt samarbejde, mens Urban fokuserer på  

 økonomisk og social genoprettelse af kriseramte byer og  

 forstæder.
 De nye forordninger indfører endvidere nye begreber  

 og definitioner.
 På grund af de ovennævnte ændringer i  

 forordningerne er det nødvendigt at foretage en revision af loven for  

 at bringe den danske administration af Regionalfonden i overensstemmelse med  

 EU-reglerne.
 Erfaringerne med administration af loven har endvidere  

 vist, at der er behov for at foretage enkelte præciseringer og mindre  

 tekniske ændringer.
 Det vil efterfølgende være nødvendigt  

 at foretage justeringer/tilpasninger af reglerne for regnskab og  

 administration, som er fastlagt i de ovennævnte  

 bekendtgørelser.
2. Lovforslagets indhold De væsentligste ændringer og  

 præciseringer, som lovforslaget indeholder, er:
 Præcisering af administrationens organisering ved  

 forelæggelse af betalingsanmodninger og modtagelse af betalinger fra  

 Kommissionen.
 Præcisering af, hvilke former for tilskud, der vil kunne  

 ydes.
 Fastsættelse af specifikke regler for administration af  

 grænseoverskridende programmer.
Lovforslaget indeholder endvidere ændring af  

 erhvervsministerens adgang til, når styrelsens erfaringer eller  

 særlige forhold gør det nødvendigt og ved  

 fastsættelse af nærmere regler herom, at bemyndige myndigheder  

 eller kompetente institutioner, herunder private institutioner, til at  

 varetage administrative opgaver.
En sådan delegation af administrative  

 opgaver er bl.a. nødvendig af hensyn til Danmarks deltagelse i  

 grænseoverskridende programmer, hvor der er deltagelse af regioner i  

 flere EU-medlemslande.
De enkelte projekter under programmerne skal have  

 deltagere fra flere lande.
Det er derfor nødvendig at etablere  

 fælles administration af programmet både i forhold til de  

 deltagende lande og i forhold til Kommissionen.
3. Administrative og statsfinansielle konsekvenser Lovforslaget giver mulighed for under visse nærmere  

 fastsatte regler at henlægge administration af tilskud til en anden  

 myndighed eller institution.
Henlæggelse af opgaver til en privat  

 institution vil kun ske i forbindelse med administration af  

 grænseoverskridende programmer.
I disse tilfælde bliver den  

 private institution honoreret for opgavevaretagelsen af EU-programmidler  

 under teknisk assistance og renteindtægter i forbindelse med  

 forskudsvis udbetalte EU-midler.
 For så vidt angår de statsfinansielle  

 konsekvenser er forslaget udgiftsneutralt.
4. Erhvervsøkonomiske konsekvenser Lovforslaget er en rammelov, der fastsætter  

 administrative regler.
Som sådan har lovforslaget ingen  

 erhvervsøkonomiske konsekvenser og påfører ikke  

 erhvervslivet administrative byrder.
5. Kommunale konsekvenser Lovforslaget ændrer ikke ved ansvarsfordelingen ved  

 tilskudsadministrationen mellem stat, amtskommuner og  

 primærkommuner.
Som led i en decentralisering af administrationen kan  

 erhvervsministeren allerede i henhold til den nugældende lov  

 pålægge amtskommunerne og kommunerne en række opgaver i  

 forbindelse med administration af regionalfondsmidlerne.
Opgaverne er  

 nærmere fastsat i bekendtgørelser.
Lovforslaget præciserer  

 den nuværende praksis.
Lovforslaget lægger op til, at der gives mulighed  

 for også at yde tilskud i form af globaltilskud, jf.  

 bemærkningerne til nr. 5. Det vil typisk være de myndigheder,  

 hvori sekretariaterne for de regionale udvalg er forankret, jf. § 8,  

 stk. 2, der vil kunne få bevilget et globaltilskud.
I den  

 forbindelse vil disse myndigheder blive ansvarlige for administrationen af de  

 enkelte projekttilskud under globaltilskuddene.
I forlængelse af Opgavekommissionens anbefalinger  

 vedrørende administrationen af strukturfondene er der nedsat et udvalg  

 under Finansministeriet.
Udvalgets arbejde er indtil videre sat i bero for at  

 afvente resultatet af de bilaterale drøftelser mellem de  

 strukturfondsansvarlige ministerier og bl.a. de kommunale parter.
Det er en  

 forudsætning for udvalgets arbejde, at den igangværende  

 beslutningsproces vedrørende strukturfondene fortsætter  

 parallelt med udvalgets arbejde.
6. Miljømæssige konsekvenser Lovforslaget har ingen positive eller negative  

 miljømæssige konsekvenser.
7. Administrative konsekvenser for borgeren Lovforslaget lægger op til et klarere og mere  

 gennemskueligt forvaltningsgrundlag for borgeren.
8. Forholdet til EU-retten I forbindelse med strukturfondsreformen vedtog  

 Europa-Parlamentet og Rådet nye forordninger om generelle bestemmelser  

 for strukturfondene og om Den Europæiske Fond for Regionaludvikling.  

 Lovforslaget bringer den danske administration af Regionalfonden i  

 overensstemmelse med de nye EU-regler.
9. Høring Lovforslaget har været i høring hos  

 følgende:
 Kommunernes Landsforening, Københavns Kommune,  

 Frederiksberg Kommune, Amtsrådsforeningen, Sammenslutningen af Danske  

 Småøer, Rigsrevisionen, Indenrigsministeriet,  

 Arbejdsministeriet, Undervisningsministeriet, Socialministeriet, Ministeriet  

 for Fødevarer, Landbrug og Fiskeri, Miljø- og  

 Energiministeriet, Finansministeriet, Økonomiministeriet,  

 Justitsministeriet, Skatteministeriet, Udenrigsministeriet, Statsministeriet  

 og Ledernes Hovedorganisation.
10. Skema over konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Lovforslaget medfører ikke direkte yderligere  

 administrative byrder for amtskommunerne og kommunerne.
Hvis disse  

 myndigheder søger om globaltilskud, bliver de ansvarlige for  

 administrationen af de enkelte projekttilskud under  

 globaltilskuddene Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lovforslaget lægger op til et klarere og mere  

 gennemskueligt forvaltningsgrundlag Ingen Forholdet til EU-retten I forbindelse med strukturfondsreformen vedtog  

 Europaparlamentet og Rådet nye forordninger om generelle bestemmelser  

 for strukturfondene og om Den Europæiske Fond for Regionaludvikling.  

 Lovforslaget bringer den danske administration af Regionalfonden i  

 overensstemmelse med de nye EU-regler Bemærkninger til lovforslagets  

 enkelte bestemmelser I bilag 1 til lovforslaget er de foreslåede  

 ændringer sammenholdt med den gældende lov.
Rådets  

 forordning (EF) nr. 1260/1999 af 21. juni 1999 om vedtagelse af  

 generelle bestemmelser for strukturfondene er optrykt som bilag 2, og  

 Europaparlamentets og Rådets forordning (EF) nr. 1783/1999 af 12. juli  

 1999 om Den Europæiske Fond for Regionaludvikling er optrykt som  

 bilag 3.
Det bemærkes, at der i artikel 21, stk. 2, 1.  

 pkt., i Rådets forordning om vedtagelse af generelle bestemmelser for  

 strukturfondene er en teknisk fejl.
Den korrekte tekst skulle være:
» Til § 1 Til nr. 1 Note 1 til titlen i den nuværende lov ændres,  

 så det præciseres, at gengivelser i loven af bestemmelser fra  

 Rådets forordning (EF) nr. 2081/93, Rådets forordning (EF) nr.  

 2082/93 og Rådets forordning nr. 2083/93 alle af 20. juli 1993  

 udelukkende er begrundet i praktiske hensyn og ikke berører de  

 nævnte forordningers umiddelbare gyldighed i Danmark.
Til nr. 2 § 2 ophæves.
Som anført i  

 bemærkningerne til § 2 i lovforslaget (Lovforslag nr.
L 47, jf.
FT  

 1996-97 tillæg A, side 1346) er bestemmelsen af orienterende karakter  

 og ikke en egentlig retsregel.
Den beskriver Regionalfondens overordnede  

 formål, og hvorledes denne indsats gennemføres i Danmark.  

 Bestemmelsen er hovedsageligt en gengivelse af forordningstekst.
Da  

 forordninger ifølge artikel 249 i EF-traktaten gælder  

 umiddelbart i hver medlemsstat, er gengivelse af bestemmelsen i dansk  

 lovgivning overflødig.
 Vedrørende definition af mål 2-områder  

 henvises til den generelle strukturfondsforordning artikel 4,  

 stk. 1.
 Mulighederne for at yde overgangsstøtte til de  

 områder, der i 1999 var mål 2- eller 5b-områder, men som  

 efter 2000 ikke er godkendt som nye mål 2-områder, er omtalt i  

 den generelle strukturfondsforordning artikel 6, stk. 2.
 For andre indsatser, der er af særlig interesse for  

 Fællesskabet, og som kan modtage støtte under Regionalfonden,  

 henvises til den generelle strukturfondsforordning artikel 20  

 (fællesskabsinitiativer) samt artikel 22 og 23 (nyskabende aktioner og  

 teknisk bistand).
Til nr. 3 Den foreslåede ændring bringer den danske  

 administration af Regionalfonden i overensstemmelse med de nye EU-regler.
De tidligere forordninger anvendte kun »administration« som et samlet begreb.
I den nye  

 generelle strukturfondsforordning er administration opdelt i  

 betalingsmyndigheds- og forvaltningsmyndighedsopgaver.
Betalingsmyndigheden er, jf. den generelle  

 strukturfondsforordning artikel 32, ansvarlig for udarbejdelse og  

 forelæggelse af betalingsanmodninger for Kommissionen og modtagelse af  

 betalinger fra Kommissionen.
Endvidere skal betalingsmyndigheden sørge  

 for, at de endelige modtagere så hurtigt som muligt modtager de fulde  

 støttebeløb, som de er berettiget til.
Betalingsmyndigheden kan ifølge forordningsteksten  

 (den generelle strukturfondsforordning artikel 9, litra n og o) være en  

 eller flere nationale, regionale eller lokale myndigheder eller organer, som  

 medlemsstaten udpeger.
Betalingsmyndigheden kan være identisk med  

 forvaltningsmyndigheden for det pågældende program og dermed  

 også medlemsstaten selv, jf. nedenfor.
 Hvis medlemsstaten udpeger en anden betalingsmyndighed end  

 sig selv, fastlægger den i alle enkeltheder de nærmere  

 bestemmelser vedrørende sit forhold til denne betalingsmyndighed og de  

 nærmere bestemmelser vedrørende forholdet mellem Kommissionen og  

 betalingsmyndigheden.
 Forvaltningsmyndigheden er, jf. den generelle  

 strukturfondsforordning artikel 34, ansvarlig for en effektiv og korrekt  

 forvaltning og gennemførelse af programmet, herunder bl.a.  

 for:
etablering af et system til indsamling af pålidelige  

 finansielle og statistiske oplysninger om gennemførelsen, gennemførelse af evalueringer, korrekt gennemførelse af de operationer, der finansieres under  

 programmet, iværksættelse af interne kontrolforanstaltninger, at der reageres på de bemærkninger og anmodninger om  

 korrektion, som Kommissionen måtte fremsætte, at forvaltningen er i overensstemmelse med  

 Fællesskabspolitikkerne, udarbejdelse af årlige rapporter, og sammen med Kommissionen at gennemgå det foregående  

 års væsentlige resultater.
 Forvaltningsmyndigheden vil kunne anmode andre myndigheder  

 om at løse en række af de nævnte opgaver.
 Forvaltningsmyndigheden kan ifølge  

 forordningsteksten (den generelle strukturfondsforordning artikel 9, litra n)  

 være medlemsstaten selv eller alle offentlige eller private nationale,  

 regionale eller lokale myndigheder eller organer, som medlemsstaten udpeger  

 til at forvalte et program.
 Hvis medlemsstaten udpeger en anden end sig selv som  

 forvaltningsmyndighed, fastlægger den tilsvarende som for  

 betalingsmyndigheden i alle enkeltheder de nærmere bestemmelser mellem  

 medlemsstaten og forvaltningsmyndigheden og de nærmere bestemmelser  

 mellem Kommissionen og forvaltningsmyndigheden.
Som udgangspunkt vil erhvervsministeren både  

 være betalingsmyndigheden og forvaltningsmyndigheden for  

 Regionalfondens virke i Danmark.
I lovforslaget anvendes begrebet  

 administrationsmyndigheden som en samlet betegnelse for betalings- og  

 forvaltningsmyndigheden for Regionalfonden i Danmark.
Som tidligere  

 nævnt har erhvervsministeren i henhold til den oprindelige lov ved  

 bekendtgørelse nr. 1 af 8. januar 1997 henlagt sine beføjelser  

 til Erhvervsfremme Styrelsen.
 Der henvises endvidere til bemærkningerne til nr.  

 11.
Til nr. 4 Med forbehold for Kommissionens ansvar for  

 gennemførelse af EU s almindelige budget er medlemsstaten i  

 første række ansvarlig for den finansielle kontrol med  

 programmerne, jf. den generelle strukturfondsforordning artikel 38. I den  

 forbindelse skal medlemsstaten bl.a.:
attestere, at de udgiftsanmeldelser, der forelægges  

 Kommissionen, er nøjagtige, og sikre sig, at de er udarbejdet på  

 grundlag af regnskabssystemer, der er baseret på udgiftsbilag, som kan  

 kontrolleres, og ved afslutningen af hvert program forelægge Kommissionen en  

 erklæring, der er udfærdiget af en ekspert eller myndighed, der  

 fungerer uafhængigt af forvaltningsmyndigheden.
Erklæringen skal  

 indeholde et sammendrag af konklusionerne af den kontrol, der er  

 gennemført de foregående år.
Der skal tillige være  

 en udtalelse om, hvorvidt betalingsanmodningen vedrørende  

 restbeløbet er holdbar, og om de operationer, der ligger til grund for  

 den endelige udgiftserklæring, har været lovlige og formelt  

 rigtige.
Erhvervsfremme Styrelsen har i medfør af den  

 gældende lov fra 1996 udstedt bekendtgørelse nr. 201 af 14.  

 marts 1997 om ansvar og kompetencefordeling m.v. i forbindelse med  

 administration af tilskud fra Den Europæiske Regionalfond og  

 tilhørende statslig medfinansiering og bekendtgørelse nr. 347  

 af 20. maj 1997 om regnskab og revision m.v. i forbindelse med udbetaling af  

 tilskud fra Den Europæiske Regionalfond og tilhørende statslig  

 medfinansiering.
Disse bekendtgørelser indeholder ikke regler for  

 forelæggelse af betalingsanmodninger og modtagelse af betalinger fra  

 Kommissionen.
Det vil være nødvendigt efterfølgende  

 at foretage justeringer/tilpasninger af reglerne for administrationen af  

 regionalfondsmidlerne og den tilhørende statslige medfinansiering, som  

 er fastlagt i disse bekendtgørelser.
Samtidig kan der fastsættes  

 regler for betalingsanmodninger og modtagelse af betalinger fra Kommissionen  

 samt nærmere regler for kontrolforanstaltninger.
Til nr. 5 Ændringsforslaget er en præcisering i forhold  

 til den gældende lov, hvor der ikke var medtaget bestemmelser om,  

 hvilke former for tilskud, der kunne ydes.
 Artikel 9, litra i, og artikel 27, stk. 1, i den  

 generelle strukturfondsforordning definerer globaltilskud som den del af et  

 program, fortrinsvis til lokaludviklingsinitiativer, hvis  

 gennemførelse og forvaltning kan overlades til en eller flere  

 formidlere, herunder lokale myndigheder, regionale udviklingsorganer eller  

 ikke-statslige organisationer.
Formidlerne skal give garanti for, at de er solvente og  

 har anerkendt kompetence og erfaring i administration og finansforvaltning.  

 De skal normalt være etableret eller repræsenteret i den eller de  

 pågældende regioner, men kan i begrænsede og velbegrundede  

 tilfælde være etableret udenfor.
De skal besidde mangeårig  

 relevant erfaring og varetage en offentlig opgave samt på passende vis  

 kunne involvere de direkte berørte erhvervskredse i  

 iværksættelsen af de fastsatte foranstaltninger.
 I bestemmelserne om det konkrete globaltilskuds anvendelse  

 skal det bl.a. præciseres:
 Hvilke foranstaltninger, der skal iværksættes.
 Kriterier for udvælgelse af modtagere.
 Betingelser og satser for ydelse af fondsstøtte, herunder  

 anvendelse af eventuelt påløbende renter.
 Bestemmelser om overvågning og evaluering af samt finansiel  

 kontrol med globaltilskuddet.
 I givet fald anvendelse af en bankgaranti, i hvilket tilfælde  

 Kommissionen skal underrettes.
 I Danmark vil det typisk være de myndigheder, hvori  

 sekretariaterne for de regionale udvalg er forankret, jf. § 8,  

 stk. 2, der vil kunne få bevilget et globaltilskud.
Begreberne foranstaltninger og operationer er defineret i  

 den generelle strukturfondsforordning artikel 9, litra j og k.
En operation  

 er defineret som ethvert projekt eller aktion, som gennemføres af de  

 endelige støttemodtagere.
 I de tilfælde, hvor et tilskud gives til en  

 foranstaltning, vil der blive stillet krav om præcisering af  

 bl.a.:
 Hvilke konkrete projekttyper, der skal iværksættes.
 Kriterier for udvælgelse af modtagere.
 Betingelser og satser for ydelse af fondsstøtte, herunder  

 anvendelse af eventuelt påløbende renter.
 Bestemmelser om overvågning og evaluering af samt finansiel  

 kontrol med tilskuddet.
 I givet fald anvendelse af en bankgaranti.
 I Danmark vil det, ligesom ved ydelse af globaltilskud,  

 typisk være de myndigheder, hvori sekretariaterne for de regionale  

 udvalg er forankret, jf. § 8, stk. 2, der vil kunne få bevilget et  

 tilskud til foranstaltninger.
 I den generelle strukturfondsforordning artikel 28,  

 stk. 3, er anført, at støtteformen under en foranstaltning  

 hovedsageligt tager form af støtte, der ikke skal tilbagebetales, men  

 også tager form af f.eks. støtte, der skal tilbagebetales,  

 rentegodtgørelse, garanti, kapitalandele, deltagelse i risikokapital  

 eller andre finansieringstyper.
Til nr. 6 Forslaget til ændringen i § 4, stk. 3,  

 nr. 2, er en præcisering af den gældende tekst, hvor der  

 alene anføres »de opstillede betingelser til denne lov   «.
Det foreslås, at det præciseres, at  

 det også gælder for administrative bestemmelser, der er udstedt i  

 medfør af denne lov.
Til nr. 7 Ændringen er alene en præcisering af den  

 gældende lovtekst.
I loven fra 1996 er anvendt formuleringen »Erhvervsministeren kan  

 nedsætte overvågningsudvalg«.
I forslaget til ændring af § 7,  

 stk. 1, 1. pkt., er »kan nedsætte« ændret til » nedsætter«.
I henhold til den generelle strukturfondsforordning artikel 35,  

 stk. 1, har medlemsstaten pligt til at nedsætte  

 overvågningsudvalg.
 Ændringen i § 7, stk. 1, 2. pkt.,  

 er alene en tilpasning af loven til de gældende EU-bestemmelser.
 Den generelle strukturfondsforordning artikel 35,  

 stk. 1, fastsætter, at overvågningsudvalgene nedsættes  

 senest tre måneder efter Kommissionens godkendelse af programmerne.  

 Derfor foreslås denne bestemmelse indsat som 2. pkt. i § 7,  

 stk. 1.
Til nr. 8 Efter de hidtidige EU-bestemmelser skulle en  

 repræsentant fra Kommissionen og en repræsentant fra Den  

 Europæiske Investeringsbank være medlem af  

 overvågningsudvalget.
I den nye generelle strukturfondsforordning  

 artikel 35, stk. 2, er det besluttet, at de kun skal deltage i arbejdet  

 i udvalget og have taleret.
Den foreslåede ændring i § 7,  

 stk. 2, 1. og 2. pkt., er således en tilpasning af loven til  

 de gældende EU-bestemmelser.
Det forventes ikke, at ændringen vil  

 medføre en væsentlig ændring i forhold til  

 overvågningsudvalgenes nuværende arbejde.
Det er endvidere foreslået at ændre De foreslåede ændringer i § 7,  

 stk. 2, 3. pkt., er affødt af bestemmelserne i den generelle  

 strukturfondsforordning artikel 35, stk. 1, der fastslår, at  

 overvågningsudvalgene nedsættes af medlemsstaten efter aftale med  

 forvaltningsmyndigheden.
Det betyder, at forvaltningsmyndigheden også  

 skal høres, både hvis der udpeges nye medlemmer til erstatning  

 for medlemmer fra organisationer, der allerede er repræsenteret i  

 udvalget, og hvis der udpeges yderligere medlemmer.
 Som udgangspunkt vil erhvervsministeren være  

 forvaltningsmyndigheden, jf. ovenfor under bemærkningerne til punkt 3.  

 Kun i de tilfælde, hvor der er bemyndiget en amtskommunal eller  

 kommunal myndighed til at fungere som administrationsmyndighed, herunder  

 forvaltningsmyndighed, for Regionalfonden i Danmark, jf. bemærkningerne  

 til nr. 11, skal udpegningen af nye eller yderligere medlemmer til  

 overvågningsudvalget ske efter aftale med denne myndighed.
Til nr. 9 Ændringen i § 7, stk. 3, bringer  

 loven i overensstemmelse med bestemmelserne i den generelle  

 strukturfondsforordning artikel 35, stk. 2, 3. pkt.
Til nr. 10 I § 8, stk. 4, foreslås indsat en  

 bestemmelse, der giver erhvervsministeren adgang til at bemyndige  

 amtskommuner, Københavns og Frederiksberg Kommuner og  

 primærkommuner til at varetage opgaver for forvaltnings- eller  

 betalingsmyndigheden.
Bestemmelsen er tænkt anvendt i forbindelse med  

 administrationen af alle regionalfondsaktiviteter, der ikke er omfattet af de  

 grænseoverskridende programmer (Interreg-programmer). Det vil fortsat i  

 denne sammenhæng være erhvervsministeren, der er betalings- og  

 forvaltningsmyndigheden og har ansvaret og kompetencen, som er fastlagt i den  

 generelle forordning.
Som led i en decentralisering af administrationen kan  

 erhvervsministeren allerede i henhold til den gældende lov  

 pålægge amtskommunerne og kommunerne en række opgaver i  

 forbindelse med administration af regionalfondsmidlerne.
Opgaverne er  

 nærmere fastsat i bekendtgørelser.
Lovforslaget præciserer  

 den nuværende praksis.
Den gældende lov § 8, stk. 4,  

 vedrører bemyndigelse til regionale udvalg til at træffe  

 afgørelser om tilsagn om og udbetaling af tilskud.
Bestemmelsen  

 anvendes i forbindelse med administration af de eksisterende Interreg II  

 a-programmer.
Det foreslås at samle de bestemmelser, der  

 vedrører delegation af beføjelser og opgaver i forbindelse med  

 de grænseoverskridende programmer (Interreg-programmerne) i nye  

§§ 8 a og 8 b under overskriften Til nr. 11 I § 8 a samles de bestemmelser, der  

 vedrører delegation af beføjelser og opgaver i forbindelse med  

 de grænseoverskridende programmer, hvor der er deltagelse af regioner  

 fra lande, som deler grænse. (Interreg III a-programmerne). De kommende  

 Interreg III a-programmmer forventes at modsvare de nuværende Interreg  

 II a, hvor der også er deltagelse af regioner fra lande, der deler  

 grænse.
Delegation af beføjelser og opgaver er alene begrundet i  

 forordninger eller kommissionsbeslutninger, der er udstedt i medfør af  

 forordninger eller direktiver.
 Med de foreslåede bestemmelser i § 8 a vil den  

 eksisterende praksis kunne fortsætte, og der bliver samtidig en mere  

 gennemsigtig ansvarsfordeling mellem staten og amtskommunale og kommunale  

 myndigheder.
Tre af de nuværende Interreg II a-programmer  

 (dansk/tyske programmer) administreres i overensstemmelse med bestemmelserne  

 i den gældende lov § 8, stk. 4. De tre regionale  

 programudvalg er sammensat af repræsentanter fra både de danske  

 og tyske Interreg-områder.
Disse udvalg træffer afgørelse  

 vedrørende tilsagn om og udbetaling af tilskud fra Regionalfonden.
De  

 involverede danske amtskommuner er sekretariater for den danske del af  

 programmerne.
Amtskommunerne har stillet en garanti over for den danske stat  

 for tilbagebetaling af uberettiget udbetalte tilskudsmidler i Danmark.
 I § 8 a, stk. 1, foreslås,  

 tilsvarende som i § 8, stk. 1, indføjet en bestemmelse om,  

 at erhvervsministeren kan pålægge amtskommuner, Københavns  

 og Frederiksberg Kommuner og primærkommunerne at medvirke til  

 nedsættelse af grænseoverskridende regionale udvalg.
 For at Interreg III a-programmerne vil kunne administreres  

 i overenstemmelse med intentionerne for grænseoverskridende samarbejde  

 og de fastlagte EU-bestemmelser, er det hensigtsmæssigt, at kompetencen  

 til at træffe beslutning om tilsagn ligger i de  

 grænseoverskridende regionale udvalg.
§ 8 a, stk. 2, er stort set en gengivelse  

 af den gældende lov § 8, stk. 4. Erhvervsministeren kan efter  

 fastsættelse af nærmere regler herom bemyndige de  

 grænseoverskridende regionale udvalg til at træffe  

 afgørelser om tilsagn om tilskud fra Regionalfonden til konkrete  

 projekter.
De grænseoverskridende udvalg kan ikke påtage sig et  

 økonomisk ansvar.
For at disse udvalg kan bemyndiges til at  

 træffe afgørelser, skal der i de nærmere fastsatte regler  

 bl.a. fastlægges, at de i § 8 a, stk. 3, nævnte  

 myndigheder skal være medlem og have vetoret i udvalgene, jf.  

 tilsvarende bemærkningerne nedenfor, samt at de skal påtage sig  

 det forvaltningsmæssige og økonomiske ansvar for udvalgets  

 afgørelser.
I § 8 a, stk. 3, foreslås  

 indføjet en bemyndigelse til erhvervsministeren til efter  

 nærmere fastsatte regler at delegere  

 administrationsmyndighedskompetence og ansvar til amtskommunale og kommunale  

 myndigheder.
Denne delegationsadgang vil kun blive anvendt i forbindelse med  

 administration af Interreg III a-programmer.
De nærmere fastsatte regler i forbindelse med  

 delegationsbeføjelserne i § 8 a, stk. 2 og 3, skal  

 derfor bl.a. indeholde bestemmelser om, at de amtskommunale eller kommunale  

 myndigheder skal være medlem af de grænseoverskridende regionale  

 udvalg og have vetoret i udvalgene.
Derved vil der ikke kunne træffes  

 afgørelser af udvalgene, som ikke er godkendt af de amtskommunale  

 eller kommunale myndigheder, der har fået overladt kompetence og  

 ansvar, som hviler på forordninger eller kommissionsbeslutninger, der  

 er udstedt i medfør af forordninger eller direktiver.
Bestemmelsen i § 8 b foreslås anvendt i  

 forbindelse med administrationen af de kommende Interreg III b-programmer.
De  

 forventes at modsvare de nuværende Interreg II c-programmer (Interreg  

 II c-Nordsøen og Interreg II c-Østersøen).
I disse programmer er der som regel regioner fra flere end  

 to EU-medlemslande, der deltager.
Der kan også være deltagelse af  

 lande uden for Den Europæiske Union.
Samarbejdsformen - med mange deltagerlande -  

 nødvendiggør, at der etableres en fælles administration  

 for hver enkelt program.
Der er således under de nuværende  

 Interreg II c-programmer etableret fælles sekretariater, placeret i  

 henholdsvis Viborg Amtskommune og Investitionsbank Schleswig-Holsteins  

 afdeling i Rostock.
Under det nuværende Interreg II c-program for  

 Østersøen træffes afgørelser om tilsagn og afslag  

 af en styringskomite, hvor der er national repræsentation af de  

 involverede ministerier og regionale myndigheder.
Der skal være  

 konsensus i styringskomiteen for enhver afgørelse.
Det vil i  

 realiteten sige, at erhvervsministeren/Erhvervsfremme Styrelsen ligesom alle  

 andre medlemmer af komiteen har vetoret.
Erhvervsministeren/Erhvervsfremme Styrelsen er imidlertid  

 ikke medlem af styringskomiteen for Nordsøprogrammet, men alle  

 projekter, der medfinansieres med regionalfondsmidler, som er ydet til  

 Danmark, er blevet godkendt af Erhvervsfremme Styrelsen før  

 forelæggelse for styringskomiteen.
Det betyder, at styringskomiteen  

 ikke træffer afgørelser om tilsagn, som ikke på  

 forhånd har fået Erhvervsfremme Styrelsens accept.
Sekretariatet i Viborg Amtskommune varetager på  

 vegne af medlemsstaterne en række administrative opgaver i forbindelse  

 med Nordsøprogrammets gennemførelse.
Sekretariatet handler  

 efter en aftale, der er indgået mellem sekretariatet og de enkelte  

 deltagerlande.
Det er af denne aftale, at det bl.a. fremgår, at  

 Erhvervsfremme Styrelsen skal have forelagt og godkendt alle projekter,  

 før de forelægges for styringskomiteen, jf. ovenfor.
Sekretariatet forbereder projekterne til  

 forelæggelse for styringskomiteen og udmønter de konkrete  

 afgørelser vedrørende tilsagn og afslag, som træffes af  

 styringskomiteen.
De konkrete arbejdsopgaver består bl.a. i udstedelse  

 af tilsagn efter Erhvervsfremme Styrelsens og styringskomiteens anvisninger,  

 vurdering af, om projekterne er gennemført i overensstemmelse med de  

 forelagte planer, udbetaling af tilskud til støttemodtageren og  

 hjemtagelse af tilskudsmidler fra Kommissionen.
For Østersøprogrammet er de administrative  

 opgaver placeret i sekretariatet i Rostock og Investitionsbank  

 Schleswig-Holstein i Kiel.
Sekretariatet forbereder de konkrete projekter til  

 forelæggelse for styringskomiteen, mens banken på  

 medlemsstaternes vegne varetager administration af de økonomiske  

 forhold   udsteder tilsagn i henhold til styringskomiteens beslutning,  

 vurderer om projekterne økonomisk er gennemført i  

 overensstemmelse med de forelagte planer, foretager udbetalinger til  

 støttemodtagerne og hjemtager tilskudsmidler fra Kommissionen.
De enkelte medlemslande har indgået en kontrakt med  

 banken, hvor arbejds- og ansvarsfordelingen er nærmere  

 præciseret.
I kontrakten er der bl.a. aftalt, inden for hvilke rammer  

 banken kan agere, herunder hvornår den skal underrette deltagerlandene  

 om projektændringer og eventuelle misligholdelser fra  

 projektdeltagernes side.
Væsentlige ændringer af projektet,  

 eventuel bortfald af tilsagn eller misligholdelser af projektet, skal  

 på ny forelægges styringskomiteen eller deltagerlandene til  

 afgørelse.
Banken honoreres for sin medvirken af renteindtægten  

 fra bankindestående i forbindelse med forskudsvis udbetaling af  

 EU-midlerne.
 Bestemmelserne i § 8 b foreslås  

 indføjet for at klarlægge erhvervsministerens beføjelser  

 til at lade myndigheder og kompetente institutioner varetage forvaltnings- og  

 betalingsmyndighedens opgaver i forbindelse med administrationen af de  

 kommende Interreg III b-programmer.
Bestemmelsen giver samtidig erhvervsministeren adgang til  

 at indgå aftaler, der er nødvendige for at gennemføre  

 flernationale grænseoverskridende programmer.
Sådanne programmer  

 skal iværksættes i overensstemmelse med den generelle forordnings  

 artikel 19, stk. 3, specielt litra d, vedrørende udpegning af en  

 forvaltningsmyndighed og fastsættelse af procedurer for betalinger, jf.  

 bemærkningerne til nr. 3, vedrørende betalingsmyndigheden.
Kompetencen til at træffe afgørelse om  

 tilsagn i forbindelse med Interreg III b-programmerne vil, som for Interreg  

 III a-programmerne, ligge hos en styringskomite, hvor der er  

 repræsentation fra de deltagende lande.
Der skal være konsensus i  

 styringskomiteen for enhver afgørelse.
Det vil sige, at alle medlemmer  

 af komiteen har vetoret.
I tråd dermed vil alle afgørelser  

 fortsat være direkte eller indirekte (ved indgåelse af aftaler,  

 jf. ovenfor), godkendt af erhvervsministeren/Erhvervsfremme Styrelsen.
I henhold til den generelle strukturfondsforordning  

 artikel 21, stk. 1, vedtager Kommissionen   efter nærmere angivne  

 procedurer   retningslinier for hvert fællesskabsinitiativ, herunder  

 Interreg.
Retningslinierne beskriver målene, anvendelsesområdet  

 og passende gennemførelsesbestemmelser.
Kommissionen har endnu ikke vedtaget disse retningslinier  

 for programperioden 2000   2006. Der pågår stadig  

 drøftelser med medlemslandene.
De endelige retningslinier forventes  

 først at foreligge april/maj 2000. Det er derfor ikke endeligt  

 afgjort, om de kommende Interreg III a- og III b-programmer vil kunne  

 administreres som de nuværende Interreg II a- og II c-programmer.
Folketingets Europaudvalg vil få forelagt notater om  

 programindhold og administrationsmodeller, før Danmark sammen med de  

 øvrige deltagerlande fremsender de operationelle programmer til  

 Kommissionens godkendelse.
Godkendelsen indhentes i medfør af artikel  

 15, stk. 5, i den generelle forordning Til § 2 Loven træder i kraft dagen efter  

 bekendtgørelsen i Lovtidende.
 I den generelle strukturfondsforordnings artikel 52 er der  

 fastlagt overgangsbestemmelser for gennemførelsen af de  

 regionalfondsprogrammer, der udløber den 31. december 1999.
 For Danmarks vedkommende er der tale om disse programmer,  

 hvor Regionalfonden yder medfinansiering:
Mål 2-Nordjylland Mål 2-Lolland Mål 5b Leader II Pesca Interreg II SMV Urban For alle disse programmer gælder, at  

 tilskudsbeløbene skal være forpligtede senest den 31. december  

 1999. Udgifterne i forbindelse med projekterne skal være konteret  

 senest den 31. december 2001. Efter ansøgning kan Kommissionen i  

 særlige tilfælde godkende en forlængelse af såvel  

 programperioden som perioden for gennemførelse af projekterne.
Bilag 1 Lovforslaget sammenholdt med den gældende lov Gældende formulering Lovforslaget § 1 I lov nr. 1202 af 27. december 1996 om administration af Den  

 Europæiske Regionalfond og tilhørende statslig medfinansiering  

 foretages følgende ændringer:
 1. Note 1 til lovens titel affattes således:
» 1.	Rådets forordning (EØF) nr. 2081/93 af 20. juli 1993 om  

 ændring af forordning (EØF) nr. 2052/88 om strukturfondenes  

 opgaver og effektivitet samt om samordningen af deres interventioner  

 indbyrdes såvel som med interventionerne fra Den Europæiske  

 Investeringsbank og de øvrige finansielle instrumenter, 2.	Rådets forordning (EØF) nr. 2082/93 af 20. juli 1993 om  

 ændring af forordning (EØF) nr. 4253/88 om  

 gennemførelsesbestemmelser til forordning (EØF) nr. 2052/88 for  

 så vidt angår samordning af de forskellige strukturfondes  

 interventioner indbyrdes såvel som med interventioner fra Den  

 Europæiske Investeringsbank og de øvrige eksisterende  

 finansielle instrumenter, og 3.	Rådets forordning nr. 2083/93 af 20. juli 1993 om  

 ændring af forordning (EØF) nr. 4254/88 om  

 gennemførelsesbestemmelser for forordning (EØF) nr. 2052/88 for  

 så vidt angår Den Europæiske Fond for  

 Regionaludvikling.
Ifølge artikel 189 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 loven er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i  

 Danmark.«.
Kapitel 1 Lovens anvendelsesområde § 1. Loven har til formål at fastlægge  

 administrationen af tilskud til Danmark fra Den Europæiske Regionalfond  

 (Regionalfonden) i overensstemmelse med de regler og retningslinjer, der  

 følger af Traktaten om Den Europæiske Union, gældende  

 Rådsforordninger og beslutninger truffet af Kommissionen.
Uændret Stk. 2. Loven har endvidere til formål at  

 fastlægge administrationen af den statslige medfinansiering af  

 Regionalfondens aktiviteter på en ensartet og decentral  

 måde.
 § 2. Tildeling af tilskud fra Regionalfonden har til  

 formål at udligne de største regionale skævheder i  

 Fællesskabet ved at deltage i udviklingen og strukturtilpasningen af de  

 områder, der er bagefter i udvikling, og i omstillingen af  

 industriområder, der er i tilbagegang.
 2. § 2 ophæves.
Stk. 2. Regionalfondens indsats er i Danmark koncentreret om  

 gennemførelsen af aktioner a)	under mål 2 - omstilling i de regioner, grænseregioner  

 eller dele af regioner, der er hårdt ramt af den industrielle  

 tilbagegang, b)	under mål 5 b - fremme af udviklingen af landdistrikterne ved  

 at lette landdistrikternes udvikling og strukturelle tilpasning, c)	der er af særlig interesse for Fællesskabet, i form af  

 Fællesskabsinitiativer og pilotprojekter.
 Stk. 3. De i stk. 2 nævnte aktioner  

 gennemføres primært ved programmer under de enkelte mål og  

 Fællesskabsinitiativer samt ved selvstændige pilotprojekter.
Kapitel 2 Administrationens organisering § 3. Erhvervsministeren er den øverste ansvarlige  

 myndighed for administrationen af Regionalfonden i Danmark og  

 tilhørende statslig medfinansiering samt koordineringen af denne  

 indsats.
Erhvervsministeren kan træffe afgørelse om tilsagn om  

 og udbetaling af tilskud, herunder forskudsvis udbetaling, fra Regionalfonden  

 og tilhørende statslig medfinansiering.
Afgørelser om tilsagn  

 træffes som udgangspunkt på baggrund af en regional  

 indstilling.
 3. I § 3, 2. pkt., indsættes efter  

 »Erhvervsministeren kan«: »forelægge betalingsanmodninger og modtage  

 betalinger fra Kommissionen samt«.
 § 4. Erhvervsministeren fastsætter nærmere regler  

 om administrationen af tilskud fra Regionalfonden i Danmark og  

 tilhørende statslig medfinansiering.
 4. I § 4, stk. 1, indsættes efter  

 »nærmere regler«: »for forelæggelse af betalingsanmodninger og  

 modtagelse af betalinger fra Kommissionen samt«.
Stk. 2. Tilskud kan nedsættes helt eller delvis, og et  

 allerede udbetalt tilskud kan kræves tilbagebetalt helt eller delvis,  

 eventuelt med tillæg af renter, hvis det konstateres, at 5. I § 4 indsættes efter stk. 1, som nyt  

 stykke:
 »Stk. 2. Tilskud kan ydes i form af globaltilskud og tilskud  

 til foranstaltninger eller operationer.«.
1)	projektet ikke gennemføres i overensstemmelse med de forud  

 godkendte planer, Stk. 2 og 3 bliver herefter stk. 3 og 4.
2)	de opstillede betingelser i henhold til denne lov eller de  

 gældende forordninger på området ikke opfyldes eller 3)	forudsætningerne for tilsagn om tilskud i øvrigt er  

 væsentligt ændrede.
 6. I § 4, stk. 2, nr. 2, der bliver stk. 3,  

 nr. 2, ændres »til denne lov« til: »i denne lov og administrative  

 bestemmelser, der er udstedt i medfør af denne lov,«.
 Stk. 3. Der kan i konkrete tilfælde gives tilladelse  

 til, at en privat eller selvejende projektadministration får udbetalt  

 forskud eller modtager afsluttende betaling under forbehold af det endelige  

 regnskabs godkendelse, selv om beløbet endnu ikke er modtaget fra  

 Kommissionen.
 § 5. Erhvervsministeren er ansvarlig for kontakten til  

 Kommissionen med henblik på indgivelse af ansøgning om  

 geografisk afgrænsning af støtteberettigede områder samt  

 udviklingsplaner og ansøgningsdokumenter, der skal danne grundlag for  

 Kommissionens tildeling af midler fra Regionalfonden til Danmark med henblik  

 på i et partnerskab med Kommissionen at virkeliggøre  

 Regionalfondens målsætninger i Danmark.
Uændret § 6. Henlægger ministeren sine beføjelser efter  

 loven til Erhvervsfremme Styrelsen, kan ministeren fastsætte regler om  

 klageadgang, herunder at klage ikke kan indbringes for anden administrativ  

 myndighed.
Uændret Overvågningsudvalg § 7. Erhvervsministeren kan nedsætte  

 overvågningsudvalg for de programmer og initiativer, hvor  

 erhvervsministeren er koordinerende myndighed.
 7. I § 7, stk. 1, ændres »kan nedsætte« til:  

»nedsætter«, og  

 som 2. pkt. indsættes: »Udvalgene  

 nedsættes senest tre måneder efter Kommissionens godkendelse af  

 programmet.«.
Stk. 2. Medlemmerne af overvågningsudvalgene  

 repræsenterer Kommissionen, Den Europæiske Investeringsbank,  

 Erhvervsministeriet, andre involverede ministerier, arbejdsmarkedets parter,  

 amtskommunale og kommunale organisationer og eventuelt særligt  

 interesserede organisationer.
Erhvervsministeren kan efter udtalelse fra  

 vedkommende overvågningsudvalg træffe beslutning om udpegning af  

 yderligere medlemmer, hvis det skønnes hensigtsmæssigt.
Der  

 udpeges tillige suppleanter.
 8. § 7, stk. 2, affattes således:
»Stk. 2. Medlemmerne af overvågningsudvalgene  

 repræsenterer Erhvervsministeriet, andre involverede ministerier,  

 arbejdsmarkedets parter, amtskommunale og kommunale parter samt eventuelt  

 særligt interesserede organisationer.
En repræsentant fra  

 Kommissionen og i givet fald en repræsentant for Den Europæiske  

 Investeringsbank deltager i arbejdet i overvågningsudvalgene, hvor de  

 har taleret.
Erhvervsministeren kan efter udtalelse fra vedkommende  

 overvågningsudvalg træffe beslutning om udpegning af nye eller  

 yderligere medlemmer, hvis det skønnes hensigtsmæssigt.
Har  

 erhvervsministeren efter § 8 a, stk. 3, bemyndiget en myndighed til  

 helt eller delvist at fungere som administrationsmyndighed, skal udpegningen  

 tillige ske efter aftale med denne myndighed.
Der udpeges tillige  

 suppleanter.«.
 Stk. 3. Erhvervsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til  

 overvågningsudvalgene udpeges for et tidsrum svarende til det  

 pågældende programs varighed.
 Stk. 5. Overvågningsudvalgene fastsætter selv  

 deres forretningsorden i overensstemmelse med de til enhver tid  

 gældende forordningers og programmers bestemmelser.
 9. I § 7, stk. 3, indsættes efter  

 »Erhvervsministeriet«: »eller den myndighed, som er bemyndiget efter § 8  

 a, stk. 3,«.
Regionale udvalg § 8. Erhvervsministeren kan pålægge amtskommuner,  

 Københavns og Frederiksberg Kommuner og primærkommunerne at  

 nedsætte regionale udvalg.
De regionale udvalg har til opgave at  

 indstille projekter til erhvervsministerens endelige godkendelse, jf.  

 § 3.
 Stk. 2. Det regionale udvalg fastlægger i sin  

 forretningsorden, hvilken myndighed der varetager formandskabet og  

 sekretariatsfunktionen for udvalget.
 Stk. 3. De myndigheder, der nedsætter det regionale  

 udvalg, skal påse, at indstillingerne er i overensstemmelse med  

 gældende forordninger, med programmernes udvælgelseskriterier,  

 prioriteter og finansieringsplaner.
 Stk. 4. Erhvervsministeren kan, når særlige  

 forhold taler derfor og efter fastsættelse af nærmere regler  

 herom, bemyndige regionale udvalg til at træffe afgørelser om  

 tilsagn om og udbetaling af tilskud fra Regionalfonden.
 10. § 8, stk. 4, affattes således:
 »Stk. 4. Erhvervsministeren kan bemyndige amtskommuner,  

 Københavns og Frederiksberg Kommuner og primærkommuner til at  

 varetage administrationsmyndighedsopgaver.«.
 11. Efter § 8 indsættes i kapitel 2:
» § 8 a.
Erhvervsministeren kan pålægge  

 amtskommuner, Københavns og Frederiksberg Kommuner og  

 primærkommuner at medvirke til nedsættelse af  

 grænseoverskridende regionale udvalg med deltagelse fra regioner i  

 lande, der deler grænse.
 Stk. 2. Erhvervsministeren kan efter fastsættelse af  

 nærmere regler herom bemyndige disse udvalg til at træffe  

 afgørelser om tilsagn om tilskud fra Regionalfonden.
 Stk. 3. Ved grænseoverskridende programmer kan  

 erhvervsministeren efter fastsættelse af nærmere regler herom  

 bemyndige amtskommunale og kommunale myndigheder til helt eller delvist at  

 fungere som administrationsmyndighed.
§ 8 b.
Når programmerne omfatter regioner i flere lande,  

 hvoraf et eller flere er medlem af Den Europæiske Union, kan  

 erhvervsministeren, når særlige forhold gør det  

 nødvendigt og efter fastsættelse af nærmere regler herom,  

 bemyndige myndigheder og kompetente institutioner, herunder private  

 institutioner, til at varetage administrationsmyndighedsopgaver.«.
Kapitel 3 Regnskaber m.v.
 § 9. Erhvervsministeren har ansvaret for, at der  

 gennemføres kontrol og tilsyn med regionalfondsfinansierede  

 foranstaltninger, herunder at der sker regnskabsaflæggelse, revision og  

 evaluering.
Uændret Stk. 2. Erhvervsministeren fastsætter nærmere  

 regler om kontrol, tilsyn, regnskaber, revision og evaluering, herunder om  

 afgivelse og indsamling af oplysninger om projekter, om budgetter og om  

 projekt- og situationsrapporter.
 Stk. 3. Stk. 1 og 2 gælder tillige for den  

 statslige medfinansiering af tilskud fra Regionalfonden.
Kapitel 4 Sanktioner, ikrafttræden m.v.
 § 10. Er der i forbindelse med indgivelse af en  

 ansøgning om tilskud fra Regionalfonden eller i forbindelse med  

 gennemførelsen af et projekt med tilskud fra Regionalfonden afgivet  

 urigtige oplysninger eller fortiet omstændigheder, som er af betydning  

 for berettigelsen af det ydede tilskud, eller er der i øvrigt mod  

 bedre vidende uberettiget modtaget tilskud fra Regionalfonden, skal det med  

 urette modtagne tilskud tilbagebetales med tillæg af renter.
Uændret Stk. 2. Er der i forbindelse med indgivelse af en  

 ansøgning om tilskud fra Regionalfonden eller i forbindelse med  

 gennemførelsen af et projekt med tilskud fra Regionalfonden udvist  

 svigagtigt forhold, kan erhvervsministeren bestemme, at den, der er ansvarlig  

 for ansøgningens indgivelse eller for projektets gennemførelse,  

 foruden at tilbagebetale det modtagne tilskud med tillæg af renter skal  

 udelukkes fra at modtage tilskud til projekter fra Regionalfonden i et  

 bestemt tidsrum.
 Stk. 3. De i stk. 1 og 2 nævnte forhold straffes  

 med bøde, medmindre højere straf er forskyldt efter anden  

 lovgivning.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 5. Stk. 1-4 gælder tillige for den statslige  

 medfinansiering af tilskud fra Regionalfonden.
§ 2 § 11. Loven træder i kraft den 1. januar 1997.
 Loven træder i kraft dagen efter bekendtgørelsen i  

 Lovtidende.
 § 12. I lov om erhvervsfremme, jf. lovbekendtgørelse  

 nr. 323 af 25. april 1996, indsættes i § 2 efter  

 stk. 1 som nyt stykke:
Uændret »Stk. 2. Denne lov finder dog ikke anvendelse, for så  

 vidt angår medfinansiering af Regionalfondens aktiviteter, jf. lov om  

 administration af tilskud fra Den Europæiske Regionalfond og  

 tilhørende statslig medfinansiering.« § 13. De i henhold til § 3, stk. 3, i lov om  

 erhvervsfremme, jf. lovbekendtgørelse nr. 323 af 25. april 1996, og  

 § 6, stk. 5, i lov om egnsudvikling, jf. lovbekendtgørelse  

 nr. 221 af 13. april 1988, fremsatte krav om tilbagebetaling ved  

 forretningsmæssig succes frafaldes.
Uændret § 14. Loven gælder ikke for Grønland og  

 Færøerne.
Uændret Bilag 2 RÅDETS FORORDNING (EF) Nr. 1260/1999 af 21. juni 1999  

 om vedtagelse af generelle bestemmelser for strukturfondene RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 161, under henvisning til forslag fra Kommissionen(1), under henvisning til samstemmende udtalelse fra  

 Europa-Parlamentet(2), under henvisning til udtalelse fra Det Økonomiske og Sociale  

 Udvalg(3), under henvisning til udtalelse fra Regionsudvalget(4), og ud fra følgende betragtninger:
(1) Ifølge traktatens artikel 158 skal Fællesskabet udvikle  

 og fortsætte sin indsats for at styrke sin økonomiske og sociale  

 samhørighed, og det skal navnlig stræbe efter at formindske  

 forskellene mellem de forskellige områders udviklingsniveauer og  

 forbedre situationen for de mindst begunstigede områder eller  

 øer, herunder landdistrikterne, og ifølge artikel 159 skal  

 Fællesskabet støtte denne indsats med den virksomhed, som det  

 udøver gennem strukturfondene, Den Europæiske Investeringsbank  

 (EIB) og andre eksisterende finansielle instrumenter; (2) i henhold til artikel 19 i Rådets forordning (EØF) nr.  

 2052/88 af 24. juni 1988 om strukturfondenes opgaver og effektivitet samt om  

 samordningen af deres interventioner indbyrdes såvel som med  

 interventionerne fra Den Europæiske Investeringsbank og de  

 øvrige eksisterende finansielle instrumenter(5) skal  

 Rådet på forslag af Kommissionen senest den 31. december 1999  

 på ny gennemgå den pågældende forordning; for at  

 gøre fællesskabsbestemmelserne mere gennemsigtige bør  

 bestemmelserne for strukturfondene samles i en enkelt forordning, og  

 forordning (EØF) nr. 2052/88 og Rådets forordning (EØF)  

 nr. 4253/88 af 19. december 1988 om gennemførelsesbestemmelser til  

 forordning (EØF) nr. 2052/88 for så vidt angår  

 samordningen af de forskellige strukturfondes interventioner indbyrdes  

 såvel som med interventionerne fra Den Europæiske  

 Investeringsbank og de øvrige eksisterende finansielle  

 instrumenter(6) bør derfor ophæves; (3) i medfør af artikel 5 i protokol nr. 6 til akten  

 vedrørende Østrigs, Finlands og Sveriges tiltrædelse, om  

 særlige bestemmelser for mål nr. 6 inden for rammerne af  

 strukturfondene i Finland og Sverige bør protokollen tages op til  

 fornyet behandling samtidig med forordning (EØF) nr. 2052/88 inden  

 udløbet af 1999; (4) med henblik på at styrke koncentrationen og forenkle  

 strukturfondenes indsats bør antallet af prioriterede mål  

 begrænses i forhold til forordning (EØF) nr. 2052/88; disse  

 mål bør defineres som udvikling og strukturtilpasning i regioner  

 med udviklingsefterslæb, økonomisk og social omstilling i  

 områder med strukturproblemer og tilpasning og modernisering af  

 uddannelses-, erhvervsuddannelses- og beskæftigelsespolitikker og  

 -systemer; (5) med bestræbelserne på at styrke den økonomiske og  

 sociale samhørighed søger Fællesskabet også at  

 fremme en harmonisk, afbalanceret og bæredygtig erhvervsudvikling, en  

 høj grad af beskæftigelse, lige muligheder for mænd og  

 kvinder og en høj grad af beskyttelse og forbedring af miljøet;  

 indsatsen bør især integrere miljøbeskyttelseskrav i  

 fastlæggelsen og gennemførelsen af strukturfondenes aktioner og  

 bidrage til at fjerne uligheder mellem og fremme lige muligheder for  

 mænd og kvinder; fondenes indsats kan ligeledes gøre det muligt  

 at bekæmpe enhver forskelsbehandling på grund af race eller  

 etnisk oprindelse, handicap eller alder, bl.a. gennem en vurdering af  

 behovene, de finansielle incitamenter og et udvidet partnerskab; (6) den kulturelle udvikling, kvaliteten af det naturlige og anlagte  

 miljø og leveforholdenes kvalitative og kulturelle dimension og  

 udviklingen af turismen bidrager til økonomisk og socialt at  

 gøre regionerne mere attraktive, idet disse forhold kan medvirke til  

 at skabe varige arbejdspladser; (7) Den Europæiske Fond for Regionaludvikling (EFRU) bidrager  

 især til at gennemføre målet vedrørende udvikling  

 og strukturtilpasning i regioner med udviklingsefterslæb og  

 økonomisk og social omstilling i områder med strukturproblemer; (8) Den Europæiske Socialfonds (ESF) opgaver bør tilpasses  

 for at tage hensyn til og iværksætte Fællesskabets  

 beskæftigelsesstrategi; (9) strukturafsnittet af den fælles fiskeripolitik, der udgør  

 en selvstændig strukturpolitik, har været en del af  

 strukturfondenes regelsæt siden 1993; strukturfondenes indsats  

 bør videreføres gennem det finansielle instrument for udvikling  

 af fiskeriet (FIUF); FIUF-interventioner i mål nr. 1 indgår i  

 programmeringen af dette mål, og interventioner uden for mål nr.  

 1 skal være et enkelt program i den berørte medlemsstat; (10) Fællesskabet har iværksat en reform af den fælles  

 landbrugspolitik, som indebærer strukturforanstaltninger og  

 ledsageforanstaltninger med henblik på at udvikle landdistrikterne; Den  

 Europæiske Udviklings- og Garantifond for Landbruget (EUGFL),  

 Udviklingssektionen, skal i den forbindelse fortsat bidrage til  

 virkeliggørelsen af det prioriterede mål vedrørende  

 udvikling og strukturtilpasning i regioner med udviklingsefterslæb  

 gennem en forbedring af effektiviteten af strukturerne for produktion,  

 forarbejdning og afsætning af landbrugs- og skovbrugsprodukter, og til  

 at udvikle landdistrikternes eget potentiel; EUGFL, Garantisektionen,  

 bør bidrage til at gennemføre det prioriterede mål  

 vedrørende økonomisk og social omstilling i områder med  

 strukturproblemer i overensstemmelse med Rådets forordning (EF) nr.  

 1257/1999 af 17. maj 1999 om støtte til udvikling af landdistrikterne  

 fra Den Europæiske Udviklings- og Garantifond for Landbruget (EUGFL) og  

 om ændring og ophævelse af visse forordninger(7); (11) de nærmere bestemmelser for hver fond fastlægges i  

 gennemførelsesbeslutninger, der vedtages i henhold til traktatens  

 artikel 37, 148 og 162; (12) der bør fastlægges kriterier for definitionen af  

 støtteberettigede områder og regioner; de prioriterede  

 områder og regioner i Fællesskabet bør derfor udpeges  

 på grundlag af det fælles system for klassifikation af regioner,  

 der benævnes »nomenklatur for statistiske territoriale enheder (NUTS)«,  

 og som er udarbejdet af De Europæiske Fællesskabers Statistiske  

 Kontor i samarbejde med medlemsstaternes statistiske institutter; (13) regioner med udviklingsefterslæb bør defineres som  

 regioner med et BNP pr. indbygger på under 75 % af gennemsnittet for  

 Fællesskabet; for at sikre en effektiv koncentration af  

 interventionerne er det nødvendigt, at Kommissionen nøje  

 overholder disse kriterier på grundlag af objektive statistiske  

 oplysninger; regionerne i den yderste periferi og de områder med meget  

 lav befolkningstæthed, der er omfattet af mål nr. 6 som omhandlet  

 i protokol nr. 6 til akten vedrørende Østrigs, Finlands og  

 Sveriges tiltrædelse i perioden 1995-1999, bør også  

 være omfattet af mål nr. 1 i nærværende forordning; (14) områder under økonomisk og social omstilling bør  

 defineres som områder, hvis industri- og servicesektorer undergår  

 socioøkonomiske ændringer, landdistrikter i tilbagegang,  

 vanskeligt stillede byområder og kriseramte fiskeriområder; det  

 bør sikres, at indsatsen effektivt koncentreres om de områder i  

 Fællesskabet, der er hårdest ramt; områderne bør  

 fastlægges af Kommissionen på forslag af og i snævert  

 samråd med medlemsstaterne; (15) for at sikre, at fondenes indsats får  

 fællesskabskarakter, bør områder, hvis industrisektor  

 undergår socioøkonomiske ændringer, og landdistrikter i  

 tilbagegang så vidt muligt fastlægges ud fra objektive  

 indikatorer, der anvendes på Fællesskabsplan; det bør  

 endvidere fastsættes, at den befolkningsandel, der omfattes af dette  

 prioriterede mål, i alt på fællesskabsniveau vejledende  

 udgør omkring 10 % af den samlede befolkning i Fællesskabet, for  

 så vidt angår industriområder, 5 % for landdistrikter, 2 %  

 for byområder og 1 % for fiskeriområder; for at sikre, at hver  

 medlemsstat yder et rimeligt bidrag til den samlede koncentrationsindsats,  

 må den mulige maksimale nedsættelse af mål nr. 2's  

 dækning i 2006 som omhandlet i nærværende forordning, i  

 forhold til retten til støtte under mål nr. 2 og nr. 5b i 1999  

 som omhandlet i forordning (EØF) nr. 2052/88 ikke overstige en  

 tredjedel, udtrykt i befolkningstal; (16) for at opnå en effektiv programmering bør de regioner  

 med udviklingsefterslæb, hvis BNP pr. indbygger er på under 75 %  

 af gennemsnittet i Fællesskabet, svare til de områder, som  

 medlemsstaterne yder støtte til i henhold til traktatens artikel 87,  

 stk. 3, litra a), under hensyn til eventuelle særlige foranstaltninger,  

 der er vedtaget i medfør af traktatens artikel 299, stk. 2, til fordel  

 for fjernområderne (de franske oversøiske departementer,  

 Azorerne, Madeira og De Kanariske Øer); der bør også i  

 vid udstrækning være sammenhæng mellem de områder,  

 der undergår økonomiske og sociale ændringer, og de  

 områder, som medlemsstaterne yder støtte til i henhold til  

 traktatens artikel 87, stk. 3, litra c); Fællesskabets mål  

 bør være at øge sammenhængen i slutningen af  

 perioden 2000-2006 ved hjælp af en passende indsats fra medlemsstaterne  

 i forhold til deres nuværende situation; (17) målet vedrørende tilpasning og modernisering af  

 uddannelses-, erhvervsuddannelses- og beskæftigelsespolitikker og  

 -systemer indgår finansielt i de regioner og områder, som ikke er  

 dækket af mål nr. 1; mål nr. 3 omfatter også en  

 referenceramme, der skal sikre sammenhæng med alle aktioner  

 vedrørende menneskelige ressourcer i en og samme medlemsstat; (18) interventioner fra Den Europæiske Socialfond (ESF) under  

 mål nr. 2 bør vedrøre regionale og lokale aktioner, der  

 svarer til de særlige forhold i hvert område under mål nr.  

 2, og som koordineres med interventionerne fra andre strukturfonde; hvert  

 bidrag fra ESF til et enhedsprogrammeringsdokument for mål nr. 2  

 bør være tilstrækkelig højt til, at det berettiger  

 særskilt forvaltning, og bør derfor andrage mindst 5 % af  

 strukturfondenes samlede bidrag; (19) de regioner, der i 1999 er omfattet af et prioriteret mål, men  

 som ikke opfylder kriterierne for ret til støtte, bør modtage  

 en gradvis aftagende overgangsstøtte; denne støtte skal i 2000  

 være lavere end i 1999; (20) der bør fastsættes bestemmelser om fordeling af  

 disponible midler; de fordeles en gang om året, og en væsentlig  

 del af midlerne tildeles regioner med udviklingsefterslæb, herunder  

 områder, der modtager overgangsstøtte; (21) der bør afhængigt af den nationale absorberingsevne  

 fastsættes et generelt loft for, hvor stort et samlet årligt  

 beløb en medlemsstat må modtage fra strukturfondene efter denne  

 forordning - sammen med støtte fra Samhørighedsfonden; (22) Kommissionen bør fastlægge en vejledende fordeling af de  

 disponible forpligtelsesbevillinger til hvert af de prioriterede mål,  

 idet den lægger hensigtsmæssige objektive kriterier til grund; 4  

 % af de bevillinger, der tildeles medlemsstaterne under den vejledende  

 fordeling, bør Kommissionen fordele midtvejs; i betragtning af den  

 særlige indsats for fredsprocessen i Nordirland bør  

 Peace-programmet videreføres indtil 2004; et særligt  

 bistandsprogram bør etableres for perioden 2000-2006 for de svenske  

 NUTS II-regioner, som ikke er omfattet af den i artikel 3, stk. 2, omhandlede  

 liste, og som opfylder kriterierne i artikel 2 i protokol nr. 6 til akten om  

 Østrigs, Sveriges og Finlands tiltrædelse; (23) 5,35 % af alle disponible forpligtelsesbevillinger afsættes til  

 Fællesskabsinitiativer og 0,65 % til nyskabende aktioner og teknisk  

 bistand; (24) strukturfondenes bevillinger bør reguleres med en fast procent  

 med henblik på programmeringen, og reguleringen bør om  

 nødvendigt kunne tilpasses teknisk inden den 31. december 2003; (25) grundprincipperne for reformen af strukturfondene i 1998 skal fortsat  

 styre fondenes aktiviteter indtil 2006; erfaringerne viser, at det er  

 nødvendigt at gennemføre forbedringer for at gøre  

 bestemmelserne enklere og mere gennemsigtige, og navnlig bør  

 effektivitet betragtes som et grundprincip; (26) for at strukturfondenes aktiviteter kan være effektive og  

 gennemsigtige, er det nødvendigt nøje at fastlægge  

 medlemsstaternes og Fællesskabets ansvarsområder, og  

 ansvarsområderne skal være fastlagt på hvert trin af  

 programmeringen, overvågningen, evalueringen og kontrollen;  

 ifølge subsidiaritetsprincippet er det i første række  

 medlemsstaternes ansvar at iværksætte og kontrollere  

 foranstaltningerne, uden at dette berører Kommissionens  

 beføjelser i øvrigt; (27) Fællesskabets indsats supplerer eller skal bidrage til  

 medlemsstaternes indsats, og for at opnå en ekstra nytteværdi  

 bør partnerskabet styrkes; det omfatter regionale og lokale  

 myndigheder, andre kompetente myndigheder, herunder dem, som er ansvarlige  

 for miljøet og for at fremme lige muligheder for mænd og  

 kvinder, økonomiske og sociale partnere og andre kompetente organer;  

 de berørte partnere bør inddrages i forberedelsen,  

 overvågningen og evalueringen af foranstaltningerne; (28) programmeringsprocessen bør defineres fra planlægningen  

 til den endelige modtager, og denne proces bør fremmes i  

 medlemsstaterne ved at Kommissionen opstiller brede vejledende retningslinjer  

 om relevante, definerede fællesskabspolitikker vedrørende  

 strukturfondene; (29) programmeringen skal sikre, at strukturfondenes aktioner samordnes  

 både indbyrdes og med den indsats, der ydes af andre eksisterende  

 finansielle instrumenter og EIB; samordningen skal også bidrage til, at  

 tilskud og lån kombineres; (30) fondenes aktiviteter og de foranstaltninger, de medfinansierer, skal  

 være forenelige med de øvrige fællesskabspolitikker og  

 overholde fællesskabsretten, og der skal vedtages særlige  

 bestemmelser med henblik herpå; i denne forbindelse skal  

 foranstaltninger til formidling og udnyttelse af resultaterne af forskning og  

 teknologisk udvikling, der gennemføres under strukturfondene, sikre  

 beskyttelse af rettigheder i forbindelse med erhvervelse af kvalifikationer  

 og videreuddannelse, og der skal tages behørigt hensyn til  

 Fællesskabets konkurrenceregler; (31) kriterier og regler for en enklere kontrol og  

 iværksættelse af additionalitetsprincippet bør defineres; (32) det er nødvendigt, at programmeringssystemet forenkles ved, at  

 der anvendes en enkelt programmeringsperiode på syv år; med  

 henblik herpå bør interventionernes former og antal  

 begrænses, idet de generelt gennemføres i form af en integreret  

 intervention pr. region, og ved generelt at anvende  

 enhedsprogrammeringsdokumenter i forbindelse med de prioriterede mål og  

 integrere store projekter og globaltilskud i de øvrige  

 interventionsformer; (33) for at styrke integrerede udviklingsmetoder bør der, idet der  

 tages hensyn til regionernes særlige kendetegn, skabes sammenhæng  

 mellem fondenes aktioner og Fællesskabets politikker,  

 beskæftigelsesstrategien og medlemsstaternes økonomiske og  

 sociale politik og regionalpolitik; (34) med henblik på at fremskynde og forenkle  

 programmeringsprocedurerne bør der skelnes mellem Kommissionens og  

 medlemsstaternes ansvarsområder; det bør fastsættes, at  

 Kommissionen på forslag af medlemsstaterne vedtager strategier og  

 prioriteter for programmeringens udvikling, Fællesskabets deltagelse i  

 finansieringen og de tilhørende gennemførelsesbestemmelser, og  

 at medlemsstaterne træffer beslutning om anvendelsen; indholdet af de  

 forskellige interventionsformer bør også fastlægges  

 nærmere; (35) medlemsstaternes decentrale iværksættelse af  

 strukturfondenes aktioner bør give garantier med hensyn til  

 nærmere bestemmelser for og kvaliteten af iværksættelsen,  

 resultaterne og evalueringen heraf og den korrekte finansielle forvaltning og  

 kontrollen heraf; (36) Kommissionen bør, om nødvendigt i samarbejde med EIB,  

 kunne godkende større investeringsprojekter, som overstiger et vist  

 finansielt omfang, for at kunne evaluere deres virkninger og den planlagte  

 anvendelse af fællesskabsmidler; (37) de aktioner af interesse for Fællesskabet, der  

 gennemføres på Kommissionens initiativ, bør supplere de  

 aktioner, som gennemføres under de prioriterede mål; (38) fællesskabsinitiativerne bør bidrage til at fremme det  

 grænseoverskridende, tværnationale og tværregionale  

 samarbejde (Interreg) og den økonomiske og sociale revitalisering af  

 de kriseramte byer og forstæder (Urban), der begge skal finansieres af  

 EFRU, den udvikling af landdistrikterne (Leader), der skal finansieres af  

 EUGFL, Udviklingssektionen, og den udvikling af menneskelige ressourcer med  

 lige muligheder for begge køn (Equal), der skal finansieres af ESF; i  

 den forbindelse får det grænseoverskridende samarbejde,  

 især med henblik på udvidelsen, og det tværnationale og  

 tværregionale samarbejde særlig betydning; der bør  

 lægges særlig vægt på samarbejdet med  

 fjernområder; koordinationen af det grænseoverskridende,  

 tværnationale og tværregionale samarbejde med de aktioner, der  

 gennemføres i henhold til forordning (EØF) nr.  

 3906/89(8), forordning (Euratom, EF) nr. 1279/96(9) og  

 forordning (EF) nr. 1488/96(10), bør forbedres, navnlig med  

 henblik på udvidelsen af Den Europæiske Union og under  

 hensyntagen til Euro-Middelhavspartnerskabet; der bør tages  

 behørigt hensyn til den sociale og erhvervsmæssige integrering  

 af asylansøgere inden for rammerne af Equal; (39) strukturfondene bør støtte undersøgelser,  

 pilotprojekter og udveksling af erfaringer for at fremme nyskabende metoder  

 og praksis for en enkel og gennemsigtig iværksættelse; (40) med henblik på at styrke løftestangseffekten af  

 Fællesskabets midler ved så vidt muligt at fremme anvendelsen af  

 private finansieringskilder og tage større hensyn til projekternes  

 rentabilitet bør støtten fra strukturfondene diversificeres og  

 støttesatserne gradueres for at fremme Fællesskabets interesser,  

 tilskynde til anvendelse af forskellige finansielle ressourcer, og for at  

 begrænse fondenes deltagelse ved at tilskynde til anvendelse af  

 passende støtteformer; med henblik herpå bør der  

 fastlægges nedsætte procentsatser for medfinansiering af  

 investeringer i virksomheder og investeringer i infrastrukturer, der skaber  

 betydelige indtægter; i forbindelse med nærværende  

 forordning bør betydelige nettoindtægter vejledende defineres  

 som indtægter, der udgør mindst 25 % af de samlede  

 investeringsudgifter; (41) ud fra subsidiaritetsprincippet bør de relevante nationale  

 bestemmelser gælde for støtteberettigede udgifter, indtil der  

 vedtages Fællesskabsbestemmelser, der kan fastlægges af  

 Kommissionen, når de skønnes nødvendige for at garantere  

 en ensartet og rimelig anvendelse af strukturfondene i Fællesskabet;  

 det er dog nødvendigt at bestemme, hvilke udgifter der er  

 støtteberettigede, for så vidt angår datørne for  

 begyndelse og udløb af perioder for støtteberettigelse og  

 investeringernes vedvarende karakter; for at strukturfondenes indsats kan  

 blive effektiv og få varige virkninger bør fondsstøtten  

 kun opretholdes helt eller delvis, hvis støttens art eller  

 betingelserne for dens gennemførelse ikke ændres i betydelig  

 grad, hvorved støtteforanstaltningens oprindelige mål fordrejes; (42) bestemmelserne og procedurerne for forpligtelser og betalinger  

 bør forenkles; budgetforpligtelserne skal med henblik herpå  

 gennemføres en gang om året efter de flerårige finansielle  

 prognoser og planen for finansiering af interventioner, og betalingerne skal  

 foretages som forskud og efterfølgende refusion af faktiske udgifter;  

 efter gældende retspraksis udgør de renter, som forskuddet  

 eventuelt afkaster, indtægter for den pågældende  

 medlemsstat, og for at styrke fondenes indsats bør de anvendes til  

 samme formål som forskuddet; (43) der bør stilles garantier for en korrekt finansiel forvaltning  

 ved at sikre, at udgifterne er berettigede og attesterede, og ved at  

 fastlægge betalingsbetingelser, som forudsætter, at vigtige  

 ansvarsområder vedrørende overvågning af programmeringen,  

 finanskontrol og anvendelse af fællesskabsretten overholdes; (44) for at sikre en korrekt forvaltning af Fællesskabets midler  

 bør overslagene over og gennemførelsen af udgifterne forbedres;  

 medlemsstaterne bør derfor med regelmæssige mellemrum sende  

 Kommissionen deres overslag over anvendelsen af Fællesskabets midler,  

 og forsinkelser i den finansielle gennemførelse bør  

 medføre, at forskuddet skal tilbagebetales, og at parterne uden videre  

 frigøres fra deres forpligtelser; (45) i overgangsperioden fra 1. januar 1999 til 31. december 2001 skal  

 enhver henvisning til euroen generelt betragtes som en henvisning til euroen  

 som valutaenhed, jf. artikel 2, andet punktum, i forordning (EF) nr. 974/98  

 af 3. maj 1998 om indførelse af euroen(11); (46) en effektiv overvågning udgør en af garantierne for, at  

 strukturfondenes indsats er effektiv; overvågningen må forbedres,  

 og ansvarsområderne bør fastlægges nærmere; der  

 bør navnlig skelnes mellem forvaltningsfunktioner og  

 overvågningsfunktioner; (47) der bør udpeges en enkelt forvaltningsmyndighed for hver  

 intervention, og dens ansvarsområder bør fastlægges  

 nærmere; ansvarsområderne omfatter især indsamling af  

 oplysninger om resultater og deres fremsendelse til Kommissionen, den  

 korrekte finansielle gennemførelse, tilrettelæggelse af  

 evalueringen og overholdelse af forpligtelserne i forbindelse med reklame og  

 Fællesskabsret; med henblik herpå bør der med  

 regelmæssige mellemrum holdes møder om overvågning af  

 interventionen mellem Kommissionen og forvaltningsmyndigheden; (48) det bør bestemmes, at overvågningsudvalget er en af  

 medlemsstaten udpeget instans, der følger interventionen, kontrollerer  

 forvaltningsmyndighedens forvaltning heraf, sikrer, at udvalgets  

 retningslinjer og gennemførelsesregler følges, samt  

 gennemgår evalueringen; (49) indikatorer og årlige gennemførelsesberetninger er  

 vigtige bestanddele af overvågningen, og de bør fastlægges  

 nærmere, så de troværdigt kan afspejle interventionernes  

 forløb og programmeringens kvalitet; (50) med henblik på en effektiv og regelmæssig  

 gennemførelse bør der ske en nærmere fastlæggelse  

 af medlemsstaternes forpligtelser vedrørende forvaltnings- og  

 kontrolsystemer, attestering af udgifter, forebyggelse, påvisning og  

 korrektion af uregelmæssigheder og overtrædelser af  

 fællesskabsretten; (51) samarbejdet mellem medlemsstaterne og Kommissionen om finanskontrol  

 bør udbygges, uden at dette berører Kommissionens  

 beføjelser på området, og det bør fastsættes,  

 at medlemsstaterne og Kommissionen med regelmæssige mellemrum holder  

 samråd for at undersøge de af medlemsstaterne trufne  

 foranstaltninger og i givet fald give Kommissionen mulighed for at anmode om  

 justeringer; (52) medlemsstaternes forpligtelser til at forfølge og korrigere  

 uregelmæssigheder og overtrædelser og Kommissionens forpligtelser  

 i tilfælde af, at medlemsstaterne ikke opfylder deres forpligtelser,  

 bør fastlægges; (53) effektiviteten og virkningerne af strukturfondenes aktiviteter  

 forudsætter også, at evalueringen forbedres og uddybes, og  

 medlemsstaternes og Kommissionens ansvarsområder og de bestemmelser,  

 der skal sikre, at evalueringen er troværdig, bør derfor  

 fastlægges nærmere; (54) interventionerne bør evalueres med henblik på deres  

 forberedelse, deres midtvejsrevision og vurderingen af deres virkninger, og  

 evalueringsprocessen bør indgå i overvågningen af  

 interventionerne; målene for og indholdet af hver evalueringsetape  

 bør derfor fastlægges, og evalueringen af situationen med hensyn  

 til socioøkonomiske forhold, miljø og lige muligheder for  

 mænd og kvinder bør udbygges; (55) midtvejsevalueringen og henlæggelsen af en del af bevillingerne  

 gør det muligt at yde supplerende bevillinger i den enkelte  

 medlemsstat i forhold til interventionernes slagkraft, og tildelingen  

 bør baseres på objektive, enkle og gennemsigtige kriterier for  

 effektiviteten, forvaltningen og den finansielle gennemførelse; (56) hvert tredje år bør der fremlægges en beretning om  

 de fremskridt, der er gjort med hensyn til virkeliggørelse af den  

 økonomiske og sociale samhørighed, og beretningen bør  

 indeholde en analyse af den økonomiske og sociale situation og dens  

 udvikling i Fællesskabets regioner; (57) for at sikre, at partnerskabet fungerer effektivt, og at  

 Fællesskabets interventioner fremmes på passende vis, bør  

 der iværksættes den bredest mulige informations- og  

 reklameindsats; de myndigheder, der er ansvarlige for forvaltningen af  

 interventionerne, er også ansvarlige på dette område, og de  

 skal holde Kommissionen underrettet om de trufne foranstaltninger; (58) der bør fastsættes nærmere bestemmelser om  

 arbejdet i de komitéer, der skal bistå Kommissionen med at  

 iværksætte denne forordning; (59) der bør fastsættes særlige overgangsbestemmelser,  

 der skal forberede den nye programmering straks efter ikrafttrædelsen  

 af denne forordning, og som sikrer, at støtten til medlemsstaterne  

 ikke afbrydes, indtil der kan opstilles planer og gennemføres  

 interventioner efter det nye system - UDSTEDT FØLGENDE FORORDNING:
AFSNIT I ALMINDELIGE PRINCIPPER KAPITEL I MÅL OG OPGAVER Artikel 1 Mål Fællesskabets indsats gennem strukturfondene,  

 Samhørighedsfonden, EUGFL, Garantisektionen, Den Europæiske  

 Investeringsbank (EIB) og de øvrige eksisterende finansielle  

 instrumenter tager sigte på virkeliggørelsen af de generelle  

 målsætninger i traktatens artikel 158 og 160. Strukturfondene,  

 EIB og de øvrige eksisterende finansielle instrumenter bidrager hver  

 for sig på relevant måde til virkeliggørelsen af  

 følgende tre højt prioriterede mål:
1)	fremme af udviklingen og strukturtilpasningen i regioner med  

 udviklingsefterslæb, i det følgende benævnt »mål nr.  

 1« 2)	støtte til økonomisk og social omstilling i  

 områder med strukturproblemer, i det følgende benævnt  

 »mål nr. 2« 3)	støtte til tilpasning og modernisering af uddannelses-,  

 erhvervsuddannelses- og beskæftigelsespolitikker og -systemer, i det  

 følgende benævnt »mål nr. 3«.
Under mål nr. 3 kan  

 der ydes støtte uden for mål nr. 1-regioner, og målet  

 udgør en politisk referenceramme for alle aktioner til udvikling af de  

 menneskelige ressourcer på et nationalt område, idet der dog kan  

 tages hensyn til specifikke regionale forhold.
 Ved at forfølge disse mål bidrager  

 Fællesskabet til at fremme en harmonisk, afbalanceret og  

 bæredygtig økonomisk udvikling, øget beskæftigelse  

 og udvikling af de menneskelige ressourcer, beskyttelse og forbedring af  

 miljøet, fjernelse af uligheder og fremme af ligestillingen mellem  

 mænd og kvinder.
Artikel 2 Midler og opgaver 1. I denne forordning forstås ved »strukturfondene« Den  

 Europæiske fond for Regionaludvikling (EFRU), Den Europæiske  

 Socialfond (ESF), Den Europæiske Udviklings- og Garantifond for  

 Landbruget (EUGFL), Udviklingssektionen, og Det Finansielle Instrument til  

 Udvikling af Fiskeriet (FIUF), i det følgende benævnt  

 »fondene«.
 2. I overensstemmelse med traktatens artikel 33, 146 og 160 bidrager  

 fondene efter de særlige bestemmelser, der gælder for hver af  

 dem, til virkeliggørelsen af mål nr. 1, 2 og 3 med  

 følgende fordeling:
a)	mål nr. 1: EFRU, ESF, EUGFL, Udviklingssektion, og FIUF b)	mål nr. 2: EFRU og ESF c)	mål nr. 3: ESF.
 3. FIUF bidrager til strukturforanstaltningerne inden for fiskerisektoren  

 uden for mål nr. 1-regioner i overensstemmelse med Rådets  

 forordning (EF) nr. 1263/1999 af 21. juni 1999 om det finansielle instrument  

 til udvikling af fiskeriet(12).
 EUGFL's Garantisektion bidrager til virkeliggørelsen af mål  

 nr. 2 efter bestemmelserne i forordning (EF) nr. 1257/1999.
 4. Fondene bidrager til finansiering af fællesskabsinitiativer og  

 til at støtte nyskabende aktioner og teknisk bistand.
 Teknisk bistand ydes inden for den i artikel 13-27 fastlagte programmering  

 eller på Kommissionens initiativ i henhold til artikel 23.
 5. De andre midler fra De Europæiske Fællesskabers almindelige  

 budget, der kan anvendes til virkeliggørelse af målene i artikel  

 1, er navnlig dem, der er afsat til andre strukturaktioner og til  

 Samhørighedsfonden.
 Kommissionen og medlemsstaterne sørger for, at der er  

 sammenhæng mellem fondenes indsats og andre fællesskabspolitikker  

 og -aktioner, navnlig i forbindelse med beskæftigelse, ligestilling  

 mellem mænd og kvinder, social- og arbejdsmarkedspolitik, og  

 erhvervsuddannelsespolitik, den fælles landbrugspolitik, den  

 fælles fiskeripolitik, transport, energi og de transeuropæiske  

 net, og sikrer desuden, at miljøbeskyttelseskrav integreres i  

 udformningen og gennemførelsen af fondenes indsats.
 6. EIB medvirker til virkeliggørelsen af målene i artikel 1  

 efter de bestemmelser, der er fastsat i dens vedtægter.
 De øvrige eksisterende finansielle instrumenter, som efter de  

 særlige bestemmelser, der gælder for hver af dem, kan bidrage til  

 at virkeliggøre målene i artikel 1, er navnlig Den  

 Europæiske Investeringsfond, Det Europæiske  

 Atomenergifællesskab (Euratom) (lån og garantier). De  

 benævnes i det følgende »de øvrige finansielle  

 instrumenter«.
KAPITEL II GEOGRAFISKE OMRÅDER, DER ER  

 STØTTEBERETTIGEDE UNDER DE PRIORITEREDE MÅL Artikel 3 Mål nr. 1 1. Mål nr. 1-regioner er regioner, der svarer til niveau II i  

 nomenklaturen for statistiske territoriale enheder (NUTS II), og hvis  

 bruttonationalprodukt (BNP) pr. indbygger målt i  

 købekraftstandarder og beregnet på grundlag af de pr. 26. marts  

 1999 disponible fællesskabsdata for de seneste tre år er lavere  

 end 75 % af gennemsnittet i Fællesskabet.
 Dette mål omfatter også regionerne i den yderste periferi (de  

 franske oversøiske departementer, Azorerne, Madeira og De Kanariske  

 Øer), som alle ligger under 75 %-tærsklen, og de områder,  

 der er omfattet af mål nr. 6 i perioden 1995-1999 som omhandlet i  

 protokol nr. 6 til akten vedrørende Østrigs, Finlands og  

 Sveriges tiltrædelse.
 2. Kommissionen fastlægger listen over mål nr. 1-regioner  

 under nøje overholdelse af stk. 1, første afsnit, uden at dette  

 indskrænker anvendelsen af artikel 6, stk. 1, og artikel 7, stk. 4,  

 andet afsnit.
 Listen gælder i syv år regnet fra den 1. januar 2000.
Artikel 4 Mål nr. 2 1. Mål nr. 2-regioner er regioner med strukturproblemer, hvis  

 økonomiske og sociale omstilling skal fremmes i henhold til artikel 1,  

 nr. 2, og som har et betydeligt befolkningstal eller dækker et  

 betydeligt areal.
De omfatter især områder, hvis industri- og  

 servicesektorer undergår socioøkonomiske ændringer, samt  

 landdistrikter i tilbagegang, vanskeligt stillede byområder og  

 kriseramte fiskeriafhængige områder.
2. Kommissionen og medlemsstaterne sørger for, at interventionen  

 reelt koncentreres om de områder i Fællesskabet, der er  

 hårdest ramt, og på det mest hensigtsmæssige geografiske  

 niveau.
Befolkningen i de i stk. 1 nævnte områder må  

 højst udgøre 18 % af Fællesskabets samlede befolkning.  

 På grundlag heraf fastsætter Kommissionen et befolkningsloft for  

 hver medlemsstat afhængigt af:
a)	det samlede befolkningstal i de NUTS III-områder i den enkelte  

 medlemsstat, som opfylder kriterierne i stk. 5 og 6 b)	hvor alvorlige den enkelte medlemsstats strukturproblemer er  

 på nationalt plan sammenlignet med de øvrige berørte  

 medlemsstater.
Dette vurderes ud fra det samlede arbejdsløshedstal og  

 tallet for langtidsledige uden for mål nr. 1-regionerne c)	behovet for at sikre, at hver medlemsstat yder et rimeligt bidrag  

 til den fælles satsning på koncentration som fastlagt i  

 nærværende afsnit; den maksimale reduktion af befolkningen under  

 mål nr. 2 må ikke overstige en tredjedel i forhold til den  

 befolkning, der er omfattet af mål nr. 2 og nr. 5b, som omhandlet i  

 forordning (EØF) nr. 2052/88, i 1999.
 Kommissionen giver medlemsstaterne alle de oplysninger, den disponerer  

 over, vedrørende kriterierne i stk. 5 og 6.
 3. Under overholdelse af de i stk. 2 omhandlede lofter stiller  

 medlemsstaterne forslag til en liste over signifikante områder, som  

 er:
a)	de NUTS III-regioner eller de områder inden for disse  

 regioner, der er hårdest ramt, og som opfylder kriterierne i enten stk.  

 5 eller stk. 6 b)	de områder, der opfylder kriterierne i stk. 7 eller stk. 8  

 eller medlemsstaternes specifikke kriterier i henhold til stk. 9.
 Medlemsstaterne forsyner Kommissionen med de statistikker og andre  

 oplysninger relateret til det mest hensigtsmæssige geografiske niveau,  

 som den skal bruge for at vurdere disse forslag.
 4. På basis af de i stk. 3 omhandlede oplysninger opstiller  

 Kommissionen i snævert samråd med den berørte medlemsstat  

 og under hensyntagen til nationale prioriteter listen over mål nr.  

 2-områder, uden at dette indskrænker anvendelsen af artikel 6,  

 stk. 2.
 De områder, der opfylder kriterierne i stk. 5 og 6, skal omfatte  

 mindst 50 % af mål nr. 2-befolkningen i hver medlemsstat, medmindre der  

 gøres en undtagelse som følge af behørigt begrundede  

 objektive omstændigheder.
 5. De områder, hvis industri undergår socioøkonomiske  

 ændringer som omhandlet i stk. 1, skal udgøre eller indgå  

 i en territorial enhed på NUTS III-niveau, der opfylder følgende  

 kriterier:
a)	den gennemsnitlige arbejdsløshedsprocent skal ligge over  

 gennemsnittet i Fællesskabet i de seneste tre år b)	industribeskæftigelsens procentvise andel af den samlede  

 beskæftigelse skal i ethvert referenceår fra 1985 være lig  

 med eller over gennemsnittet i Fællesskabet c)	der skal kunne konstateres et fald i industribeskæftigelsen i  

 forhold til det i litra b) anførte referenceår.
 6. De i stk. 1 nævnte landdistrikter skal udgøre eller  

 indgå i en territorial enhed på NUTS III-niveau, der opfylder  

 følgende kriterier:
a)	enten skal befolkningstætheden være på under 100  

 indbyggere pr. km2, eller også skal landbrugsbeskæftigelsens  

 procentvise andel af den samlede beskæftigelse i ethvert  

 referenceår fra 1985 være lig med eller over det dobbelte af  

 gennemsnittet i Fællesskabet b)	enten skal den gennemsnitlige arbejdsløshedsprocent ligge  

 over gennemsnittet i Fællesskabet i de seneste tre år, eller  

 også skal befolkningstallet være faldet siden 1985.
 7. De i stk. 1 nævnte byområder er tætbefolkede  

 områder, som opfylder mindst et af følgende kriterier:
a)	en langtidsledighedsprocent, der ligger over gennemsnittet i  

 Fællesskabet b)	stor fattigdom, herunder dårlige boligforhold c)	stærkt nedslidte miljøforhold d)	høj kriminalitet e)	befolkning med et lavt uddannelsesniveau.
 8. De i stk. 1 nævnte fiskeriafhængige områder er  

 kystområder, hvor fiskeribeskæftigelsen udgør en betydelig  

 del af den samlede beskæftigelse, og som har socioøkonomiske  

 problemer i forbindelse med strukturomlægningen inden for  

 fiskerisektoren, hvilket medfører en markant nedgang i  

 beskæftigelsen inden for denne sektor.
 9. Fællesskabsinterventionen kan også omfatte områder  

 med et betydeligt befolkningstal eller et betydeligt areal, som svarer til en  

 af følgende kategorier:
a)	områder, der opfylder kriterierne i stk. 5 og støder op  

 til et industriområde, områder, der opfylder kriterierne i stk. 6  

 og støder op til et landdistrikt, samt områder, der opfylder  

 kriterierne i enten stk. 5 eller stk. 6 og støder op til en mål  

 nr. 1-region b)	landdistrikter med alvorlige socioøkonomiske problemer enten  

 som følge af, at den erhvervsaktive landbrugsbefolkning bliver stadig  

 ældre, eller som følge af, at dens andel er faldende c)	områder, som i henhold til relevante og kontrollerbare  

 kriterier kan anses for at være ramt af eller truet af høj  

 arbejdsløshed på grund af igangværende eller planlagt  

 omlægning af en eller flere aktiviteter af afgørende betydning  

 inden for landbrugs-, industri- eller servicesektoren.
 10. Et givet område kan kun være støtteberettiget under  

 et af målene nr. 1 og nr. 2.
 11. Listen over områder gælder i syv år regnet fra den  

 1. januar 2000.
 Opstår der alvorlig krise i en region, kan Kommissionen i  

 løbet af 2003 på forslag af en medlemsstat ændre denne  

 liste efter bestemmelserne i stk. 1-10, men uden at forhøje den  

 befolkningsandel, der er dækket inden for hver af de i artikel 13, stk.  

 2, omhandlede regioner.
Artikel 5 Mål nr. 3 Områder, der kan modtage støtte under  

 mål nr. 3, er områder, der ikke er omfattet af mål nr.  

 1.
Artikel 6 Overgangsstøtte 1. Uanset artikel 3 vil regioner, som i 1999 er omfattet af mål nr.  

 1 ifølge forordning (EØF) nr. 2052/88, og som ikke er omhandlet  

 i nærværende forordnings artikel 3, stk. 1, andet afsnit, og stk.  

 2, som overgangsforanstaltning modtage støtte fra fondene under  

 mål nr. 1 fra 1. januar 2000 til 31. december 2005.
 I forbindelse med vedtagelsen af den i artikel 3, stk. 2, nævnte  

 liste opstiller Kommissionen efter artikel 4, stk. 5 og 6, listen over de  

 NUTS III-områder i disse regioner, der i 2006 som en  

 overgangsforanstaltning modtager støtte fra fondene under mål  

 nr. 1.
 Kommissionen kan imidlertid efter forslag fra en medlemsstat inden for den  

 befolkningsgrænse, der gælder for de områder, der er omtalt  

 i andet afsnit, og i overensstemmelse med bestemmelserne i artikel 4, stk. 4,  

 andet afsnit, erstatte disse områder med NUTS III-områder eller  

 område på et lavere niveau i disse regioner, der opfylder  

 kriterierne i artikel 4, stk. 5-9.
 Områder i regioner, som ikke er opført på den i andet  

 og tredje afsnit nævnte liste, vil i 2006 fortsat modtage støtte  

 inden for rammerne af samme intervention, men kun fra ESF, FIUF og EUGFL,  

 Udviklingssektionen.
 2. Uanset artikel 4 vil regioner, som i 1999 ifølge forordning  

 (EØF) nr. 2052/88 er omfattet af mål nr. 2 og nr. 5b, og som  

 ikke er opført på den i artikel 4, stk. 4, i  

 nærværende forordning nævnte liste, som en  

 overgangsforanstaltning modtage støtte fra EFRU under mål nr. 2  

 i medfør af nærværende forordning fra 1. januar 2000 til  

 31. december 2005.
 Disse områder modtager fra 1. januar 2000 til 31. december 2006  

 støtte fra ESF under mål nr. 3 som mål nr.  

 3-områder, fra EUGFL, Garantisektionen, som led i støtten til  

 udvikling af landdistrikterne og fra FIUF som led i strukturaktionerne i  

 fiskerisektoren uden for mål nr. 1.
KAPITEL III FINANSIELLE BESTEMMELSER Artikel 7 Midler og koncentration 1. De midler, som fondene kan indgå forpligtelse for, beløber  

 sig til 195 mia.
EUR i 1999-priser for perioden 2000-2006.
 Den årlige fordeling af midlerne fremgår af bilaget.
 2. Fordelingen af budgetmidlerne mellem de forskellige mål skal  

 foretages således, at de i væsentligt omfang koncentreres om  

 mål nr. 1-regionerne.
69,7 % af strukturfondene tildeles mål 1, herunder 4,3 % til  

 overgangsstøtte (dvs. i alt 135,9 mia.
EUR).
11,5 % af strukturfondene tildeles mål 2, herunder 1,4 % til  

 overgangsstøtte (dvs. i alt 22,5 mia.
EUR).
 12,3 % af strukturfondene tildeles mål 3 (dvs. i alt 24,05 mia.  

 EUR).
 Tallene for mål nr. 1, nr. 2 og nr. 3 omfatter ikke de finansielle  

 midler, der er omhandlet i stk. 6, og heller ikke finansieringen af FIUF uden  

 for mål nr. 1.
 3. Kommissionen foretager efter gennemsigtige procedurer en vejledende  

 fordeling på de enkelte medlemsstater af de forpligtelsesbevillinger,  

 der er til rådighed for den i artikel 13-19 omhandlede programmering,  

 idet der for mål nr. 1 og nr. 2 fuldt ud tages hensyn til et eller  

 flere objektive kriterier svarende til dem, der blev anvendt i den  

 foregående periode omfattet af forordning (EØF) nr. 2052/88,  

 dvs. støtteberettiget befolkning, de enkelte landes og regioners  

 velstand, strukturproblemernes relative alvor, herunder især  

 arbejdsløshedens omfang.
 For mål nr. 3 baseres fordelingen på de enkelte medlemsstater  

 primært på den støtteberettigede befolkning,  

 beskæftigelsessituationen og på, hvor alvorlige problemerne er,  

 herunder social udstødelse, uddannelses- og  

 erhvervsuddannelsesniveauet samt andelen af erhvervsaktive kvinder.
For så vidt angår mål nr. 1 og nr. 2 opføres i  

 forbindelse med disse fordelinger bevillingerne til regioner og  

 områder, der modtager overgangsstøtte, separat.
De  

 pågældende bevillinger fastsættes i overensstemmelse med  

 kriterierne i første afsnit.
Bevillingerne er årligt aftagende  

 fra den 1. januar 2000 og skal i 2000 være lavere end i 1999.  

 Overgangsstøttens profil kan afpasses efter de enkelte områders  

 specifikke behov i forståelse med Kommissionen, forudsat at den  

 finansielle bevilling til hvert enkelt område overholdes.
 Kommissionen foretager under anvendelse af gennemsigtige procedurer en  

 vejledende fordeling blandt medlemsstaterne af de forpligtelsesbevillinger,  

 der er til rådighed for strukturforanstaltningerne i fiskerisektoren  

 uden for mål nr. 1-regioner som omhandlet i artikel 2, stk. 3,  

 første afsnit.
 4. Under mål nr. 1 udarbejdes der for årene 2000-2004 et  

 Peace-program til støtte af fredsprocessen i Nordirland, til fordel  

 for Nordirland og grænseområderne i Irland.
 Under mål nr. 1 udarbejdes der for tidsrummet 2000-2006 et  

 særligt bistandsprogram for de svenske NUTS II-regioner, der ikke er  

 omfattet af listen i artikel 3, stk. 2, men som opfylder kriterierne i  

 artikel 2 i protokol nr. 6 i akten vedrørende Østrigs, Sveriges  

 og Finlands tiltrædelses.
 5. 4 % af forpligtelsesbevillingerne i henhold til den i stk. 3  

 nævnte nationale vejledende fordeling tildeles i overensstemmelse med  

 artikel 44.
 6. I den i stk. 1 nævnte periode anvendes 5,35 % af fondenes  

 forpligtelsesbevillinger, jf. stk. 1, til finansiering af  

 fællesskabsinitiativer.
 0,65 % af de i stk. 1 nævnte midler anvendes til finansiering af  

 nyskabende aktioner og teknisk bistand som fastlagt i artikel 22 og 23.
 7. De i stk. 1 omhandlede beløb indekseres fra den 1. januar 2000  

 med 2 % om året med henblik på deres programmering og senere  

 opførelse på De Europæiske Fællesskabers almindelige  

 budget.
 Om nødvendigt foretager Kommissionen senest den 31. december 2003  

 en teknisk justering af indekseringen af bevillingerne for 2004, 2005 og 2006  

 på basis af de senest foreliggende økonomiske oplysninger.  

 Afvigelsen i forhold til den oprindelige programmering overføres til  

 det i stk. 5 omhandlede beløb.
 8. Ingen medlemsstat kan i henhold til denne forordning modtage et samlet  

 årligt beløb fra strukturfondene, herunder midler fra  

 Samhørighedsfonden, der overstiger 4 % af landets BNP.
KAPITEL IV TILRETTELÆGGELSE Artikel 8 Komplementaritet og partnerskab 1. Fællesskabets indsats udformes som et supplement til de  

 tilsvarende nationale aktioner eller som et bidrag dertil.
Den  

 fastlægges ved et snævert samråd, i det følgende  

 benævnt »partnerskab«, mellem Kommissionen og medlemsstaten sammen med  

 myndigheder og organer, der udpeges af medlemsstaterne i henhold til deres  

 nationale bestemmelser og gældende praksis, dvs.:
-	regionale og lokale myndigheder og øvrige kompetente  

 offentlige myndigheder -	arbejdsmarkedets parter og økonomiske  

 interesseorganisationer -	andre relevante kompetente organer.
 Partnerskabet gennemføres under fuld overholdelse af parternes  

 institutionelle, retlige og økonomiske beføjelse, således  

 som parterne er defineret i første afsnit.
 Ved udpegelsen af de mest repræsentative partnere på  

 nationalt, regionalt, lokalt eller andet plan skal medlemsstaterne skabe en  

 bred og effektiv sammenslutning af alle de relevante organer i henhold til  

 nationale bestemmelser og national praksis, idet der tages hensyn til behovet  

 for at fremme ligestilling mellem mænd og kvinder samt en  

 bæredygtig udvikling ved at inddrage krav til miljøbeskyttelse  

 og forbedring af miljøkvaliteten.
 Alle de udpegede parter er partnere med et fælles mål og  

 benævnes i det følgende »partnere«.
2. Partnerskabet omfatter forberedelse, finansiering, overvågning og  

 evaluering af interventionerne.
Medlemsstaterne sikrer, at de relevante  

 parter inddrages i de forskellige faser af programmeringen under hensyntagen  

 til tidsfristerne for hver enkelt fase.
 3. I henhold til subsidiaritetsprincippet er det medlemsstaternes ansvar i  

 overensstemmelse med det særlige system i hver enkelt medlemsstat at  

 iværksætte interventionerne på det mest  

 hensigtsmæssige geografiske niveau og med forbehold af Kommissionens  

 beføjelser, navnlig for gennemførelsen af De Europæiske  

 Fællesskabers almindelige budget.
 4. Medlemsstaterne samarbejder med Kommissionen for at sikre, at  

 fællesskabsmidlerne anvendes efter princippet om forsvarlig  

 økonomisk forvaltning.
 5. Kommissionen hører hvert år arbejdsmarkedets parter  

 på europæisk plan om Fællesskabets strukturpolitik.
Artikel 9 Definitioner I denne forordning forstås ved:
a)	»programmering«: den tilrettelæggelse, de beslutninger  

 og den finansiering, der foregår i flere faser og tager sigte på  

 over en flerårig periode at gennemføre Fællesskabets og  

 medlemsstaternes fælles indsats for at virkeliggøre målene  

 i artikel 1 b)	»udviklingsplan« (i det følgende benævnt  

 »plan«): den berørte medlemsstats analyse af situationen i forhold til  

 målene i artikel 1 og de prioriterede behov i relation til disse  

 mål samt strategien og prioriteterne for den planlagte indsats, de  

 særlige mål herfor og de vejledende finansielle midler, som er  

 knyttet hertil c)	»referenceramme for mål nr. 3«: dokument, som beskriver  

 baggrunden for interventionerne til fordel for beskæftigelsen og  

 udviklingen af de menneskelige ressourcer på den enkelte medlemsstats  

 område som helhed, og som redegør for forbindelsen til de  

 prioriteter, der er opført i den nationale handlingsplan for  

 beskæftigelsen d)	»EF-støtteramme«: det dokument, Kommissionen i  

 forståelse med den berørte medlemsstat har godkendt efter  

 vurderingen af den af medlemsstaten forelagte plan, og som indeholder  

 strategien og prioriteterne for fondenes og medlemsstatens indsats, de  

 særlige mål herfor samt fondenes bidrag og de øvrige  

 finansielle midler.
Dokumentet er opdelt i prioriterede felter, og  

 gennemførelsen finder sted ved hjælp af et eller flere  

 operationelle programmer e)	»interventioner«: fondenes interventionsformer,  

 dvs.:
i)	operationelt program eller enhedsprogrammeringsdokument ii)	EF-initiativprogram iii)	støtte til teknisk bistand og nyskabende aktioner f)	»operationelt program«: det af Kommissionen godkendte  

 dokument til gennemførelse af en EF-støtteramme, som omfatter  

 et sæt sammenhængende prioriterede felter, der består af  

 flerårige foranstaltninger, og som kan medfinansieres af en eller flere  

 fonde og af et eller flere af de øvrige eksisterende finansielle  

 instrumenter samt af EIB.
Et integreret operationelt program er et  

 operationelt program, der medfinansieres af flere fonde g)	»enhedsprogrammeringsdokument«: ét enkelt dokument,  

 der er godkendt af Kommissionen, og som indeholder de samme oplysninger som  

 en EF-støtteramme og et operationelt program h)	»prioriteret felt«: en af prioriteterne i den strategi, der  

 er fastlagt i en EF-støtteramme eller i en intervention.
Hertil er  

 knyttet et bidrag fra fondene og de øvrige finansielle instrumenter og  

 de relevante finansielle midler fra medlemsstaten samt særlige  

 mål i)	»globaltilskud«: den del af en intervention, fortrinsvis til  

 fordel for lokaludviklingsinitiativer, hvis gennemførelse og  

 forvaltning kan overlades til en eller flere formidlere, der er godkendt i  

 henhold tilartikel 27, stk. 1, herunder lokale myndigheder,  

 regionaludviklingsorganer eller ikke-statslige organisationer.
Beslutningen  

 om anvendelse af globaltilskud træffes af medlemsstaten efter aftale  

 med Kommissionen eller af forvaltningsmyndigheden efter aftale med  

 medlemsstaten.
Ved EF-initiativprogrammer og nyskabende aktioner kan Kommissionen  

 beslutte at benytte sig af globaltilskud for hele eller en del af  

 interventionen.
Ved fællesskabsinitiativer kan denne beslutning kun  

 træffes efter forudgående aftale med den berørte  

 medlemsstat j)	»foranstaltning«: det middel, hvormed et prioriteret felt  

 realiseres over en flerårig periode, og som gør det muligt at  

 finansiere operationer.
Enhver støtteordning efter traktatens artikel  

 87 og enhver ydelse af støtte fra organer udpeget af medlemsstaterne  

 samt enhver gruppe af sådanne former for støtte eller  

 kombination heraf, som tjener samme formål, betragtes som en  

 foranstaltning k)	»operation«: ethvert projekt eller enhver aktion, som  

 gennemføres af de endelige støttemodtagere l)	»endelige støttemodtagere«: de organer, eller  

 offentlige eller private virksomheder, som har givet operationerne i opdrag.  

 I forbindelse med støtteordninger efter traktatens artikel 87 og i  

 forbindelse med støtte ydet af organer udpeget af medlemsstaterne er  

 de endelige støttemodtagere de organer, som yder støtte m)	»programtillæg«: dokument om gennemførelse af  

 interventionens strategi og prioriterede felter, som indeholder nærmere  

 oplysninger om interventionen for så vidt angår  

 foranstaltningerne i artikel 18, stk. 3, og som er udarbejdet af  

 medlemsstaten eller forvaltningsmyndigheden og om nødvendigt tilpasset  

 i overensstemmelse med artikel 34, stk. 3; det fremsendes til Kommissionen  

 til orientering n)	»forvaltningsmyndighed«: alle offentlige eller private  

 nationale, regionale eller lokale myndigheder eller organer, som  

 medlemsstaten udpeger til at forvalte en intervention som defineret i denne  

 forordning, eller medlemsstaten, når den selv udøver denne  

 funktion.
Hvis medlemsstaten udpeger en anden forvaltningsmyndighed end sig  

 selv, fastlægger den i alle enkeltheder de nærmere bestemmelser  

 vedrørende sit forhold til denne forvaltningsmyndighed og de  

 nærmere bestemmelser vedrørende forholdet mellem  

 forvaltningsmyndigheden og Kommissionen.
Forvaltningsmyndigheden kan,  

 såfremt medlemsstaten udpeger den hertil, være identisk med  

 betalingsmyndigheden for den pågældende intervention o)	»betalingsmyndighed«: en eller flere nationale, regionale  

 eller lokale myndigheder eller organer, som medlemsstaterne udpeger til at  

 udarbejde og forelægge betalingsanmodninger og modtage betalinger fra  

 Kommissionen.
Medlemsstaten fastlægger i alle enkeltheder de  

 nærmere bestemmelser vedrørende sit forhold til  

 betalingsmyndigheden og de nærmere bestemmelser vedrørende  

 forholdet mellem betalingsmyndigheden og Kommissionen.
Artikel 10 Samordning 1. Samordningen mellem de forskellige fonde foregår navnlig  

 gennem:
a)	planerne, EF-støtterammerne, de operationelle programmer og  

 enhedsprogrammeringsdokumenterne (som defineret i artikel 9) herunder den i  

 artikel 9, stk. 1, litra c), nævnte referenceramme, når det er  

 relevant b)	evaluering af de interventioner, der gennemføres under et  

 mål c)	de i stk. 3 nævnte retningslinjer.
 2. Kommissionen og medlemsstaterne sikrer under overholdelse af  

 partnerskabet samordningen af de forskellige fondes interventioner, dels  

 indbyrdes, dels med interventionerne fra EIB og de øvrige eksisterende  

 finansielle instrumenter.
Fællesskabsinterventionerne i form af tilskud kan kombineres  

 på passende måde med lån og garantier, således at de  

 anvendte budgetmidler ved hjælp af de bedst egnede finansielle  

 instrumenter kan få størst mulig virkning.
Denne kombination kan  

 bestemmes i samarbejde med EIB ved fastlæggelsen af  

 EF-støtterammen eller enhedsprogrammeringsdokumentet.
I den  

 forbindelse kan der tages hensyn til balancen i den foreslåede  

 finansieringsplan, fondenes deltagelse og de udviklingsmål, som  

 søges nået.
3. Senest en måned efter denne forordnings ikrafttræden og  

 herefter inden den i artikel 42 nævnte midtvejsrevision  

 offentliggør Kommissionen efter hver gang at have rådført  

 sig med samtlige medlemsstater generelleog vejledende retningslinjer  

 vedrørende relevante og aftalte fællesskabspolitikker i relation  

 til de i artikel 1 nævnte mål for at hjælpe de kompetente  

 nationale og regionale myndigheder med udarbejdelsen af planerne og med en  

 eventuel revision af interventionerne.
Retningslinjerne offentliggøres  

 i De Europæiske Fællesskabers Tidende.
Artikel 11 Additionalitet 1. For at sikre en reel økonomisk virkning må bevillingerne  

 fra fondene ikke erstatte offentlige eller dermed ligestillede udgifter til  

 strukturformål i medlemsstaten.
 2. Kommissionen og den berørte medlemsstat fastlægger med  

 henblik herpå det niveau for de offentlige eller dermed ligestillede  

 strukturudgifter, som medlemsstaten skal fastholde i alle mål nr.  

 1-regioner i løbet af programmeringsperioden.
 For mål nr. 2 og nr. 3 under ét fastlægger Kommissionen  

 og den berørte medlemsstat det niveau for udgifterne til en aktiv  

 arbejdsmarkedspolitik og i begrundede tilfælde andre indsatser med  

 henblik på opfyldelsen af disse to mål, som medlemsstaten skal  

 fastholde på nationalt plan i programmeringsperioden.
 Disse udgifter fastsættes af medlemsstaten og Kommissionen under  

 hensyntagen til bestemmelserne i det følgende afsnit, inden  

 Kommissionen beslutter at godkende en EF-støtteramme eller et  

 enhedsprogrammeringsdokument for den pågældende medlemsstat, og  

 de indarbejdes i dette dokument.
 Generelt skal det i første og andet afsnit nævnte  

 udgiftsniveau være mindst lige så højt som de årlige  

 udgiftsniveau i faste priser i den foregående programmeringsperiode, og  

 niveauet fastsættes på baggrund af de relevante overordnede  

 makroøkonomiske betingelser, hvorunder finansieringen finder sted, og  

 under hensyn til visse særlige økonomiske omstændigheder,  

 såsom privatiseringer, uforholdsmæssigt store offentlige  

 strukturudgifter eller lignende for medlemsstaten i den forudgående  

 programmeringsperiode og til konjunkturudviklingen i medlemsstaten.
 Der skal endvidere tages hensyn til en eventuel nedsættelse af  

 udbetalingerne fra strukturfondene sammenlignet med perioden 1994-1999.
 3. Additionaliteten kontrolleres på det i stk. 2 nævnte  

 territoriale niveau tre gange i løbet af  

 programmeringsperioden:
a)	ved en forhåndskontrol som beskrevet i stk. 2, tredje afsnit,  

 der tjener som reference for hele programmeringsperioden b)	ved en midtvejskontrol senest tre år efter godkendelsen af  

 EF-støtterammen eller enhedsprogrammeringsdokumenterne, som regel dog  

 senest den 31. december 2003, hvorefter Kommissionen og medlemsstaten kan  

 aftale at revidere det fastsatte strukturudgiftsniveau, hvis den  

 økonomiske situation har bevirket, at de offentlige indtægter og  

 beskæftigelsen i medlemsstaten har udviklet sig væsentligt  

 anderledes end forventet ved forhåndskontrollen c)	ved en kontrol senest den 31. december 2005.
 Medlemsstaten giver Kommissionen alle relevante oplysninger, når  

 planerne forelægges, og i forbindelse med midtvejskontrollen og  

 kontrollen senest den 31. december 2005. Om nødvendigt gøres  

 der brug af statistiske skøn.
 Uafhængigt af disse kontroller underretter medlemsstaten når  

 som helst i løbet af programmeringsperioden Kommissionen om enhver  

 udvikling, som vil kunne gøre det umuligt for den at fastholde det i  

 stk. 2 nævnte udgiftsniveau.
Artikel 12 Forenelighed Operationer, der medfinansieres af fondene eller af EIB eller et andet  

 finansielt instrument, skal være forenelige med traktaten og de  

 retsakter, der er udstedt i henhold til denne, samt med Fællesskabets  

 politikker og aktioner, herunder dem der vedrører konkurrencereglerne,  

 offentlige udbud, beskyttelse og forbedring af miljøet, fjernelse af  

 uligheder og fremme af ligestilling mellem mænd og kvinder.
AFSNIT II PROGRAMMERING KAPITEL I GENERELLE BESTEMMELSER OM MÅL Nr. 1, Nr. 2 OG Nr.  

 3 Artikel 13 Geografisk område 1. Planer, der forelægges under mål nr. 1, udarbejdes på  

 det geografiske niveau, som den pågældende medlemsstat anser for  

 at være mest hensigtsmæssigt, men omfatter som hovedregel en NUTS  

 II-region.
Medlemsstaterne kan dog forelægge en samlet udviklingsplan  

 for nogle eller alle de regioner, der er opført på den liste,  

 som er nævnt i artikel 3, stk. 2, artikel 6, stk. 1 og artikel 7, stk.  

 4, såfremt planen indeholder de i artikel 16 omhandlede elementer.
2. Planer, der forelægges under mål nr. 2, udarbejdes på  

 det geografiske niveau, som den pågældende medlemsstat anser for  

 at være mest hensigtsmæssigt, men omfatter som hovedregel alle de  

 områder i samme NUTS II-region, der er opført på den  

 liste, som er nævnt i artikel 4, stk. 4 og i artikel 6, stk. 2.  

 Medlemsstaterne kan dog forelægge en plan, som omfatter nogle eller  

 alle de områder, der er opført på den liste, der er  

 nævnt i artikel 4, stk. 4 og artikel 6, stk. 2, såfremt planen  

 indeholder de i artikel 16 nævnte elementer.
Omfatter planerne andre  

 områder end mål nr. 2-områder, skal de sondre mellem de  

 aktioner, der gennemføres i mål nr. 2-regioner eller  

 -områder, og dem der gennemføres andetsteds.
 3. Planer, der forelægges under mål nr. 3, omfatter en  

 medlemsstats område med hensyn til finansiering af regioner uden for  

 mål nr. 1, og udgør under hensyntagen til de generelle behov i  

 de områder, der har strukturproblemer på grund af  

 økonomisk og social omstilling, en referenceramme på nationalt  

 plan med hensyn til udvikling af de menneskelige ressourcer.
Artikel 14 Varighed og revision 1. De enkelte planer, EF-støtterammer, operationelle programmer og  

 enhedsprogrammeringsdokumenter dækker en periode på syv år,  

 med forbehold af artikel 6 og artikel 7, stk. 4, første led.
 Programmeringsperioden begynder den 1. januar 2000.
 2. EF-støtterammerne, de operationelle programmer og  

 enhedsprogrammeringsdokumenterne gennemgås og tilpasses, hvis det er  

 relevant, på den pågældende medlemsstats eget initiativ  

 eller på foranledning af Kommissionen efter aftale med denne  

 medlemsstat efter bestemmelserne i dette kapitel i tilslutning til den i  

 artikel 42 fastsatte midtvejsevaluering og den i artikel 44 fastsatte  

 tildeling af resultatreserven.
 De kan ligeledes revideres på andre tidspunkter, hvis der sker  

 vigtige ændringer i den socioøkonomiske situation, eller  

 på arbejdsmarkedet.
Artikel 15 Forberedelse og godkendelse 1. For så vidt angår mål nr. 1, nr. 2 og nr. 3  

 forelægger medlemsstaterne en plan for Kommissionen.
Denne plan  

 udarbejdes af de kompetente myndigheder, som medlemsstaterne har udpeget  

 på nationalt, regionalt eller andet niveau.
Hvis interventionen skal  

 have form af et enhedsprogrammeringsdokument, behandles planen som et udkast  

 til et enhedsprogrammeringsdokument.
For så vidt angår mål nr. 1 anvendes  

 EF-støtterammer for alle regioner under mål nr. 1; hvis  

 fællesskabsbevillingen imidlertid er mindre eller ikke væsentligt  

 større end 1 mia.
EUR, forelægger medlemsstaterne som hovedregel  

 et udkast til et enhedsprogrammeringsdokument.
 For så vidt angår mål nr. 2 og nr. 3 anvendes som  

 hovedregel enhedsprogrammeringsdokumenter; medlemsstaterne kan dog  

 vælge at lade udarbejde EF-støtterammer.
 2. Planerne forelægges af medlemsstaterne for Kommissionen efter  

 høring af parterne, der udtaler sig så betids, at fristen i  

 andet afsnit kan overholdes.
 Medmindre der er truffet anden aftale med den berørte medlemsstat,  

 forelægges planerne senest fire måneder efter udarbejdelsen af  

 listerne over de områder, der er omhandlet i artikel 3, stk. 2 og  

 artikel 4, stk. 4.
 3. Kommissionen bedømmer planerne ud fra deres sammenhæng med  

 målene i denne forordning, under hensyntagen til den referenceramme,  

 der er omhandlet i artikel 9, stk. 1, litra c), andre  

 fællesskabspolitikker og artikel 41, stk. 2.
 Desuden vurderer Kommissionen hver foreslået mål nr. 3-plan ud  

 fra sammenhængen mellem de påtænkte aktioner og den  

 nationale plan for gennemførelsen af den europæiske strategi  

 på beskæftigelsesområdet, jf. artikel 16, stk. 1, litra b),  

 andet afsnit, og i forhold til de generelle behov i de områder, der har  

 strukturproblemer på grund af økonomisk og social omstilling,  

 samt under hensyn til, hvordan og i hvor høj grad der er taget hensyn  

 hertil og omfanget heraf.
4. For de tilfælde, hvor det er relevant efter stk. 1, udarbejder  

 Kommissionen på grundlag af planerne efter procedurerne i artikel 48-51  

 EF-støtterammerne i samarbejde med den berørte medlemsstat.
EIB  

 kan medvirke ved udarbejdelsen af EF-støtterammerne.
Kommissionen  

 træffer beslutning om fondens finansielle deltagelse senest fem  

 måneder efter at have modtaget den eller de tilsvarende planer, hvis de  

 omfatter alle de elementer, der er omhandlet i artikel 16.
Kommissionen bedømmer de forslag til operationelle programmer, som  

 medlemsstaten har forelagt, ud fra deres sammenhæng med den tilsvarende  

 EF-støtterammes mål og deres forenelighed med  

 Fællesskabets politikker.
Den træffer beslutning om fondenes  

 finansielle deltagelse i overensstemmelse med artikel 28, stk. 1, i  

 forståelse med den berørte medlemsstat, for så vidt  

 forslagene indeholder alle de elementer, der er omhandlet i artikel 18, stk.  

 2.
Medlemsstaterne kan samtidig med deres planer forelægge udkast til  

 operationelle programmer for at fremskynde gennemgangen af anmodningerne og  

 programmernes gennemførelse.
Med sin beslutning om  

 EF-støtterammen godkender Kommissionen ligeledes i medfør af  

 artikel 28, stk. 1, de operationelle programmer, der er forelagt samtidig med  

 planerne, hvis disse programmer indeholder alle de elementer, der er  

 omhandlet i artikel 18, stk. 2.
5. I de tilfælde, der er omhandlet i stk. 1, træffer  

 Kommissionen på grundlag af planerne efter aftale med de berørte  

 medlemsstater og efter procedurerne i artikel 48-51 afgørelse om  

 enhedsprogrammeringsdokumenterne.
EIB kan medvirke ved udarbejdelsen af  

 enhedsprogrammeringsdokumenterne.
EIB kan medvirke ved udarbejdelsen af  

 enhedsprogrammeringsdokumenterne.
Kommissionen træffer en samlet  

 beslutning om enhedsprogrammeringsdokumentet og om fondenes deltagelse i  

 medfør af artikel 28, stk. 1, senest fem måneder efter at have  

 modtaget den tilsvarende plan, hvis denne omfatter alle de elementer, der er  

 omhandlet i artikel 19, stk. 3.
6. Medlemsstaten eller forvaltningsmyndigheden vedtager det i artikel 9,  

 litra m), definerede programtillæg efter aftale med  

 overvågningsudvalget, hvis programtillægget er udarbejdet efter  

 Kommissionens afgørelse om fondsdeltagelse, eller efter høring  

 af de pågældende partnere, hvis det er udarbejdet inden  

 afgørelsen om fondsdeltagelse.
I sidstnævnte tilfælde vil  

 overvågningsudvalget enten bekræfte programtillægget, eller  

 det vil anmode om en tilpasning i henhold til artikel 34, stk. 3.
 Medlemsstaten sender programtillægget til Kommissionen til  

 orientering i ét enkelt dokument senest tre måneder efter  

 Kommissionens beslutning om godkendelse af et operationelt program eller et  

 enhedsprogrammeringsdokument.
7. Kommissionens beslutninger vedrørende EF-støtterammerne  

 og enhedsprogrammeringsdokumenterne offentliggøres i De  

 Europæiske Fællesskabers Tidende.
Kommissionen sender efter  

 anmodning Europa-Parlamentet disse beslutninger samt de  

 EF-støtterammer og enhedsprogrammeringsdokumenter, den har godkendt,  

 til orientering.
KAPITEL II INDHOLDET AF PROGRAMMERINGEN VEDRØRENDE MÅL  

 Nr. 1, Nr. 2 OG Nr. 3 Artikel 16 Planer 1. Planer under mål nr. 1, nr. 2 og nr. 3 baseres på de  

 relevante, nationale og regionale prioriteringer og tager hensyn til de  

 vejledende retningslinjer, der er omhandlet i artikel 10, stk. 3; planerne  

 omfatter:
 a)	en beskrivelse med angivelse af tal, hvor det er muligt, af den  

 aktuelle situation enten med hensyn til udviklingsforskelle og  

 -efterslæb samt udviklingspotentiellet i regioner, der berøres  

 af mål nr. 1, eller med hensyn til omstilling i områder, der  

 berøres af mål nr. 2, eller med hensyn til udvikling af de  

 menneskelige ressourcer og beskæftigelsespolitikken i medlemsstaten og  

 de områder, der berøres af mål nr. 3; endvidere en  

 redegørelse for de anvendte finansielle midler og de vigtigste  

 resultater fra den foregående programmeringsperiode, idet der tages  

 hensyn til de foreliggende evalueringsresultater.
 b)	en beskrivelse af en strategi, der er velegnet til at nå de i  

 artikel 1 omhandlede mål, og af de prioriterede felter, der er valgt  

 med henblik på at opnå en bæredygtig udvikling og  

 omstilling i regionerne og områderne, herunder i landdistrikterne, samt  

 en passende udvikling af de menneskelige ressourcer og en tilpasning og  

 modernisering af uddannelses- og beskæftigelsessystemerne og  

 -politikkerne.
 Ud over de elementer, der er anført i dette litra,  

 godtgør medlemsstaterne i hver plan under mål nr. 3, at de  

 påtænkte prioriterede felter er sammenhængende med den  

 gældende nationale beskæftigelsesplan, idet de henviser til en  

 beskrivelse af hovedmålsætningerne for denne strategi og de  

 vigtigste midler til at gennemføre disse målsætninger.
 Medlemsstaterne godtgør ligeledes, at de aktiviteter, der er  

 fastlagt i hver plan under mål nr. 2 med hensyn til menneskelige  

 ressourcer og beskæftigelse, og som skal støttes af ESF, er  

 aktiviteter, der er integreret i omstillingsstrategien efter samordning med  

 de andre fonde, og som afspejler forhåndsevalueringen med hensyn til  

 menneskelige ressourcer og beskæftigelse, jf. artikel 41, stk. 2. Hvis  

 disse behov ikke kræver et betydeligt beløb, tages de med under  

 mål nr. 3.
 c)	Oplysninger om den påtænkte anvendelse og form af  

 medfinansieringen fra fondene og i givet fald fra EIB og andre finansielle  

 instrumenter - herunder til underretning det samlede beløb fra EUGFL,  

 Garantisektionen, til de i artikel 33 i forordning (EF) nr. 1257/1999  

 omhandlede foranstaltninger; de forventede behov for teknisk bistand;  

 oplysninger om additionalitet i henhold til artikel 11, stk. 2, hvorefter  

 dette i forbindelse med mål nr. 1 skal fremgå af en samlet  

 vejledende finansieringsoversigt over de offentlige eller dermed ligestillede  

 midler og eventuelt de skønnede private midler samt  

 fællesskabsfinansieringsmidlerne for hvert enkelt prioriteret felt, som  

 er foreslået i planen.
 Planerne skal under alle omstændigheder sondre mellem  

 rammebeløb, der er afsat til områder, der modtager  

 overgangsstøtte, og rammebeløb, der er afsat til andre  

 områder, der henhører under mål nr. 1 og nr. 2.
 Hvis ESF intervenerer i forbindelse med mål nr. 2 eller nr. 3,  

 kan finansieringssatsen være højere i de områder, der er  

 omfattet af mål nr. 2, end uden for disse områder.
I forbindelse med mål nr. 3 angiver finansieringsplanen den  

 bevillingskoncentration, der er fastsat for de områder, der står  

 over for strukturelle problemer med økonomisk og social omstilling d)	en redegørelse for de forholdsregler, der er truffet med  

 henblik på høring af parterne.
 2. I mål nr. 1-regionerne omfatter planerne enhver relevant indsats  

 med henblik på økonomisk og social omstilling, udvikling af de  

 menneskelige ressourcer under hensyn til referencerammen i artikel 9, stk. 1,  

 litra c), samt udvikling af landdistrikterne og fiskeristrukturerne.
 Såfremt hele medlemsstaten berøres af mål nr. 1, skal  

 planerne indeholde punkterne i stk. 1, litra b), andet afsnit.
 3. Medlemsstaterne angiver, hvilke elementer der er karakteristiske for  

 den enkelte fond, herunder størrelsen af den finansielle deltagelse,  

 der anmodes om, samt en oversigt over de fastsatte operationelle programmer,  

 bl.a. deres særlige målsætninger og hovedtyperne af de  

 påtænkte foranstaltninger.
Artikel 17 EF-støtterammer 1. EF-støtterammen sikrer samordningen af hele Fællesskabets  

 strukturstøtte i de berørte regioner, herunder støtten  

 til udvikling af de menneskelige ressourcer, jf. artikel 1, nr. 3.
 2. EF-støtterammen omfatter:
a)	den strategi og de prioriterede felter, der er udvalgt med henblik  

 på Fællesskabets og den pågældende medlemsstats  

 fælles initiativer, deres særlige mål, om muligt udtrykt i  

 tal, en vurdering af den forventede virkning ifølge artikel 41, stk.  

 2, en angivelse af, i hvilket omfang denne strategi og disse prioriterede  

 felter tager hensyn til de vejledende retningslinjer, der er omhandlet i  

 artikel 10, stk. 3, og medlemsstatens økonomiske politikker, strategi  

 for fremme af beskæftigelsen gennem en forbedring af arbejdskraftens  

 tilpasningsevne og kvalifikationer og eventuelt regionale politikker b)	en oversigt over samt varigheden af de operationelle programmer, der  

 ikke vedtages samtidig med EF-støtterammen, herunder deres  

 særlige mål og de fastlagte prioriterede felter c)	en vejledende finansieringsplan, der i overensstemmelse med artikel  

 28 og 29 for hvert prioriteret felt angiver det påtænkte  

 rammebeløb for hvert år for medfinansieringen fra den enkelte  

 fond, i givet fald EIB, de øvrige finansielle instrumenter - herunder  

 til underretning det samlede beløb fra EUGFL, Garantisektionen, til de  

 i artikel 33 i forordning (EF) nr. 1257/1999 omhandlede foranstaltninger -  

 når de bidrager direkte til finansieringsplanen, samt medlemsstaternes  

 egne støtteberettigede offentlige og skønnede private midler  

 svarende til den enkelte fonds finansielle deltagelse.
 I forbindelse med mål nr. 3 angiver finansieringsplanen  

 koncentrationen for de bevillinger, der er afsat til de områder, der  

 står over for strukturelle problemer med økonomisk og social  

 omstilling.
 Finansieringsplanen skal præcisere, hvilke bevillinger der er  

 afsat til regioner, der modtager overgangsstøtte.
Fondenes samlede årlige finansielle deltagelse for hver enkelt  

 EF-støtteramme skal være forenelig med de gældende  

 finansielle overslag under hensyn til den degressivitet, der omhandles i  

 artikel 7, stk. 3, tredje afsnit d)	bestemmelserne vedrørende EF-støtterammens  

 gennemførelse, som omfatter følgende:
-	medlemsstatens udpegning af den i artikel 9, litra n), omhandlede  

 forvaltningsmyndigheds medansvar for administrationen af  

 EF-støtterammen i henhold til bestemmelserne i artikel 34 -	bestemmelser med henblik på at involvere partnerne i de  

 overvågningsudvalg, der er beskrevet i artikel 35 e)	om nødvendigt oplysninger om de bevillinger, der er  

 nødvendige for at forberede, overvåge og evaluere  

 interventionerne.
 EF-støtterammerne omfatter i overensstemmelse med artikel 11 en  

 forhåndskontrol af additionaliteten og relevant information om  

 gennemsigtigheden af de finansielle strømme, navnlig fra den  

 berørte medlemsstat til modtagerregionerne.
Artikel 18 Operationelle programmer 1. De interventioner, der omfattes af en EF-støtteramme,  

 gennemføres som regel i form af et integreret operationelt program for  

 hver region, som defineret i artikel 9.
 2. Det operationelle program omfatter:
a)	programmets prioriterede felter, deres overensstemmelse med den  

 tilsvarende EF-støtteramme, deres særlige mål så  

 vidt muligt udtrykt i tal, en vurdering af deres forventede virkning, jf.  

 artikel 41, stk. 2 b)	en kortfattet beskrivelse af de påtænkte  

 foranstaltninger med henblik på gennemførelse af de højt  

 prioriterede felter, herunder de oplysninger, der er nødvendige for at  

 vurdere støtteordningerne ud fra traktatens artikel 87; i givet fald  

 arten af de foranstaltninger, der er nødvendige for forberedelsen,  

 overvågningen og evalueringen af det operationelle program c)	en vejledende finansieringsplan, der i overensstemmelse med artikel  

 28 og 29 for hvert prioriteret felt og for hvert år skal angive det  

 påtænkte rammebeløb for medfinansieringen for den enkelte  

 fond, i givet fald EIB, de øvrige finansielle instrumenter - herunder  

 til underretning det samlede beløb fra EUGFL, Garantisektionen, til de  

 i artikel 33 i forordning (EF) nr. 1257/1999 omhandlede foranstaltninger - i  

 det omfang de bidrager direkte til finansieringsplanen, samt medlemsstaternes  

 egne støtteberettigede offentlige og skønnede private midler  

 svarende til den enkelte fonds finansielle deltagelse.
 Finansieringsplanen skal præcisere, hvilke bevillinger der inden  

 for de forskellige fondes samlede finansielle deltagelse er afsat til  

 regioner, der modtager overgangsstøtte.
Fondenes samlede årlige finansielle deltagelse skal være  

 forenelig med de gældende finansielle overslag under hensyn til den  

 degressivitet, der er omhandlet i artikel 7, stk. 3, tredje afsnit d)	bestemmelserne vedrørende det operationelle programs  

 iværksættelse, som omfatter følgende:
i)	medlemsstatens udpegning af en forvaltningsmyndighed jf. artikel 9,  

 litra n), med ansvar for administrationen af det operationelle program, jf.  

 artikel 34 ii)	en beskrivelse af forvaltningsreglerne for det operationelle  

 program iii)	en beskrivelse af overvågnings- og evalueringssystemerne,  

 herunder overvågningsudvalgets rolle iv)	en fastsættelse af procedurer for pengestrømmenes  

 tilvejebringelse og cirkulation, der sikrer deres gennemsigtighed v)	en beskrivelse af de særlige foranstaltninger og procedurer  

 til kontrol af det operationelle program.
 3. Programtillægget omfatter følgende:
a)	Iværksættelsesforanstaltninger for de tilsvarende  

 prioriterede felter i det operationelle program, en forhåndsevaluering  

 i overensstemmelse med artikel 41, stk. 3, af de kvantificerede  

 foranstaltninger, hvis de er kvantificerbare, de tilsvarende  

 overvågningsindikatorer i overensstemmelse med artikel 36 b)	en definition af de endelige modtagerkategorier, der får gavn  

 af foranstaltningerne c)	en finansieringsplan, der i overensstemmelse med artikel 28 og 29  

 for hver foranstaltning angiver det påtænkte rammebeløb  

 for medfinansieringen fra den pågældende fond, i givet fald EIB,  

 de øvrige eksisterende finansielle instrumenter samt  

 støtteberettigede offentlige og tilsvarende midler og skønnede  

 private midler svarende til fondenes finansielle deltagelse; satsen for en  

 fonds medfinansiering af en foranstaltning fastsættes i  

 overensstemmelse med artikel 29 og med de samlede  

 fællesskabsbevillinger, der er afsat til det pågældende  

 prioriterede felt.
 Denne finansieringsplan præciserer, hvilke bevillinger der er  

 afsat til regioner, der modtager overgangsstøtte.
Finansieringsplanen skal ledsages af en beskrivelse af ordningerne for  

 tilvejebringelse af medfinansiering for foranstaltninger under hensyn til den  

 berørte medlemsstats institutionelle, juridiske og finansielle  

 system d)	de foranstaltninger, der er fastsat for at sikre offentlig omtale af  

 det operationelle program i overensstemmelse med artikel 46 e)	en beskrivelse af ordninger, der er aftalt mellem Kommissionen og  

 den pågældende medlemsstat for edb-baseret udveksling af data,  

 hvis en sådan udveksling er mulig, med henblik på opfyldelse af  

 forvaltnings-, overvågnings- og evalueringskravene i denne  

 forordning.
Artikel 19 Enhedsprogrammeringsdokumenter 1. Interventioner, der gennemføres under mål nr. 2 og nr. 3  

 samt under mål nr. 1 som angivet i artikel 15, stk. 1, er som regel  

 enhedsprogrammeringsdokumenter.
Artikel 15, stk. 1, litra c), finder  

 anvendelse i forbindelse med mål nr. 2 og nr. 3.
 2. Enhedsprogrammeringsdokumentet vedrørende mål nr. 1 skal  

 omfatte alle relevante foranstaltninger med henblik på økonomisk  

 og social omstilling, fremme af beskæftigelsen gennem en forbedring af  

 arbejdskraftens tilpasningsevne og kvalifikationer under hensyn til  

 referencerammen i artikel 9, stk. 1, litra c), samt udvikling af  

 landdistrikterne og fiskeristrukturerne.
 Enhedsprogrammeringsdokumentet vedrørende mål nr. 2 skal  

 sikre samordningen af Fællesskabets samlede strukturstøtte,  

 herunder i overensstemmelse med artikel 41, stk. 2, i forordning (EF) nr.  

 1257/1999 samordning af foranstaltningerne vedrørende udvikling af  

 landdistrikterne i medfør af samme forordnings artikel 33, men med  

 undtagelse af den støtte til udvikling af de menneskelige ressourcer,  

 der ydes i henhold til mål nr. 3, i alle områder, der er omfattet  

 af mål nr. 2.
 Enhedsprogrammeringsdokumentet vedrørende mål nr. 3 skal  

 sikre samordningen af Fællesskabets samlede strukturstøtte med  

 henblik på udvikling af de menneskelige ressourcer i de i artikel 5  

 omhandlede områder, med undtagelse af den støtte på dette  

 område, der ydes i henhold til mål nr. 2.
 3. Alle enhedsprogrammeringsdokumenter skal indeholde følgende  

 elementer:
a)	den strategi og de prioriterede felter, der er udvalgt med henblik  

 på Fællesskabets og den pågældende medlemsstats  

 fælles initiativer, deres særlige mål, om muligt udtrykt i  

 tal, en evaluering af den forventede virkning, herunder på  

 miljøsituationen, ifølge artikel 41, stk. 2, samt en angivelse  

 af, i hvilket omfang denne strategi og disse prioriterede felter tager hensyn  

 til de vejledende retningslinjer, der er omhandlet i artikel 10, stk. 3, og  

 medlemsstatens økonomiske politikker, strategi for fremme af  

 beskæftigelsen gennem en forbedring af arbejdskraftens tilpasningsevne  

 og kvalifikationer og eventuelt regionale politikker b)	et resumé af beskrivelsen af de påtænkte  

 foranstaltninger med henblik på gennemførelse af de prioriterede  

 felter, herunder de oplysninger, der er nødvendige for at vurdere  

 støtteordningerne ud fra traktatens artikel 87; når det er  

 relevant, arten af de foranstaltninger, der er nødvendige for  

 forberedelsen, overvågningen og evalueringen af  

 enhedsprogrammeringsdokumentet c)	en vejledende finansieringsplan, der for hvert højt  

 prioriteret felt for hvert år i overensstemmelse med artikel 28 og 29  

 angiver det påtænkte rammebeløb for medfinansieringen fra  

 den enkelte fond, i givet fald EIB, og de øvrige finansielle  

 instrumenter - herunder til underretning det samlede beløb fra EUGFL,  

 Garantisektionen, til de i artikel 33 i forordning (EF) nr. 1257/1999  

 omhandlede foranstaltninger - i det omfang de bidrager direkte til  

 finansieringsplanen, samt medlemsstaternes egne samlede  

 støtteberettigede offentlige og tilsvarende midler og skønnede  

 private midler svarende til den enkelte fonds finansielle deltagelse.
 Finansieringsplanen skal præcisere, hvilke bevillinger der er  

 afsat til regioner, der modtager overgangsstøtte.
 Fondenes samlede årlige finansielle deltagelse skal være  

 forenelig med de gældende finansielle overslag under hensyn til den  

 degressivitet, der er omhandlet i artikel 7, stk. 3, tredje afsnit.
I forbindelse med mål nr. 3 angiver finansieringsplanen  

 koncentrationen for de bevillinger, der er afsat til de områder, der  

 står over for strukturelle problemer med økonomisk og social  

 omstilling d)	bestemmelserne vedrørende enhedsprogrammeringsdokumentets  

 iværksættelse, som omfatter følgende:
i)	medlemsstatens udpegning af en forvaltningsmyndighed som defineret i  

 artikel 9 med ansvar for administrationen af enhedsprogrammeringsdokumentet,  

 jf. artikel 34 ii)	en beskrivelse af forvaltningsreglerne for  

 enhedsprogrammeringsdokumentet iii)	en beskrivelse af overvågnings- og evalueringssystemerne,  

 herunder overvågningsudvalgets rolle iv)	en fastsættelse af procedurer for pengestrømmenes  

 tilvejebringelse og cirkulation, der sikrer deres gennemsigtighed v)	en beskrivelse af de særlige foranstaltninger og procedurer  

 til kontrol af enhedsprogrammeringsdokumentet e)	om nødvendigt oplysninger om de midler, der er  

 nødvendige for at forberede, overvåge og evaluere  

 interventionerne.
 Enhedsprogrammeringsdokumentet omfatter i overensstemmelse med artikel 11  

 en forhåndskontrol af additionaliteten for det eller de relevante  

 mål, der er aftalt mellem medlemsstaten og Kommissionen og relevant  

 information om gennemsigtigheden af de finansielle strømme, navnlig  

 fra den berørte medlemsstat til modtagerregionerne.
 4. Enhedsprogrammeringsdokumenterne suppleres med et programtillæg,  

 som defineret i artikel 9, litra m), og beskrevet i artikel 18, stk. 3.
KAPITEL III FÆLLESSKABSINITIATIVER Artikel 20 Indhold 1. Fællesskabsinitiativerne vedrører følgende  

 emneområder:
a)	det grænseoverskridende, tværnationale og  

 tværregionale samarbejde til fremme af en harmonisk, afbalanceret og  

 bæredygtig udvikling af hele Fællesskabets område  

 (»Interreg«) b)	økonomisk og social revitalisering af de kriseramte byer og  

 forstæder for at fremme en varig byudvikling (»Urban«) c)	udvikling af landdistrikterne (»Leader«) d)	det tværnationale samarbejde til fremme af en ny praksis i  

 bekæmpelsen af forskelsbehandling og uligheder af enhver art i  

 forbindelse med adgangen til arbejdsmarkedet (»Equal«).
2. Mindst 2,5 % af de midler, strukturfondene kan indgå  

 forpligtelser for som omtalt i artikel 7, stk. 1, tildeles Interreg, idet der  

 lægges særlig vægt på grænseoverskridende  

 aktiviteter, især med henblik på udvidelsen, og for så vidt  

 angår medlemsstater, der har en lang fælles grænse med  

 ansøgerlandene, samt på en bedre koordinering med Phare-, Tacis-  

 og Meda-programmerne.
Der lægges også særlig vægt  

 på samarbejde med fjernområderne.
 Der tages behørigt hensyn til den sociale og erhvervsmæssige  

 integrering af asylansøgere inden for rammerne af Equal.
 3. De programmer, der er godkendt inden for rammerne af  

 fællesskabsinitiativerne, kan vedrøre andre områder end  

 dem, der er omhandlet i artikel 3 og 4.
Artikel 21 Udarbejdelse, godkendelse og  

 iværksættelse 1. Kommissionen vedtager efter procedurerne i artikel 48-51 og efter at  

 have underrettet Europa-Parlamentet herom retningslinjer, som for hvert  

 initiativ beskriver målene, anvendelsesområdet og passende  

 gennemførelsesbestemmelser.
Retningslinjerne offentliggøres i  

De Europæiske Fællesskabers Tidende.
2. Hvert af de områder, der er omhandlet i artikel 20, stk. 1,  

 finansieres af en enkelt fond: det i stk. 1, litra a), omhandlede  

 område af EFRU, det i stk. 1, litra b), omhandlede område af  

 EUGFL, Udviklingssektionen, og det i stk. 1, litra c), omhandlede  

 område af ESF.
For også at kunne omfatte de foranstaltninger, der  

 er nødvendige for det pågældende EF-initiativprograms  

 iværksættelse, kan beslutningen om fondenes deltagelse udvide det  

 anvendelsesområde, der er fastsat i de særlige forordninger for  

 de enkelte fonde, uden at gå ud over disse særlige  

 bestemmelser.
 3. Kommissionen vedtager på grundlag af forslag, som udarbejdes  

 efter de retningslinjer, der er nævnt i stk. 1 og i artikel 41, stk. 2,  

 og som forelægges af medlemsstaten, EF-initiativprogrammerne i  

 overensstemmelse med artikel 28.
 4. EF-initiativprogrammerne revideres i forbindelse med den i artikel 42  

 omhandlede midtvejsevaluering og ændres, hvis det skønnes  

 nødvendigt, på foranledning af den eller de berørte  

 medlemsstater eller af Kommissionen i forståelse med denne eller de  

 medlemsstater.
 5. EF-initiativprogrammerne dækker en syvårig periode fra den  

 1. januar 2000.
KAPITEL IV NYSKABENDE AKTIONER OG TEKNISK BISTAND Artikel 22 Nyskabende aktioner 1. Fondene kan på Kommissionens initiativ, og efter at de i artikel  

 48-51 omhandlede udvalg har afgivet udtalelse om retningslinjerne for de  

 forskellige typer nyskabende aktioner, finansiere nyskabende aktioner  

 på fællesskabsniveau med indtil 0,40 % af deres respektive  

 årlige tildeling.
Disse aktioner omfatter undersøgelser,  

 pilotprojekter og udveksling af erfaringer.
 De nyskabende aktioner skal bidrage til indførelsen af nyskabende  

 metoder og praksis, der tager sigte på at forbedre kvaliteten af  

 interventioner under mål nr. 1, nr. 2 og nr. 3. Deres  

 iværksættelse skal være enkel, gennemsigtig og i  

 overensstemmelse med forsvarlig økonomisk forvaltning.
2. Hvert aktionsområde for et pilotprojekt finansieres af en enkelt  

 fond.
For at kunne omfatte alle de foranstaltninger, der er nødvendige  

 for det pågældende pilotprojekts iværksættelse, kan  

 beslutningen om fondenes deltagelse præcisere det  

 anvendelsesområde, der er fastsat i de specifikke forordninger for de  

 enkelte fonde, uden at udvide det.
Artikel 23 Teknisk bistand Fondene kan på Kommissionens initiativ eller på dennes vegne,  

 efter høring af de i artikel 48-51 omhandlede udvalg om de forskellige  

 typer foranstaltninger og for indtil 0,25 % af deres respektive årlige  

 tildeling finansiere de forberedelses-, overvågnings-, evaluerings- og  

 kontrolforanstaltninger, der er nødvendige for denne forordnings  

 gennemførelse.
De omfatter bl.a.:
a)	undersøgelser, også generelle undersøgelser,  

 vedrørende fondenes virksomhed b)	aktioner vedrørende teknisk bistand, udveksling af erfaringer  

 og oplysninger til partnerne, til de endelige modtagere af støtte fra  

 fondene og til offentligheden c)	indførelse, drift og sammenkobling af edb-systemer med  

 henblik på forvaltning, overvågning og evaluering d)	forbedring af evalueringsmetoderne og udveksling af oplysninger om  

 den praksis, der følges på dette område.
Artikel 24 Godkendelse af nyskabende aktioner og teknisk  

 bistand 1. Kommissionen vurderer efter at have underrettet de  

 pågældende medlemsstater om de nyskabende aktioner de anmodninger  

 om fondenes deltagelse, der forelægges i henhold til artikel 22 og 23,  

 på basis af følgende oplysninger:
a)	en beskrivelse af den foreslåede intervention, dens  

 anvendelsesområde, herunder den geografiske dækning, og dens  

 særlige mål b)	de organer, der har ansvaret for interventionens  

 iværksættelse, og modtagerne c)	tids- og finansieringsplanen, herunder alle andre kilder til  

 fællesskabsfinansiering d)	bestemmelser, der sikrer en effektiv og regelmæssig  

 iværksættelse e)	alle oplysninger, der er nødvendige for at efterprøve,  

 om der er forenelighed med Fællesskabets politikker og med de  

 retningslinjer, der er omhandlet i artikel 10, stk. 3.
 Kommissionen godkender fondenes finansielle deltagelse, når disse  

 oplysninger gør det muligt at foretage en vurdering af  

 anmodningen.
 2. Umiddelbart efter imødekommelsen af en anmodning underretter  

 Kommissionen de berørte medlemsstater herom.
 3. Medlemsstaterne har intet finansielt ansvar i henhold til denne  

 forordning for nyskabende aktioner, der er omhandlet i artikel 22, og for  

 aktioner vedrørende teknisk bistand, der er omhandlet i artikel 23,  

 jf. dog de forpligtelser, der følger af den enkelte medlemsstats egne  

 institutionelle bestemmelser.
KAPITEL V STORE PROJEKTER Artikel 25 Definition Fondene kan som led i en intervention finansiere udgifter i tilknytning  

 til store projekter, dvs.:
a)	projekter, som omfatter en række økonomisk uopdelelige  

 arbejder, der opfylder en præcis teknisk funktion, og som tager sigte  

 på klart identificerede målsætninger, og b)	projekter, til hvilke de samlede udgifter, der tages i betragtning  

 ved fastsættelsen af fondenes deltagelse, overstiger 50 mio.  

 EUR.
Artikel 26 Godkendelse og iværksættelse 1. Hvis medlemsstaten eller forvaltningsmyndigheden under  

 interventionernes iværksættelse overvejer fondsstøtte til  

 et stort projekt, underretter den på forhånd Kommissionen herom  

 ved fremsendelse af følgende oplysninger:
a)	det for iværksættelsen ansvarlige organ b)	investeringens art samt en beskrivelse heraf, udgifterne og  

 lokaliseringen c)	tidsplanen for projektets gennemførelse d)	en costbenefitanalyse, der bl.a. omhandler finansielle omkostninger  

 og fordele, en risikovurdering og oplysninger om projektets økonomiske  

 bæredygtighed e)	endvidere:
-	for infrastrukturinvesteringer: en analyse af projektets  

 samfundsøkonomiske omkostninger og fordele, herunder angivelse af den  

 forventede udnyttelsesgrad, den forventede virkning på udviklingen  

 eller omstillingen i den pågældende region samt anvendelsen af  

 fællesskabsreglerne vedrørende offentlige kontrakter -	for erhvervsinvesteringer: en analyse af markedsudsigterne for den  

 berørte sektor og af projektets forventede rentabilitet f)	direkte og indirekte virkninger for beskæftigelsessituationen,  

 så vidt muligt på fællesskabsplan g)	oplysninger, der gør det muligt at vurdere  

 miljøvirkningerne og anvendelsen af forsigtighedsprincippet og  

 princippet om forebyggende indsats, princippet om indgreb over for  

 miljøskader fortrinsvis ved kilden samt princippet om, at forureneren  

 betaler, samt anvendelsen af Fællesskabets regler på  

 miljøområdet h)	de oplysninger, der er nødvendige for at vurdere, om  

 konkurrencereglerne er overholdt, bl.a. på  

 statsstøtteområdet i)	oplysning om virkningen af fondenes finansielle deltagelse for  

 projektgennemførelsen j)	finansieringsplanen og størrelsen af de samlede finansielle  

 midler, der påtænkes for støtten fra fondene og alle andre  

 fællesskabsfinansieringskilder.
 2. Kommissionen foretager en vurdering af projektet - om nødvendigt  

 i samråd med EIB - på grundlag af følgende  

 elementer:
a)	den påtænkte investeringstype og i givet fald de  

 forventede indtægter b)	resultaterne af costbenefitanalysen c)	resultatet af evalueringen af virkningerne på  

 miljøet d)	projektets sammenhæng med den tilsvarende interventions  

 prioriterede felter e)	projektets overensstemmelse med Fællesskabets øvrige  

 politikker f)	de forventede økonomiske og sociale fordele, bl.a. på  

 beskæftigelsesområdet, under hensyn til de anvendte finansielle  

 midler g)	samordningen af de finansielle instrumenter og den kombination af  

 tilskud og lån, der er omhandlet i artikel 10, stk. 2.
3. Senest to måneder efter modtagelsen af de i stk. 1 omhandlede  

 oplysninger, eller tre måneder, hvis samråd med EIB viser sig at  

 være nødvendig, beslutter Kommissionen at bekræfte eller  

 ændre satsen for fællesskabsfinansieringen.
Hvis Kommissionen  

 finder, at projektet hverken bør opnå en del af eller hele  

 fondsstøtten, kan den, med angivelse af årsagerne hertil,  

 beslutte at afslå en del af eller hele denne finansielle  

 deltagelse.
KAPITEL VI GLOBALTILSKUD Artikel 27 Globaltilskud 1. Såfremt iværksættelsen og forvaltningen af en del af  

 en intervention er overladt til formidlere i henhold til artikel 9, litra i),  

 skal disse formidlerne give garantier for, at de er solvente og har anerkendt  

 kompetence og erfaring i administration og finansforvaltning.
De skal normalt  

 være etableret eller repræsenteret i den eller de  

 pågældende regioner, men kan i begrænsede, velbegrundede  

 tilfælde være etableret udenfor.
De skal besidde mangeårig  

 relevant erfaring og varetage en offentlig opgave samt på passende vis  

 kunne involvere de direkte berørte erhvervskredse i  

 iværksættelsen af de fastsatte foranstaltninger.
 2. Anvendelsen af globaltilskud angives i den relevante beslutning om  

 fondenes finansielle deltagelse som en særlig bestemmelse om  

 iværksættelse af interventionen som defineret i artikel 18, stk.  

 2, litra d), samt artikel 19, stk. 3, litra d). Bestemmelserne om  

 globaltilskuddenes anvendelse gøres til genstand for en aftale mellem  

 medlemsstaten eller forvaltningsmyndigheden og det formidlende organ, der  

 berøres.
Ved EF-initiativprogrammer og nyskabende aktioner gøres  

 bestemmelserne om globaltilskuddenes anvendelse til genstand for en aftale  

 mellem Kommissionen og det pågældende formidlende organ.
Ved  

 EF-initiativprogrammer skal disse bestemmelser også aftales med den  

 berørte medlemsstat.
Det programmeringssupplement, der er omtalt i  

 artikel 18, vedrører ikke den del af interventionen, der omhandler  

 globaltilskuddet.
 3. I bestemmelserne om globaltilskuddets anvendelse præciseres  

 bl.a.:
a)	hvilke foranstaltninger der skal iværksættes b)	kriterier for udvælgelse af modtagere c)	betingelser og satser for ydelse af fondsstøtte, herunder  

 anvendelse af eventuelt påløbne renter d)	bestemmelser om overvågning og evaluering af samt finansiel  

 kontrol med globaltilskuddet e)	i givet fald anvendelse af en bankgaranti, i hvilket tilfælde  

 Kommissionen skal underrettes.
AFSNIT III FONDENES FINANSIELLE DELTAGELSE OG FINANSIELLE  

 FORVALTNING KAPITEL I FONDENES FINANSIELLE DELTAGELSE Artikel 28 Beslutning om fondenes finansielle deltagelse 1. Kommissionen vedtager én enkelt beslutning om alle fondenes  

 finansielle deltagelse, når alle betingelserne i denne forordning er  

 opfyldt, inden for en frist på fem måneder efter modtagelsen af  

 interventionsansøgningen.
Beslutningen præciserer i givet fald  

 de bevillinger, der afsættes til regioner eller områder, som  

 modtager overgangsstøtte.
 Fondenes maksimale deltagelse fastsættes for hvert af  

 interventionens prioriterede felter.
 En foranstaltning kan for en given periode kun modtage finansiel  

 støtte fra én fond ad gangen.
 En foranstaltning eller en operation kan kun få støtte fra en  

 strukturfond til et af de mål ad gangen, der er omhandlet i artikel  

 1.
 Ingen operation kan på samme tid modtage støtte fra en fond  

 under et af målene nr. 1, nr. 2 og nr. 3 og under et  

 fællesskabsinitiativ.
 Ingen operation kan på samme tid modtage støtte fra en fond  

 under et af målene nr. 1, nr. 2 og nr. 3 og fra EUGFL,  

 Garantisektionen.
 Ingen operation kan på samme tid modtage støtte fra en fond  

 under et fællesskabsinitiativ og fra EUGFL, Garantisektionen.
 2. Fondenes finansielle deltagelse i operationelle programmer, der er et  

 led i gennemførelsen af en EF-støtteramme, skal være  

 forenelig med den finansieringsplan, der er opstillet i den relevante  

 EF-støtteramme, jf. artikel 17, stk. 2, litra c).
 3. Fondenes deltagelse i foranstaltningernes iværksættelse  

 antager hovedsagelig form af støtte, der ikke skal tilbagebetales (i  

 det følgende benævnt »direkte støtte«), men antager  

 også form af f.eks. støtte, der skal tilbagebetales,  

 rentegodtgørelse, garanti, kapitalandele, deltagelse i risikokapital  

 eller andre finansieringstyper.
 Støtte, der tilbagebetales til forvaltningsmyndigheden eller til en  

 anden offentlig myndighed, genanvendes til samme formål.
Artikel 29 Graduering af deltagelsessatserne 1. Fondenes finansielle deltagelse gradueres på baggrund af  

 følgende:
a)	størrelsen af de særlige, især regionale eller  

 sociale problemer, som interventionerne skal løse b)	den pågældende medlemsstats finansielle kapacitet under  

 hensyn til bl.a. den relative velfærd i denne medlemsstat og  

 nødvendigheden af at undgå alt for store stigninger i  

 budgetudgifterne c)	 inden for rammerne af fondenes mål, således som de er  

 fastlagt i artikel 1, den interesse, som interventionerne og de prioriterede  

 felter har for Fællesskabet, specielt, hvor det er relevant,  

 afskaffelse af uligheder og fremme af lige muligheder for mænd og  

 kvinder samt miljøbeskyttelse og -forbedring, herunder anvendelse af  

 forsigtighedsprincippet, princippet om forebyggende indsats og princippet om,  

 at forureneren betaler d)	den interesse, som interventionerne og de prioriterede felter har ud  

 fra et regionalt og nationalt synspunkt e)	de særlige egenskaber ved den pågældende type  

 intervention og prioriteret felt, for at tage hensyn til de behov, der er  

 konstateret ved forhåndsevalueringen, navnlig hvad angår  

 menneskelige ressourcer og beskæftigelse f)	den optimale udnyttelse af de finansielle midler i  

 finansieringsplanerne, herunder kombinationen af offentlige og private  

 midler, anvendelsen af passende finansielle instrumenter i overensstemmelse  

 med artikel 10, stk. 2, og valget af finansieringsformer, jf. artikel 28,  

 stk. 3.
 Hvis ESF's bidrag gradueres i overensstemmelse med artikel 16, stk. 2,  

 skal dette ske under hensyntagen til de behov, der er konstateret ved  

 forhåndsevalueringen, navnlig hvad angår menneskelige ressourcer  

 og beskæftigelse.
 2. Fondenes finansielle deltagelse beregnes i forhold til de samlede  

 støtteberettigede omkostninger eller i forhold til de samlede  

 støtteberettigede offentlige eller dermed sidestillede udgifter  

 (på nationalt, regionalt eller lokalt niveau eller  

 fællesskabsplan) i forbindelse med hver intervention.
 3. Fondenes deltagelse sker inden for følgende  

 begrænsninger:
a)	højst 75 % af de samlede støtteberettigede udgifter og  

 som hovedregel mindst 50 % af de støtteberettigede offentlige udgifter  

 for foranstaltninger, der gennemføres i regioner omfattet af mål  

 nr. 1. Når disse regioner ligger i en medlemsstat, der omfattes af  

 Samhørighedsfonden, kan fællesskabsstøtten  

 ekstraordinært i behørigt begrundede tilfælde højst  

 andrage 80 % af de samlede støtteberettigede udgifter og højst  

 85 % af de samlede støtteberettigede udgifter i fjernområderne  

 samt for de perifere græske øer, der er ugunstigt stillet  

 på grund af deres afsides beliggenhed b)	højst 50 % af de samlede støtteberettigede udgifter og  

 som hovedregel mindst 25 % af de støtteberettigede offentlige udgifter  

 for foranstaltninger, der gennemføres i områder omfattet af  

 mål nr. 2 eller nr. 3.
 Fondenes finansielle deltagelse sker, hvis det drejer sig om investering i  

 virksomheder, under overholdelse af støtteintensitets- og  

 kumulationslofterne på statsstøtteområdet.
 4. Når den pågældende intervention indebærer  

 finansiering af indtægtsskabende investeringer, fastlægges  

 fondenes deltagelse i disse investeringer under hensyn til specifikke  

 karakteristika, herunder det omfang af cash flow, der normalt vil kunne  

 forventes af den pågældende type investeringer i betragtning af  

 de makroøkonomiske forhold, som investeringerne skal  

 iværksættes under, og uden at fondenes deltagelse medfører  

 en forøgelse af indsatsen over de nationale budgetter.
 Fondenes deltagelse er under alle omstændigheder underlagt  

 følgende begrænsninger:
 a)	når infrastrukturinvesteringerne skaber betydelige  

 nettoindtægter, kan deltagelsen ikke overstige:
i)	40 % af de samlede støtteberettigede udgifter i regioner, der  

 omfattes af mål nr. 1, som kan forhøjes med maksimalt 10 % i de  

 medlemsstater, der omfattes af Samhøringhedsfonden ii)	25 % af de samlede støtteberettigede udgifter i  

 områder, der omfattes af mål nr. 2 iii)	disse satser kan forhøjes, hvis forhøjelsen er  

 bestemt til andre former for finansiering end direkte støtte; dog kan  

 denne forhøjelse højst være på 10 % af de samlede  

 støtteberettigede udgifter b)	ved investeringer i virksomheder kan deltagelsen ikke  

 overstige:
i)	35 % af de samlede støtteberettigede udgifter i regioner, der  

 omfattes af mål nr. 1 ii)	15 % af de samlede støtteberettigede udgifter i  

 områder, der omfattes af mål nr. 2 iii)	ved investeringer i små og mellemstore virksomheder kan  

 disse satser forhøjes, hvis forhøjelsen er bestemt til andre  

 former for finansiering end direkte støtte; dog kan denne  

 forhøjelse højst være på 10 % af de samlede  

 støtteberettigede udgifter.
 5. Henvisningerne i stk. 3 og 4 til regioner og områder, der  

 omfattes af mål nr. 1 og nr. 2, skal ligeledes forstås som  

 henvisninger til regioner og områder, der modtager dels  

 overgangsstøtte i henhold til artikel 6, stk. 1, og støtte i  

 henhold til artikel 7, stk. 4, dels støtte i henhold til artikel 6,  

 stk. 2.
6. Foranstaltninger, som gennemføres på Kommissionens  

 initiativ, jf. artikel 22 og 23, kan finansieres med 100 % af de samlede  

 udgifter.
Foranstaltninger, som gennemføres på Kommissionens  

 vegne, jf. artikel 23, finansieres med 100 % af de samlede udgifter.
 7. For foranstaltninger vedrørende teknisk bistand inden for  

 rammerne af programmeringen og fællesskabsinitiativerne gælder de  

 i denne artikel omhandlede satser.
Artikel 30 Støtteberettigelse 1. Udgifter i tilknytning til operationer kan kun opnå finansiel  

 deltagelse fra fondene, hvis disse operationer er integreret i den  

 pågældende intervention.
2. En udgift kan ikke opnå finansiel deltagelse fra fondene, hvis  

 den faktisk er betalt af den endelige modtager inden den dato, hvor  

 Kommissionen har modtaget interventionsansøgningen.
På denne  

 dato begynder fristen for udgifternes støtteberettigelse.
Den sidste dato for udgifternes støtteberettigelse fastsættes  

 i beslutningen om fondenes finansielle deltagelse.
Den refererer til de  

 betalinger, som de endelige modtagere foretager.
Den kan udskydes af  

 Kommissionen efter behørigt begrundet anmodning fra medlemsstaten i  

 medfør af artikel 14 og 15.
 3. De relevante nationale regler gælder for de  

 støtteberettigede udgifter, undtagen hvis Kommissionen, når det  

 er nødvendigt, udarbejder fælles regler for udgifternes  

 støtteberettigelse efter proceduren i artikel 53, stk. 2.
 4. Medlemsstaterne sikrer, at fondene kun deltager finansielt i en  

 operation, hvis operationen ikke inden for et tidsrum på fem år  

 fra tidspunktet for den kompetente national myndigheds eller  

 forvaltningsmyndighedens afgørelse om deltagelse fra fonden  

 undergår en væsentlig ændring:
a)	der påvirker arten af operationen eller betingelserne for dens  

 iværksættelse eller giver en virksomhed eller et offentligt  

 selskab en uretmæssig fordel, og b)	som skyldes enten en ændring i de ejendomsretlige forhold for  

 en infrastruktur eller ophør eller ændring af lokalisering for  

 en produktionsvirksomhed.
 Medlemsstaterne underretter Kommissionen om enhver ændring af denne  

 type; hvis der foretages en sådan ændring, finder artikel 39  

 anvendelse.
KAPITEL II FINANSFORVALTNING Artikel 31 Budgetforpligtelser 1. Fællesskabets budgetforpligtelser indgås på grundlag  

 af beslutningen om fondenes finansielle deltagelse.
2. Forpligtelser vedrørende interventioner med en varighed på  

 mindst to år indgås som regel for et år ad gangen.
Den  

 første forpligtelse indgås, når Kommissionen vedtager  

 beslutningen om interventionens godkendelse.
De efterfølgende  

 forpligtelser indgås som regel senest den 30. april hvert år.
 Den del af en forpligtelse, som ikke er opfyldt ved et acontobeløb,  

 eller som Kommissionen ikke har fået forelagt nogen gyldig  

 betalingsanmodning for, jf. artikel 32, stk. 3, ved udgangen af det andet  

 år efter forpligtelsesåret eller, i givet fald og for de  

 pågældende beløb, efter datoen for en senere beslutning  

 truffet af Kommissionen, som er nødvendig for at tillade en  

 foranstaltning eller en operation, eller ved udløbet af den i artikel  

 37, stk. 1, nævnte frist for aflevering af den endelige rapport,  

 frigøres ex officio af Kommissionen; fondenes deltagelse i denne  

 intervention reduceres tilsvarende.
 Den i andet afsnit omhandlede frist for ex officio frigørelse  

 ophører med at løbe for den del af forpligtelsen, der svarer  

 til operationer, der på den dato, der er fastsat for  

 frigørelsen, er omfattet af en retslig procedure eller en rekurs med  

 opsættende virkning med forbehold af, at Kommissionen har modtaget en  

 forudgående og begrundet underretning fra den pågældende  

 medlemsstat, og af underretning fra Kommissionen.
 Under alle omstændigheder underretter Kommissionen i god tid  

 medlemsstaten og betalingsmyndigheden, hver gang der er risiko for ex officio  

 frigørelse efter andet afsnit.
 Hvis denne forordning træder i kraft efter den 1. januar 2000,  

 forlænges den i andet afsnit omhandlede frist for ex officio  

 frigørelse for så vidt angår den første  

 forpligtelse med det antal måneder, der ligger mellem den 1. januar  

 2000 og den dato for beslutningen om fondenes deltagelse, der er nævnt  

 i artikel 28.
 3. For interventioner med en varighed på under to år  

 indgås forpligtelserne for fondenes samlede deltagelse, når  

 Kommissionen vedtager beslutningen om fondenes deltagelse.
Artikel 32 Betalinger 1. Kommissionens betaling af støtte fra fondene foretages i  

 overensstemmelse med budgetforpligtelserne til den betalingsmyndighed, der er  

 defineret i artikel 9, litra o).
 Betalingerne opføres under den ældste åbne  

 forpligtelse, der er indgået i henhold til artikel 31.
Betalingen kan tage form af acontobetalinger, mellemliggende betalinger  

 eller betalinger af restbeløb.
Mellemliggende betalinger og betalinger  

 af restbeløb vedrører allerede betalte udgifter, som skal svare  

 til betalinger, der er afholdt af de endelige modtagere, og som er  

 dokumenteret af kvitterede fakturær eller regnskabsdokumenter med  

 tilsvarende bevisværdi.
 Kommissionen foretager med forbehold af disponible midler de  

 mellemliggende betalinger inden for en frist, der ikke må overstige to  

 måneder regnet fra modtagelsen af en gyldig anmodning som beskrevet i  

 stk. 3.
Betalingsmyndigheden sørger for, at de endelige modtagere så  

 hurtigt som muligt modtager de fulde støttebeløb fra fondene,  

 som de er berettiget til.
Der foretages ikke nogen form for fradrag eller  

 tilbageholdelse, og der pålægges ikke senere nogen specifik  

 afgift, der kan nedsatte disse beløb.
2. Når den første forpligtelse indgås, får  

 betalingsmyndigheden udbetalt et acontobeløb af Kommissionen.
Dette  

 acontobeløb andrager 7 % af fondenes deltagelse i den  

 pågældende intervention.
Principielt kan det fordeles over to  

 regnskabsår afhængigt af de disponible budgetmidler.
 Under hele interventionens varighed benytter betalingsmyndigheden  

 acontobeløbet til at betale Fællesskabets deltagelse i  

 udgifterne vedrørende interventionen.
Betalingsmyndigheden tilbagebetaler Kommissionen hele acontobeløbet  

 eller en del deraf, hvis der ikke er rettet nogen betalingsanmodning til  

 Kommissionen senest 18 måneder efter beslutningen om fondenes  

 deltagelse.
Hvis acontobeløbet trækker renter, afsættes  

 disse til den pågældende intervention.
3. Kommissionen foretager mellemliggende betalinger med henblik på  

 refusion af de under fondene faktisk afholdte udgifter, som  

 betalingsmyndigheden har attesteret.
Sådanne betalinger foretages for  

 hver intervention og beregnes på niveauet for de foranstaltninger, der  

 er fastsat i programtillæggets finansieringsplan.
De er undergivet  

 følgende betingelser:
a)	programtillægget forelægges Kommissionen med de  

 oplysninger, der er nævnt i artikel 18, stk. 3 b)	den seneste årlige rapport om gennemførelsen med de  

 oplysninger, der er nævnt i artikel 37, skal være sendt til  

 Kommissionen c)	den midtvejsevaluering af interventionen, der er nævnt i  

 artikel 42, skal være sendt til Kommissionen d)	forvaltningsmyndighedens og overvågningsudvalgets beslutninger  

 skal være i overensstemmelse med den samlede støtte fra fondene  

 til de pågældende prioriterede felter e)	de henstillinger, der er nævnt i artikel 34, stk. 2, skal  

 være imødekommet inden for den fastsatte frist, eller  

 medlemsstaten skal have givet en begrundelse for, hvorfor der ikke er truffet  

 nogen foranstaltning, når disse henstillinger tager sigte på at  

 udfylde alvorlige mangler i overvågnings- eller forvaltningssystemet,  

 der skaber tvivl om forsvarlig økonomisk forvaltning af  

 interventionen; der skal være truffet afgørelse om anmodninger  

 om korrigerende foranstaltninger, jf. artikel 38, stk. 4, hvis anmodningen  

 vedrører den eller de berørte foranstaltninger f)	der må ikke være truffet afgørelse om annullering  

 i henhold til artikel 39, stk. 2, første afsnit, og Kommissionen  

 må ikke have truffet afgørelse om at indlede en  

 overtrædelsesprocedure i henhold til traktatens artikel 226 for  

 så vidt angår den eller de foranstaltninger, der er omfattet af  

 den pågældende anmodning.
 Kommissionen underretter straks medlemsstaten og betalingsmyndigheden,  

 hvis en af disse betingelser ikke er opfyldt, og betalingsanmodningen derfor  

 ikke er gyldig, og de tager de forholdsregler, der er nødvendige for  

 at udbedre situationen.
 Medlemsstaterne sørger for, at anmodningerne om mellemliggende  

 betalinger så vidt muligt indgives til Kommissionen samlet tre gange om  

 året, idet den sidste betalingsanmodning skal være indgivet  

 senest den 31. oktober.
 Anmodningerne om mellemliggende betalinger præciserer for hvert  

 prioriteret felt de udgifter, der er betalt i regioner eller områder,  

 der modtager overgangsstøtte.
 De samlede kumulerede betalinger, der er nævnt i stk. 2 og i dette  

 stykke, og som udbetales til en intervention, må højst  

 udgøre 95 % af fondenes finansielle deltagelse i interventionen.
 4. Betalingen af restbeløbet for interventionen foretages,  

 hvis:
a)	betalingsmyndigheden har forelagt Kommissionen en erklæring,  

 der attesterer, at udgifterne faktisk er afholdt, senest seks måneder  

 efter den betalingsfrist, der er fastsat i beslutningen om fondenes  

 finansielle deltagelse b)	den endelige rapport om gennemførelsen er forelagt  

 Kommissionen og godkendt af denne c)	medlemsstaten har sendt Kommissionen den erklæring, der er  

 nævnt i artikel 38, stk. 1, litra f).
 5. Den endelige betaling af restbeløbet kan ikke længere  

 berigtiges på medlemsstatens anmodning, hvis betalingsmyndigheden ikke  

 har anmodet Kommissionen herom senest ni måneder efter den dato, hvor  

 det er blevet udbetalt.
 6. Medlemsstaterne udpeger de myndigheder, der har beføjelse til at  

 udstede de attester og erklæringer, der er nævnt i stk. 3 og  

 4.
 7. Medlemsstaterne sender senest den 30. april hvert år Kommissionen  

 ajourførte overslag over deres betalingsanmodninger for det  

 indeværende og det efterfølgende regnskabsår.
 8. For de nyskabende aktioner, der er nævnt i artikel 22, og de  

 foranstaltninger, der er nævnt i artikel 23, fastsætter  

 Kommissionen passende betalingsprocedurer, der er i overensstemmelse med  

 formålene med disse bestemmelser, og underretter de komitéer og  

 udvalg, der er nævnt i artikel 48-51.
Artikel 33 Anvendelse af eurøn Beløb i forbindelse med Kommissionens beslutninger, forpligtelser  

 og betalinger udtrykkes og udbetales i euro efter nærmere regler, som  

 Kommissionen skal vedtage efter proceduren i artikel 53, stk. 2.
AFSNIT IV STRUKTURFONDSINTERVENTIONERNES EFFEKTIVITET KAPITEL I OVERVÅGNING Artikel 34 Forvaltningsmyndighedens forvaltning 1. Med forbehold af artikel 8, stk. 3, er forvaltningsmyndigheden som  

 defineret i artikel 9, litra n), ansvarlig for en effektiv og korrekt  

 forvaltning og gennemførelse af interventionen, herunder:
a)	etablering af et system til indsamling af pålidelige  

 finansielle og statistiske oplysninger om gennemførelsen for de  

 overvågningsindikatorer, der er omhandlet i artikel 36, og for  

 evaluering i henhold til artikel 42 og 43; samt fremsendelse af disse  

 oplysninger efter regler, der aftales mellem medlemsstaten og Kommissionen,  

 så vidt muligt ved brug af edb-systemer, der muliggør  

 elektronisk dataudveksling med Kommissionen, som anført i artikel 18,  

 stk. 3, litra e) b)	tilpasning i overensstemmelse med stk. 3 og gennemførelse af  

 programtillægget som omhandlet i artikel 18, stk. 3, med forbehold af  

 artikel 35 c)	udfærdigelse og, efter at overvågningsudvalget har givet  

 tilladelse dertil, forelæggelse for Kommissionen af den årlige  

 rapport om gennemførelsen d)	tilrettelæggelse i samarbejde med Kommissionen og  

 medlemsstaten af den midtvejsevaluering, der er omhandlet i artikel 42 e)	sikring af, at de organer, der deltager i forvaltningen og  

 gennemførelsen af interventionen, anvender enten et separat regnskab  

 eller hensigtsmæssige regnskabskoder for alle transaktioner  

 vedrørende interventionen f)	korrekt gennemførelse af de operationer, der finansieres  

 under interventionen, herunder iværksættelse af interne  

 kontrolforanstaltninger, der er i overensstemmelsemed principperne for  

 forsvarlig økonomisk forvaltning, og reaktion på de  

 bemærkninger eller anmodninger om korrigerende foranstaltninger, der  

 vedtages i henhold til artikel 38, stk. 4, første afsnit, eller af  

 henstillinger om tilpasninger fremsat i henhold til stk. 2 i  

 nærværende artikel i overensstemmelse med bestemmelserne i disse  

 artikler g)	overensstemmelse med Fællesskabets politikker som fastsat i  

 artikel 12; ifølge fællesskabsreglerne om offentlige udbud skal  

 de bekendtgørelser, der indsendes til offentliggørelse i De  

 Europæiske Fællesskabers Tidende, indeholde bestemte  

 oplysninger om de projekter, hvortil der er ansøgt om eller truffet  

 beslutning om støtte fra fondene h)	overholdelse af de forpligtelser med hensyn til information og  

 PR-aktiviteter, der er omhandlet i artikel 46.
 Forvaltningsmyndigheden skal under udførelsen af sine opgaver  

 handle i fuld overensstemmelse med den pågældende medlemsstats  

 institutionelle, juridiske og finansielle system, uden at dette dog  

 indskrænker anvendelsen af denne forordning.
 2. Kommissionen og forvaltningsmyndigheden gennemgår hvert år  

 i forbindelse med forelæggelsen af den årlige rapport om  

 gennemførelsen, der er nævnt i artikel 37, det foregående  

 års væsentligste resultater efter nærmere bestemmelser, der  

 fastsættes efter aftale med medlemsstaten og den pågældende  

 forvaltningsmyndighed.
På grundlag af denne gennemgang kan Kommissionen fremsætte  

 bemærkninger til medlemsstaten og forvaltningsmyndigheden.  

 Medlemsstaten underretter Kommissionen om, hvordan den har fulgt disse  

 bemærkninger op.
Hvis Kommissionen i behørigt begrundede  

 tilfælde er af den opfattelse, at de trufne foranstaltninger ikke er  

 tilstrækkelige, kan den rette henstillinger til medlemsstaten og  

 forvaltningsmyndigheden om tilpasninger med henblik på at opnå  

 mere effektive overvågnings- eller forvaltningsordninger for  

 interventionen samt en begrundelse for disse henstillinger.
Hvis  

 forvaltningsmyndigheden modtager sådanne henstillinger, redegør  

 den derefter for, hvilke skridt den har taget for at gøre  

 overvågnings- eller forvaltningsordningerne mere effektive, eller den  

 begrunder, hvorfor den ikke har taget nogen skridt.
3. Forvaltningsmyndigheden vedtager på opfordring af  

 overvågningsudvalget eller på eget initiativ  

 programtillægget uden at ændre hverken det samlede  

 strukturfondsbidrag, der er ydet til det pågældende prioriterede  

 felt, eller de specifikke mål herunder.
Efter godkendelse fra  

 overvågningsudvalget underretter den Kommissionen om denne tilpasning  

 inden for en frist på en måned.
 Eventuelle ændringer af elementerne i beslutningen om at yde  

 støtte fra fondene vedtages af Kommissionen efter aftale med den  

 pågældende medlemsstat og senest fire måneder efter, at  

 overvågningsudvalget har afgivet udtalelse.
Artikel 35 Overvågningsudvalg 1. Hver EF-støtteramme, hvert enhedsprogrammeringsdokument og hvert  

 operationelt program følges af et overvågningsudvalg.
Overvågningsudvalgene nedsættes af medlemsstaten efter aftale  

 med forvaltningsmyndigheden efter høring af partnerne.
Partnerne skal  

 sørge for en ligelig deltagelse af mænd og kvinder.
 Overvågningsudvalgene nedsættes senest tre måneder  

 efter, at der er truffet beslutning om at yde støtte fra fondene.  

 Overvågningsudvalget handler inden for medlemsstatens kompetence,  

 herunder dens domstolskompetence.
 2. En repræsentant for Kommissionen og i givet fald en  

 repræsentant for EIB deltager i arbejdet i overvågningsudvalget,  

 hvor de har taleret.
 Overvågningsudvalget fastsætter sin forretningsorden inden for  

 den berørte medlemsstats institutionelle, juridiske og finansielle  

 rammer og efter aftale med forvaltningsmyndigheden.
 Overvågningsudvalgets formand skal være en repræsentant  

 for medlemsstaten eller forvaltningsmyndigheden.
3. Overvågningsudvalget påser, at interventionen  

 gennemføres effektivt og med høj kvalitet.
Med henblik  

 herpå:
a)	bekræfter eller tilpasser det i overensstemmelse med artikel  

 15 programtillægget, herunder de fysiske og finansielle indikatorer,  

 der skal benyttes ved overvågningen af interventionen.
Udvalget skal  

 give sin godkendelse, inden der kan foretages tilpasninger b)	drøfter og godkender det inden for seks måneder efter  

 godkendelsen af interventionen udvælgelseskriterierne for de  

 operationer, der finansieres under hver foranstaltning c)	undersøger det regelmæssigt, hvilke fremskridt der  

 gøres med at nå de særlige mål for  

 interventionen d)	gennemgår det resultaterne af gennemførelsen, herunder  

 virkeliggørelsen af målene for foranstaltningerne og den  

 midtvejsevaluering, der er omhandlet i artikel 42 e)	drøfter og godkender det den årlige og den endelige  

 rapport om gennemførelsen, inden de sendes til Kommissionen f)	drøfter og godkender det eventuelle forslag til ændring  

 af indholdet af Kommissionens beslutning om fondenes deltagelse g)	kan det under alle omstændigheder foreslå  

 forvaltningsmyndigheden enhver form for tilpasning eller revision af  

 interventionen, der kan fremme udviklingen hen imod de mål, der er  

 opstillet i artikel 1, eller forbedre forvaltningen af interventionen,  

 også for så vidt angår den finansielle forvaltning.
Enhver  

 tilpasning af interventionen foretages i overensstemmelse med artikel 34,  

 stk. 3.
Artikel 36 Overvågningsindikatorer 1. Forvaltningsmyndigheden og overvågningsudvalget foretager  

 overvågningen ved hjælp af fysiske og finansielle indikatorer,  

 der fastlægges i det operationelle program,  

 enhedsprogrammeringsdokumentet eller programtillægget.
Ved  

 fastlæggelsen af disse indikatorer tages der hensyn til den  

 metodevejledning og de lister over eksempler på indikatorer, som  

 Kommissionen offentliggør, samt til en kategorisering af  

 interventionsområder, som Kommissionen stiller forslag om, så  

 snart denne forordning er trådt i kraft.
Disse indikatorer  

 vedrører interventionens særlige karakter, dens mål samt  

 den berørte medlemsstats og i givet fald dens regioners  

 samfundsøkonomiske, strukturelle og miljømæssige  

 situation og tager i givet fald hensyn til regioner eller områder, der  

 modtager overgangsstøtte.
Disse indikatorer omfatter bl.a. dem, der  

 tages hensyn til ved den i artikel 44 omhandlede tildeling af reserven.
 2. Indikatorerne skal for de enkelte interventioner vise:
a)	de specifikke mål for foranstaltningerne og for de  

 prioriterede felter og deres indbyrdes sammenhæng, idet disse mål  

 kvantificeres, hvis de er kvantificerbare b)	hvor langt man er nået med interventionen hvad angår den  

 fysiske gennemførelse, resultaterne og, så snart det er muligt,  

 virkningerne heraf på det relevante niveau (prioriteret felt eller  

 foranstaltning) c)	hvor langt man er nået med gennemførelsen af  

 finansieringsplanen.
 Hvis interventionerne giver mulighed herfor, opdeles statistikkerne efter  

 køn og efter de støttemodtagende virksomheders  

 størrelse.
 3. Indikatorerne for den finansielle situation og gennemførelsens  

 forløb skal fastsættes således, at det for store projekter  

 er muligt at angive oplysningerne i stk. 2, litra a), b) og c), hver for  

 sig.
Artikel 37 Årlige og endelige rapporter om  

 gennemførelsen 1. For flerårige interventioner sender forvaltningsmyndigheden i  

 overensstemmelse med artikel 34, stk. 1, litra c), senest seks måneder  

 efter udløbet af hvert hele kalenderår for gennemførelsen  

 Kommissionen en årlig rapport om gennemførelsen.
En endelig  

 rapport sendes til Kommissionen senest seks måneder efter sidste dato  

 for støtteberettigelse.
For hver intervention med en varighed på under to år  

 forelægger den myndighed, medlemsstaten har udpeget dertil, kun en  

 endelig rapport for Kommissionen.
Den forelægges senest seks  

 måneder efter, at betalingsmyndigheden har foretaget den sidste  

 betaling.
 Rapporten gennemgås og godkendes af overvågningsudvalget,  

 inden den sendes til Kommissionen.
Hvis Kommissionen anser en årlig rapport om gennemførelsen  

 for utilfredsstillende, meddeler den dette senest to måneder efter at  

 have modtaget den, idet den giver en begrundelse.
I modsat fald anses  

 rapporten for godkendt.
Når der er tale om en endelig rapport,  

 fremsætter Kommissionen eventuelle bemærkninger hertil senest fem  

 måneder efter at have modtaget den.
 2. Alle årlige og alle endelige rapporter om gennemførelsen  

 skal omfatte oplysninger om:
a)	enhver ændring i rammebetingelserne, der har betydning for  

 gennemførelsen af interventionen, herunder de vigtigste  

 samfundsøkonomiske tendenser, ændringer i nationale, regionale  

 eller sektorspecifikke politikker, i den referenceramme, der er omhandlet i  

 artikel 9, litra c), samt i givet fald deres virkninger på den  

 indbyrdes sammenhæng mellem interventionerne under de forskellige fonde  

 eller med andre finansielle instrumenter b)	forløbet med hensyn til de prioriterede felter og  

 foranstaltningerne for hver fond sammenholdt med de specifikke mål,  

 idet de fysiske indikatorer og de indikatorer for resultater og virkninger,  

 der er omhandlet i artikel 36, kvantificeres på det relevante niveau  

 (dvs. prioriteret felt eller foranstaltning), når de er  

 kvantificerbare c)	den finansielle gennemførelse af interventionen med en  

 opgørelse for de enkelte foranstaltninger over de samlede udgifter,  

 der faktisk er afholdt af betalingsmyndigheden, og over samtlige betalinger,  

 der er modtaget fra Kommissionen, og en kvantificering af de finansielle  

 indikatorer, der er nævnt i artikel 36, stk. 2, litra c) i den  

 finansielle gennemførelse i de områder, der modtager  

 overgangsstøtte, beskrives særskilt for hvert prioriteret felt;  

 EUGFL's Garantisektions finansielle gennemførelse af foranstaltninger  

 i henhold til artikel 33 i forordning (EF) nr. 1257/1999 præsenteres i  

 form af det samlede beløb for den finansielle gennemførelse d)	de forholdsregler, som forvaltningsmyndigheden og  

 overvågningsudvalget har truffet for at sikre en korrekt og effektiv  

 gennemførelse, navnlig:
i)	overvågningerne, finanskontrollen samt evalueringsordningerne,  

 herunder ordningerne for indsamling af oplysninger ii)	en sammenfattende oversigt over eventuelle væsentlige  

 problemer med forvaltningen af interventionerne og de foranstaltninger, der  

 eventuelt er truffet, herunder foranstaltninger truffet efter henstillinger  

 om tilpasninger, der er fremsat i henhold til artikel 34, stk. 2, eller  

 anmodninger om korrigerende foranstaltninger, der er fremsat efter artikel  

 38, stk. 4 iii)	anvendelsen af teknisk bistand iv)	de foranstaltninger, der er truffet for at sikre offentlig omtale  

 af interventionen i overensstemmelse med artikel 46 e)	de foranstaltninger, der er truffet for at sikre overensstemmelse  

 med Fællesskabets politikker som fastsat i artikel 12 samt for at sikre  

 samordning af Fællesskabets samlede strukturstøtte i henhold til  

 artikel 17, stk. 1, og artikel 19, stk. 2, andet afsnit f)	i givet fald et særskilt kapitel om forløbet og  

 finansieringen af store projekter og globaltilskud.
KAPITEL II FINANSKONTROL Artikel 38 Generelle bestemmelser 1. Med forbehold af Kommissionens ansvar for gennemførelsen af De  

 Europæiske Fællesskabers almindelige budget er medlemsstaterne i  

 første række ansvarlige for den finansielle kontrol med  

 interventionerne.
I den forbindelse skal medlemsstaterne blandt  

 andet:
a)	kontrollere, at de er etableret forvaltnings- og kontrolsystemer, og  

 at disse gennemføres på en sådan måde, at der sikres  

 en korrekt og effektiv anvendelse af fællesskabsfondenes midler b)	sende Kommissionen en beskrivelse af disse systemer c)	sikre sig, at interventionerne forvaltes i overensstemmelse med alle  

 Fællesskabets relevante retsforskrifter, og at de midler, der stilles  

 til deres rådighed, anvendes i overensstemmelse med principperne for  

 forsvarlig økonomisk forvaltning d)	attestere, at de udgiftsanmeldelser, der forelægges  

 Kommissionen, er nøjagtige, og sikre sig, at der er udarbejdet  

 på grundlag af regnskabssystemer, der er baseret på udgiftsbilag,  

 som kan kontrolleres e)	forebygge, afsløre og korrigere uregelmæssigheder og i  

 overensstemmelse med gældende retsforskrifter give Kommissionen  

 meddelelse herom samt om udviklingen i sager, hvor der er indledt  

 administrativ eller retslig forfølgning f)	ved afslutningen af hver intervention forelægge Kommissionen  

 en erklæring, der er udfærdiget af en ekspert eller myndighed,  

 der fungerer uafhængigt af forvaltningsmyndigheden.
Erklæringen  

 skal indeholde et sammendrag af konklusionerne af den kontrol, der er  

 gennemført de foregående år, og en udtalelse om, hvorvidt  

 betalingsanmodningen vedrørende restbeløbet er holdbar, og  

 hvorvidt de operationer, der ligger til grund for den endelige  

 udgiftserklæring, har været lovlige og formelt rigtige.  

 Medlemsstaterne kan, hvis de finder det nødvendigt, vedlægge en  

 redegørelse for deres synspunkter g)	samarbejde med Kommissionen med henblik på at sikre, at  

 fællesskabsmidlerne anvendes i overensstemmelse med princippet om  

 forsvarlig økonomisk forvaltning h)	geninddrive midler, der er gået tabt som følge af en  

 konstateret uregelmæssighed, idet de i givet fald opkræver  

 morarenter.
 2. Kommissionen skal som ansvarlig for gennemførelsen af De  

 Europæiske Fællesskabers almindelige budget forvisse sig om, at  

 der i medlemsstaterne findes velfungerende forvaltnings- og kontrolsystemer,  

 således at fællesskabsmidlerne anvendes effektivt og korrekt.
I den forbindelse kan Kommissionen uden at gribe ind i den kontrol,  

 medlemsstaterne foretager i henhold til nationale love og administrative  

 bestemmelser, lade sine tjenestemænd eller andre ansatte foretage  

 kontrol på stedet i overensstemmelse med arrangementer, der er  

 indgået med medlemsstaten inden for rammerne af det samarbejde, der er  

 beskrevet i stk. 3, f.eks. stikprøvekontrol, af de transaktioner, der  

 finansieres af fonden, samt af forvaltnings- og kontrolsystemerne med mindst  

 en hverdags varsel.
Kommissionen underretter den pågældende  

 medlemsstat herom, så den kan få den fornødne bistand.  

 Medlemsstatens tjenestemænd og andre ansatte kan deltage i en  

 sådan kontrol.
Kommissionen kan anmode den pågældende medlemsstat om at  

 foretage kontrol på stedet til konstatering af, om en eller flere  

 operationer er forskriftsmæssige.
Tjenestemænd eller andre  

 ansatte i Kommissionen kan deltage i en sådan kontrol.
3. Kommissionen og medlemsstaterne samarbejder om en samordning af  

 programmer, metoder og gennemførelse af kontrol på grundlag af  

 bilaterale administrative ordninger med henblik på at opnå den  

 størst mulige nyttevirkning.
Medlemsstaten og Kommissionen sender  

 straks hinanden resultaterne af den kontrol, der er foretaget.
 Mindst en gang om året og under alle omstændigheder inden den  

 årlige gennemgang, der er nævnt i artikel 34, stk. 2, skal  

 følgende gennemgås og evalueres:
a)	resultaterne af den kontrol, som medlemsstaten og Kommissionen har  

 foretaget b)	eventuelle bemærkninger fremsat af andre kontrolorganer eller  

 -institutioner på nationalt plan eller på  

 fællesskabsplan c)	de finansielle virkninger af konstaterede uregelmæssigheder og  

 de foranstaltninger, der allerede er truffet eller skal træffes for at  

 korrigere sådanne uregelmæssigheder, og i givet fald  

 ændringer af forvaltnings- og kontrolsystemerne.
4. Efter denne gennemgang og evaluering, og uden at dette berører  

 de foranstaltninger, som medlemsstaten straks skal træffe, navnlig i  

 henhold til nærværende artikel eller artikel 39, kan Kommissionen  

 fremsætte bemærkninger, blandt andet vedrørende den  

 finansielle virkning af eventuelle konstaterede uregelmæssigheder.  

 Bemærkningerne sendes til medlemsstaten og til forvaltningsmyndigheden  

 for den pågældende intervention.
I forbindelse hermed kan der om  

 nødvendigt fremsættes anmodning om at gennemføre  

 korrigerende foranstaltninger, der kan råde bod på de  

 konstaterede mangler ved forvaltningen og korrigere de afslørede  

 uregelmæssigheder, der ikke allerede er korrigeret.
Medlemsstaten skal  

 have mulighed for at kommentere disse bemærkninger.
 Hvis Kommissionen efter eller i mangel af bemærkninger fra  

 medlemsstaten vedtager konklusioner, tager medlemsstaten inden for de  

 fastsatte frister de nødvendige skridt til at efterkomme Kommissionens  

 anmodninger og underretter denne om sine foranstaltninger.
5. Uden at anvendelsen af denne artikel derved indskrænkes, kan  

 Kommissionen efter behørig kontrol suspendere en mellemliggende  

 betaling eller en del deraf, hvis den konstaterer, at de  

 pågældende udgifter er behæftet med en væsentlig  

 uregelmæssighed, som ikke er blevet korrigeret, og at  

 øjeblikkelig indskriden er nødvendig.
Kommissionen underretter  

 medlemsstaten om sine foranstaltninger og årsagerne hertil.
Er  

 årsagerne til suspensionen fortsat til stede fem måneder senere,  

 eller har den pågældende medlemsstat fem måneder senere  

 ikke underrettet Kommissionen om, hvilke foranstaltninger den har truffet med  

 henblik på at korrigere den væsentlige uregelmæssighed,  

 finder artikel 39 anvendelse.
6. De ansvarlige myndigheder opbevarer i en periode på tre år  

 efter Kommissionens betaling af restbeløbet vedrørende en  

 intervention alle udgifts- og kontrolbilag vedrørende interventionen,  

 (enten i form af de originale dokumenter eller i versioner, der er attesteret  

 som værende i overensstemmelse med originalerne på almindeligt  

 anerkendte datamedier), medmindre der træffes anden beslutning under de  

 bilaterale administrative ordninger.
Denne frist afbrydes, hvis der indledes  

 retsforfølgning, eller hvis Kommissionen fremsætter begrundet  

 anmodning herom.
Artikel 39 Finansielle korrektioner 1. Medlemsstaterne er i første række ansvarlige for at  

 forfølge uregelmæssigheder, herunder træffe  

 foranstaltninger vedrørende enhver væsentlig ændring, der  

 påvirker arten af, gennemførelsesbetingelserne for eller  

 kontrollen med en intervention, samt for at foretage de nødvendige  

 finansielle korrektioner.
Medlemsstaten foretager de finansielle korrektioner, der er  

 nødvendige i forbindelse med den enkelte eller systematiske  

 uregelmæssighed.
Medlemsstatens korrektioner består i hel eller  

 delvis annullering af Fællesskabets medfinansiering.
Medlemsstaten kan  

 omfordele de således frigjorte fællesskabsmidler inden for den  

 pågældende intervention efter regler, der skal fastlægges i  

 henhold til artikel 53, stk. 2.
 2. Hvis Kommissionen efter afslutningen af de nødvendige  

 undersøgelser har grund til at formode:
a)	at en medlemsstat ikke har efterkommet de forpligtelser, der  

 påhviler den i henhold til stk. 1, eller b)	at en operation eller en del deraf ikke berettiger til  

 støtten fra fondene eller en del deraf, eller c)	at forvaltnings- eller kontrolsystemerne er behæftet med  

 betydelige mangler, som vil kunne føre til uregelmæssigheder af  

 systemkarakter suspenderer den de pågældende mellemliggende betalinger,  

 ligesom den fremsætter en begrundet anmodning til medlemsstaten om  

 inden for en bestemt frist at fremsætte sine bemærkninger og om  

 fornødent foretage eventuelle korrektioner.
 Hvis medlemsstaten har indvendinger mod Kommissionens bemærkninger,  

 opfordrer Kommissionen medlemsstaten til at deltage i en høring, ved  

 hvilken lejlighed begge parter samarbejder om at nå til enighed om  

 bemærkningerne og de konklusioner, der skal drages af dem.
 3. Efter udløbet af denne frist kan Kommissionen, hvis der ikke er  

 tilvejebragt enighed, og hvis medlemsstaten endnu ikke har foretaget  

 korrektioner, og under hensyn til eventuelle bemærkninger fra  

 medlemsstaten inden tre måneder beslutte:
a)	at nedsætte det acontobeløb, der er nævnt i  

 artikel 32, stk. 2, eller b)	at foretage de finansielle korrektioner, der er nødvendige.  

 Dette indebærer hel eller delvis annullering af fondenes deltagelse i  

 den pågældende intervention.
Kommissionen fastsætter korrektionsbeløbet under hensyntagen  

 til uregelmæssighedens eller ændringens art og til omfanget og de  

 potentielle virkninger af forvaltnings- eller kontrolsystemets eventuelle  

 mangler.
Disse afgørelser skal træffes under overholdelse af  

 proportionalitetsprincippet.
 Hvis der ikke er truffet afgørelse om at gøre hverken a)  

 eller b) ved udgangen af den foreskrevne periode, ophører suspensionen  

 af de mellemliggende betalinger øjeblikkeligt.
 4. Ethvert beløb, der giver anledning til inddrivelse som  

 uretmæssigt udbetalt, skal tilbagebetales til Kommissionen.  

 Sådanne beløb tillægges morarenter.
 5. Denne artikel berører ikke anvendelsen af artikel 32.
KAPITEL III EVALUERING Artikel 40 Generelle bestemmelser 1. For at kunne vurdere om strukturinterventionerne er effektive, skal  

 Fællesskabets indsats gennemgå en forhåndsevaluering, en  

 midtvejsevaluering og en efterfølgende evaluering med henblik på  

 at bedømme dens virkning sammenholdt med de mål, der er  

 omhandlet i artikel 1, og for at analysere dens indvirkning på  

 særlige strukturproblemer.
 2. Strukturfondsforanstaltningers effektivitet måles ud fra  

 følgende kriterier:
a)	deres samlede virkning for de mål, der er anført i  

 traktatens artikel 158, navnlig styrkelsen af den økonomiske og  

 sociale samhørighed i Fællesskabet b)	virkningen af de prioriterede felter, der foreslås i planerne,  

 og de prioriterede felter, der iværksættes inden for hver enkelt  

 EF-støtteramme og inden for hver intervention.
3. Medlemsstaternes myndigheder og Kommissionen afsætter de midler  

 og indsamler de oplysninger, der er nødvendige for at gøre  

 evalueringen så effektiv som muligt.
Ved evalueringen benyttes  

 således de forskellige oplysninger, som overvågningssystemet kan  

 tilvejebringe, og disse suppleres om nødvendigt med indsamling af  

 andre relevante oplysninger.
 På medlemsstaternes eller Kommissionens initiativ kan der efter  

 underretning af den berørte medlemsstat foretages supplerende  

 evalueringer, f.eks. tematiske, for at indhøste erfaringer, der kan  

 komme andre til gode.
4. Resultaterne af evalueringen gøres offentligt  

 tilgængelige.
Drejer det sig om resultater af evalueringen som  

 omhandlet i artikel 42, kræves overvågningsudvalgets tilslutning  

 i overensstemmelse med hver medlemsstats institutionelle bestemmelser.
 5. Evalueringsmetoder fastlægges nærmere i  

 EF-støtterammerne og -interventionerne.
Artikel 41 Forhåndsevaluering 1. En forhåndsevaluering er grundlaget for udarbejdelsen af de  

 planer, interventioner og det programtillæg, som den selv indgår  

 i.
 Ansvaret for forhåndsevalueringen påhviler de myndigheder, der  

 er ansvarlige for udarbejdelsen af planerne, interventionerne og  

 programtillæggene.
2. I forbindelse med udarbejdelsen af planerne og interventionerne  

 indeholder forhåndsevalueringen en analyse af den  

 pågældende medlemsstats, regions eller sektors fortrin, svagheder  

 og potentiale.
Det vurderes i den forbindelse med udgangspunkt i de  

 kriterier, der er anført i artikel 40, stk. 2, litra a), om den valgte  

 strategi og de opstillede mål er i samklang med de  

 pågældende regioners eller områders særlige  

 kendetegn, herunder befolkningsudviklingen, samt hvilke virkninger der kan  

 forventes for de påtænkte prioriterede felter, idet der, hvis det  

 er muligt, foretages en kvantificering af de specifikke mål i forhold  

 til udgangssituationen.
 Forhåndsevalueringen lægger især vægt på  

 situationen med hensyn til konkurrenceevne og innovation, små og  

 mellemstore virksomheder, beskæftigelsen samt arbejdsmarkedet under  

 hensyn til den europæiske beskæftigelsesstrategi, miljø og  

 ligestilling mellem mænd og kvinder, og indeholder navnlig:
a)	en forhåndsevaluering af den socioøkonomiske situation,  

 især af tendenserne på arbejdsmarkedet, herunder i de regioner,  

 der har særlige beskæftigelsesproblemer, og af den globale  

 strategi for udvikling af menneskelige ressourcer, samt af, hvordan denne  

 strategi hænger sammen med den nationale beskæftigelsesstrategi  

 som beskrevet i de nationale handlingsplaner b)	en forhåndsevaluering af miljøforholdene i den  

 pågældende region, især de miljøområder, som  

 antagelig vil blive betydeligt berørt af interventionen, af de  

 bestemmelser, der tager sigte på at tilgodese miljøhensyn i  

 forbindelse med interventionen og deres sammenhæng med de fastlagte  

 mål på kort og langt sigt på nationalt, regionalt og lokalt  

 plan (f.eks. miljøforvaltningsplaner), samt af de bestemmelser, der  

 tager sigte på at sikre overholdelse af fællesskabsbestemmelserne  

 på miljøområdet.
Forhåndsevalueringen giver en  

 beskrivelse, der så vidt muligt er kvantificeret, af den aktuelle  

 miljøsituation og en vurdering af de virkninger, som strategien og  

 interventionen forventes at få på miljøsituationen c)	en forhåndsevaluering af situationen med hensyn til lige  

 muligheder for mænd og kvinder på arbejdsmarkedet og  

 ligebehandling i arbejdet, herunder de specifikke begrænsninger, som  

 hver gruppe er underlagt, samt en vurdering af de virkninger, som strategien  

 og interventionerne forventes at få, navnlig for kvinders og  

 mænds integration på arbejdsmarkedet, for uddannelse og  

 erhvervsuddannelse, for kvinders iværksætterindsats og for  

 muligheden for at forene familieliv med erhvervsarbejde.
 Ved forhåndsevalueringen kontrolleres det, at de planlagte  

 gennemførelses- og overvågningsbestemmelser er relevante, at der  

 er overensstemmelse med Fællesskabets politikker, og at der tages  

 hensyn til de retningslinjer, der er nævnt i artikel 10, stk. 3.
 Der tages hensyn til resultaterne af de evalueringer, der er foretaget  

 vedrørende de foregående programmeringsperioder.
 3. Evalueringen af de foranstaltninger, der er fastsat i  

 programtillægget, har til formål at påvise  

 sammenhængen med målene for de tilsvarende prioriterede felter,  

 at kvantificere de specifikke mål, når der kan kvantificeres, og  

 endvidere som fastsat i artikel 35, stk. 3, litra b), at kontrollere, at  

 udvælgelseskriterierne er relevante.
Artikel 42 Midtvejsevaluering 1. Ved en midtvejsevaluering undersøges på baggrund af  

 forhåndsevalueringen de første resultater af interventionerne,  

 deres relevans og de nåede mål.
Der foretages også en  

 evaluering af anvendelsen af midlerne samt af overvågningens og  

 gennemførelsens forløb.
2. Midtvejsevalueringen foretages på forvaltningsmyndighedens ansvar  

 i samarbejde med Kommissionen og medlemsstaten.
Midtvejsevalueringen skal  

 omfatte hver EF-støtteramme og hver intervention.
Den udarbejdes af en  

 uafhængig ekspert, og den forelægges i overensstemmelse med  

 artikel 35, stk. 3, overvågningsudvalget for EF-støtterammen  

 eller interventionen og sendes derefter som hovedregel tre år efter  

 godkendelsen af EF-støtterammen eller interventionen og senest den 31.  

 december 2003 til Kommissionen med henblik den revision, der er omhandlet i  

 artikel 14, stk. 2.
 3. Kommissionen undersøger på grundlag af kriterier, som  

 forinden er fastlagt af Kommissionen og medlemsstaten i fællesskab,  

 evalueringens relevans og kvalitet med henblik på revision af  

 interventionen og tildeling af reserven som omhandlet i artikel 44.
4. I tilknytning til midtvejsevalueringen foretages en ajourføring  

 af denne for hver EF-støtteramme og intervention.
Af hensyn til  

 forberedelsen af senere interventioner skal evalueringen være afsluttet  

 senest den 31. december 2005.
Artikel 43 Efterfølgende evaluering 1. På baggrund af de allerede foreliggende evalueringsresultater  

 skal en efterfølgende evaluering omhandle anvendelsen af ressourcerne,  

 effektiviteten og omkostningseffektiviteten i forbindelse med  

 interventionerne samt deres virkninger, og de konklusioner, der kan drages  

 med hensyn til politikken for den økonomiske og sociale  

 samhørighed.
Den skal vedrøre de faktorer, der har været  

 afgørende for, om gennemførelsen var vellykket, samt det  

 udførte arbejde og resultaterne, herunder en vurdering af, om de vil  

 være varige.
2. Ansvaret for den efterfølgende evaluering ligger hos  

 Kommissionen i samarbejde med medlemsstaten og forvaltningsmyndigheden.  

 Evalueringen skal omfatte interventionerne og udarbejdes af uafhængige  

 eksperter.
Den færdiggøres senest tre år efter  

 programmeringsperiodens udløb.
KAPITEL IV RESULTATRESERVE Artikel 44 Tildeling af resultatreserven 1. Hver medlemsstat vurderer i nært samråd med Kommissionen  

 under hvert mål og senest den 31. december 2003 resultaterne af hvert  

 af deres operationelle programmer eller enhedsprogrammeringsdokumenter  

 på grundlag af et begrænset antal overvågningsindikatorer,  

 der afspejler effektivitet, forvaltning og finansiel gennemførelse og  

 måler midtvejsresultaterne set i forhold til de specifikke oprindelige  

 mål.
Disse indikatorer besluttes af medlemsstaterne i nært samråd  

 med Kommissionen under hensyn til hele eller en del af en vejledende liste  

 over indikatorer, som er foreslået af Kommissionen, og kvantificeres i  

 de eksisterende forskellige årlige gennemførelsesrapporter samt  

 i midtvejsevalueringsrapporten.
Medlemsstaterne er ansvarlige for deres  

 anvendelse.
2. Midtvejs og senest den 31. marts 2004 tildeler Kommissionen under hvert  

 mål i nært samråd med de berørte medlemsstater og  

 efter forslag fra hver af disse samt under hensyn til deres specifikke  

 institutionelle træk og dertil svarende planlægning de i artikel  

 7, stk. 5, omhandlede forpligtelsesbevillinger til de operationelle  

 programmer eller enhedsprogrammeringsdokumenter eller prioriteter heri, der  

 har udvist gode resultater.
De operationelle programmer eller  

 enhedsprogrammeringsdokumenterne tilpasses i overensstemmelse med artikel 14  

 og 15.
AFSNIT V RAPPORTER OG REKLAMEAKTIVITETER Artikel 45 Rapporter 1. I henhold til traktatens artikel 159 aflægger Kommissionen hvert  

 tredje år rapport til Europa-Parlamentet, Rådet, Det  

 Økonomiske og Sociale Udvalg og Regionsudvalget om resultaterne af  

 bestræbelserne for at skabe økonomisk og social  

 samhørighed og om fondenes, Samhørighedsfondens, EIB's og de  

 øvrige finansielle instrumenters andel heri.
Denne rapport omfatter  

 bl.a.:
a)	en oversigt over de opnåede resultater af bestræbelserne  

 for at skabe økonomisk og social samhørighed, herunder  

 oplysninger om regionernes socioøkonomiske situation og udvikling samt  

 en analyse af de direkte investeringsstrømme og disses indvirkning  

 på beskæftigelsen på fællesskabsplan b)	en redegørelse for, hvordan fondene,  

 Samhørighedsfonden, EIB, de øvrige finansielle instrumenter  

 samt Fællesskabets øvrige politikker eller de nationale  

 politikker har bidraget til gennemførelsen af denne proces c)	eventuelle forslag til fællesskabsaktioner og -politikker, der  

 bør vedtages med henblik på at styrke den økonomiske og  

 sociale samhørighed.
2. Inden den 1. november hvert år aflægger Kommissionen  

 rapport til Europa-Parlamentet, Rådet, Det Økonomiske og Sociale  

 Udvalg og Regionsudvalget om anvendelsen af denne forordning i det  

 foregående år.
Denne rapport omfatter bl.a.:
 a)	en oversigt over de enkelte fondes aktiviteter, anvendelsen af deres  

 budgetmidler og koncentrationen af interventionerne samt en oversigt over  

 anvendelsen af de øvrige finansielle instrumenter, der henhører  

 under Kommissionens kompetence, og koncentrationen af de midler, der  

 hidrører fra disse instrumenter; denne oversigt omfatter:
-	de bevillinger, der er disponeret over, og de bevillinger, der er  

 blevet udbetalt som led i bl.a. fællesskabsinitativer pr. år, pr.  

 medlemsstat og pr. fond -	en årlig evaluering af nyskabende aktioner og teknisk  

 bistand b)	en oversigt over samordningen af fondenes interventioner indbyrdes  

 og med EIB's og de øvrige finansielle instrumenters interventioner c)	så snart de foreligger, resultaterne af evalueringen efter  

 artikel 42, herunder oplysninger om revision af interventionerne, og efter  

 artikel 43, samt en evaluering af sammenhængen mellem fondenes  

 interventioner og de i artikel 12 omhandlede fællesskabspolitikker d)	en liste over de store projekter, hvortil der er ydet støtte  

 fra fondene e)	resultaterne af den kontrol, Kommissionen har gennemført i  

 henhold til artikel 38, stk. 2, samt de konklusioner, der kan drages af denne  

 kontrol, herunder antallet af konstaterede uregelmæssigheder, de  

 pågældende beløb og de finansielle korrektioner, der er  

 foretaget i medfør af artikel 39, stk. 2 f)	oplysninger om de udtalelser, udvalgene og komitéerne har  

 afgivet i medfør af artikel 48-51.
Artikel 46 Information og reklameaktiviteter 1. Med henblik på den i artikel 15, stk. 1, omhandlede konsultation  

 sørger medlemsstaterne for, at planerne gøres bekendt.
 2. Med forbehold af artikel 23, stk. 1, sikrer den myndighed, der er  

 udpeget til at forvalte interventionen, at den gøres bekendt, og  

 navnlig:
a)	at de potentielle endelige støttemodtagere,  

 erhvervsorganisationerne, arbejdsmarkedets parter og de økonomiske  

 interesseorganisationer, organisationerne til fremme af ligestilling mellem  

 mænd og kvinder samt de relevante ikke-statslige organisationer  

 gøres opmærksom på de muligheder, interventionen byder  

 på b)	at offentligheden underrettes om Fællesskabets rolle i  

 forbindelse med interventionen og dens resultater.
 3. Medlemsstaterne konsulterer Kommissionen og underretter den i henhold  

 til artikel 37, stk. 2, en gang om året om de initiativer, der er taget  

 med henblik på de i stk. 1 og 2 i nærværende artikel  

 omhandlede foranstaltninger.
AFSNIT VI UDVALG OG KOMITÉER Artikel 47 Almindelige bestemmelser 1. Ved gennemførelsen af denne forordning bistås Kommissionen  

 af fire udvalg eller komitéer:
 a)	Komitéen for Udvikling og Omstilling i Regionerne.
 b)	Udvalget i traktatens artikel 147.
 c)	Komitéen for Landbrugsstrukturerne og Udvikling af  

 Landdistrikterne.
 d)	Komitéen for Fiskeri- og Akvakulturstrukturer.
 2. Når de komitéer, der er nævnt i litra a), c) og d),  

 fungerer som rådgivende komitéer i henhold til henholdsvis  

 artikel 48, 50 og 51, gælder følgende procedure:
-	Kommissionens repræsentant forelægger komitéen et  

 udkast til de foranstaltninger, der skal træffes -	komitéen afgiver en udtalelse om dette udkast inden for en  

 frist, som formanden kan fastsætte under hensyn til, hvor meget det  

 pågældende spørgsmål haster, i givet fald ved  

 afstemning -	komitéens udtalelse optages i mødeprotokollen;  

 derudover har hver medlemsstat ret til at anmode om, at dens holdning  

 indføres i mødeprotokollen -	Kommissionen tager størst muligt hensyn til komitéens  

 udtalelse.
Den underretter komitéen om, hvorledes den har taget hensyn  

 til dens udtalelse.
 3. Når de komitéer, der er nævnt i litra a), c) og d),  

 fungerer som forvaltningskomitéer i henhold til henholdsvis artikel  

 48, 50 og 51, gælder følgende procedurer:
-	Kommissionens repræsentant forelægger komitéen et  

 udkast til de foranstaltninger, der skal træffes -	komitéen afgiver en udtalelse om dette udkast inden for en  

 frist, som formanden kan fastsætte under hensyn til, hvor meget det  

 pågældende spørgsmål haster.
Den undtaler sig med  

 det flertal, der er fastsat i traktatens artikel 205, stk. 2, for vedtagelse  

 af de afgørelser, som Rådet skal træffe på forslag  

 af Kommissionen.
Ved afstemninger i komitéen tillægges de  

 stemmer, der afgives af repræsentanterne for medlemsstaterne, den  

 vægt, der er fastlagt i nævnte artikel.
Formanden deltager ikke i  

 afstemningen -	Kommissionen vedtager foranstaltninger, som straks finder anvendelse.  

 Hvis de ikke er i overensstemmelse med den af komitéen afgivne  

 udtalelse, underrettes Rådet dog straks af Kommissionen om disse  

 foranstaltninger.
I så fald gælder følgende:
-	Kommissionen kan udsætte gennemførelsen af de  

 foranstaltninger, den har truffet afgørelse om, i et tidsrum på  

 højst en måned regnet fra datoen for denne underretning -	Rådet kan med kvalificeret flertal træffe en anden  

 afgørelse inden for det tidsrum, der er nævnt i  

 ovenstående underled.
4. Kommissionen forelægger komitéerne de i artikel 45  

 omhandlede rapporter.
Den kan anmode en komité om at udtale sig om  

 alle andre spørgsmål vedrørende fondenes interventioner  

 end dem, der er omhandlet i nærværende afsnit.
Dette gælder  

 også spørgsmål, som hovedsagelig behandles af andre  

 komitéer.
 5. De i nærværende afsnit omhandlede komitéer  

 underrettes om de udtalelser, der er afgivet af de enkelte  

 komitéer.
 6. Komitéerne fastsætter selv deres forretningsorden.
 7. Europa-Parlamentet underrettes regelmæssigt om komitéernes  

 arbejde.
Artikel 48 Komité for Udvikling og Omstilling i  

 Regionerne 1. Kommissionen bistås af en komité for udvikling og  

 omstilling i regionerne, der består af repræsentanter for  

 medlemsstaterne, og som har Kommissionens repræsentant som formand.
EIB  

 udpeger en repræsentant uden stemmeret.
 2. Komitéen fungerer som forvaltningskomité efter proceduren  

 i artikel 47, stk. 3, når den behandler følgende  

 spørgsmål:
 a)	de gennemførelsesforanstaltninger, hvortil der henvises i  

 artikel 53, stk. 2.
Andre komitéer høres i deres egenskab af  

 rådgivende komitéer om ovennævnte  

 gennemførelsesforanstaltninger, hvis de er berørt b)	de gennemførelsesforanstaltninger, hvortil der henvises i  

 artikel 5 i Europa-Parlamentets og Rådets forordning (EF) nr. 1261/1999  

 af 21. juni 1999 om Den Europæiske Fond for Regionaludvikling  

 (EFRU)(13) c)	retningslinjerne for fællesskabsinitiativ i henhold til  

 artikel 20, stk. 1, litra a) (Interreg) og artikel 20, stk. 1, litra b)  

 (Urban) d)	retningslinjerne for de forskellige nyskabende aktioner, der er  

 nævnt i artikel 22, for så vidt der er forudset et  

 EFRU-bidrag 3. Komitéen fungerer som rådgivende komité efter  

 proceduren i artikel 47, stk. 2, når den behandler følgende  

 spørgsmål:
a)	udarbejdelse og revision af listen over områder, der er  

 støtteberettigede i henhold til mål nr. 2 b)	EU-støtterammerne og de tilsvarende oplysninger i  

 enhedsprogrammeringsdokumenterne, for mål nr. 1 og nr. 2 c)	de forskellige typer foranstaltninger under den tekniske bistand i  

 overensstemmelse med artikel 23, når det drejer sig om støtte  

 fra EFRU d)	alle andre spørgsmål vedrørende artikel 20, 21  

 og 22.
Artikel 49 Udvalget i traktatens artikel 147 1. Udvalget i traktatens artikel 147 består af to  

 regeringsrepræsentanter, to repræsentanter for  

 arbejdstagerorganisationerne og to repræsentanter for  

 arbejdsgiverorganisationerne pr. medlemsstat.
Det medlem af Kommissionen, der  

 varetager formandskabet, kan delegere denne funktion til en  

 højtstående tjenestemand i Kommissionen.
For hver medlemsstat udnævnes en suppleant inden for hver af de i  

 første afsnit omhandlede kategorier.
Er et eller begge medlemmer  

 fraværende, deltager suppleanten automatisk i drøftelserne.
Medlemmerne og suppleanterne udnævnes af Rådet for en periode  

 på tre år på forslag af Kommissionen.
Deres mandat kan  

 fornyes.
Rådet bestræber sig på at sammensætte  

 udvalget på en sådan måde, at de forskellige berørte  

 grupper er ligeligt repræsenteret.
EIB udpeger en repræsentant  

 uden stemmeret for de punkter på dagsordenen, som vedrører  

 den.
 2. Udvalget:
a)	afgiver udtalelse om udkastene til Kommissionens beslutninger om  

 enhedsprogrammeringsdokumenterne og om EF-støtterammerne for mål  

 nr. 3 samt om EF-støtterammerne og de tilsvarende oplysninger i  

 enhedsprogrammeringsdokumenterne for mål nr. 1 og nr. 2, når det  

 drejer sig om spørgsmål vedrørende støtte fra  

 ESF b)	afgiver udtalelse om de gennemførelsesbestemmelser, der er  

 omhandlet i artikel 53, stk. 2 c)	høres om de gennemførelsesbestemmelser, der er  

 omhandlet i artikel 8 i Europa-Parlamentets og Rådets forordning (EF)  

 nr. 1262/1999, af 21. juni 1999 om Den Europæiske Socialfond  

 (ESF)(14) d)	afgiver udtalelse om udkastet til Kommissionens retningslinjer  

 for fællesskabsinitiativet i henhold til artikel 20, stk. 1, litra d)  

 (»Equal«) og for de forskellige typer nyskabende foranstaltninger inden for  

 rammerne af artikel 22, når det drejer sig om støtte fra ESF.  

 Kommissionen kan også henvise yderligere spørgsmål til det  

 på de betingelser, der er fastsat i artikel 20, 21 og 22 e)	høres om de forskellige typer foranstaltninger under den  

 tekniske bistand i overensstemmelse med artikel 23, når det drejer sig  

 om støtte fra ESF.
3. For vedtagelse af udvalgets udtalelser kræves absolut flertal af  

 de gyldigt afgivne stemmer.
Kommissionen underretter udvalget om, hvordan den  

 har taget hensyn til dets udtalelser.
Artikel 50 Komité for Landbrugsstrukturerne og Udviklingen  

 af Landdistrikterne 1. Kommissionen bistås af en komité for landbrugsstrukturerne  

 og udviklingen af landdistrikterne, der består af repræsentanter  

 for medlemsstaterne, og som har Kommissionens repræsentant som formand.  

 EIB udpeger en repræsentant uden stemmeret.
 2. Komitéen fungerer som forvaltningskomité efter proceduren  

 i artikel 47, stk. 3, når den behandler følgende  

 spørgsmål:
a)	de gennemførelses- og anvendelsesbestemmelser, der er  

 omhandlet i artikel 34, 50 og 53 i forordning (EF) nr. 1257/1999 b)	retningslinjerne for fællesskabsinitiativet i henhold til  

 artikel 20, stk. 1, litra c), (»Leader«).
 3. Komitéen fungerer som rådgivende udvalg efter proceduren i  

 artikel 47, stk. 2, når den behandler følgende  

 spørgsmål:
a)	udarbejdelse og revision af listen over områder, der er  

 støtteberettigede i henhold til mål nr. 2 b)	de dele af interventionen vedrørende landbrugsstrukturer og  

 udvikling af landdistrikterne, der indgår i Kommissionen udkast til  

 beslutning om EF-støtterammerne og tilsvarende oplysninger i  

 enhedsprogrammeringsdokumenterne, for mål nr. 1 og nr. 2 c)	de gennemførelsesbestemmelser, der er omhandlet i artikel 53,  

 stk. 2 d)	de forskellige typer foranstaltninger under den tekniske bistand i  

 overensstemmelse med artikel 23, når det drejer sig om støtte  

 fra EUGFL e)	alle andre spørgsmål vedrørende artikel 20, 21  

 og 22.
Artikel 51 Komité for Fiskeri- og Akvakultur 1. Kommissionen bistås af en komité for fiskeri og  

 akvakultur, der består af repræsentanter for medlemsstaterne, og  

 som har Kommissionens repræsentant som formand.
EIB udpeger en  

 repræsentant uden stemmeret.
 2. Komitéen fungerer som forvaltningskomité efter proceduren  

 i artikel 46, stk. 3, når den behandler følgende  

 spørgsmål:
a)	de gennemførelsesbestemmelser, der er omhandlet i artikel 4 i  

 forordning (EF) nr. 1263/1999 b)	retningslinjerne for de forskellige typer nyskabende  

 foranstaltninger, der er omhandlet i artikel 22, når det drejer sig om  

 støtte fra FIUF.
 3. Komitéen fungerer som rådgivende komité efter  

 proceduren i artikel 47, stk. 2, når den behandler følgende  

 spørgsmål:
a)	udarbejdelse og revision af listen over områder, der er  

 støtteberettigede i henhold til mål nr. 2 b)	de dele af interventionen vedrørende fiskeristrukturer, der  

 indgår i Kommissionen udkast til beslutning om EF-støtterammerne  

 og tilsvarende oplysninger i enhedsprogrammeringsdokumenterne for mål  

 nr. 1 c)	de gennemførelsesbestemmelser, der er omhandlet i artikel 53,  

 stk. 2 d)	de forskellige typer foranstaltninger under den tekniske bistand i  

 overensstemmelse med artikel 23, når det drejer sig om støtte  

 fra FIUF e)	alle andre spørgsmål vedrørende artikel  

 22.
AFSNIT VII AFSLUTTENDE BESTEMMELSER Artikel 52 Overgangsbestemmelser 1. Denne forordning er ikke til hinder for, at en intervention, som  

 Rådet eller Kommissionen har godkendt på grundlag af forordning  

 (EØF) nr. 2052/88 og (EØF) nr. 4253/88 og på grundlag af  

 enhver anden retsforskrift, der gælder for denne intervention den 31.  

 december 1999, videreføres eller ændres, herunder ophæves  

 helt eller delvis.
 2. Ansøgninger om støtte fra fondene til interventioner, der  

 er indgivet i henhold til forordning (EØF) nr. 2052/88 og (EØF)  

 nr. 4253/88, behandles og godkendes af Kommissionen senest den 31. december  

 1999 på grundlag af de nævnte forordninger.
3. Ved fastlæggelsen af EF-støtterammerne og  

 -interventionerne tager Kommissionen hensyn til aktioner, som allerede er  

 godkendt af Rådet eller af Kommissionen inden denne forordnings  

 ikrafttræden, og som har finansielle virkninger i den periode, der er  

 dækket af EF-støtterammerne og -interventionerne.
Disse aktioner  

 er ikke omfattet af artikel 30, stk. 2.
 4. Uanset artikel 30, stk. 2, kan en udgift, for hvilken Kommissionen i  

 perioden 1. januar til 30. april 2000 har modtaget en ansøgning, der  

 opfylder alle betingelserne i denne forordning, betragtes som berettiget til  

 støtte fra fondene fra den 1. januar 2000.
 5. Delbeløb, hvorover der er disponeret med henblik på  

 operationer eller programmer, der er vedtaget af Kommissionen inden den 1.  

 januar 1994, og for hvilke Kommissionen ikke har modtaget nogen anmodning om  

 endelig udbetaling senest den 31. marts 2001, frigøres automatisk af  

 Kommissionen senest den 30. september 2001 og giver anledning til  

 tilbagebetaling af uretmæssigt udbetalte beløb, uden at dette  

 berører de operationer eller programmer, som er suspenderet af retlige  

 grunde.
 Delbeløb, hvorover der er disponeret med henblik på  

 programmer, der er vedtaget af Kommissionen i perioden 1. januar 1994 til 31.  

 december 1999, og for hvilke Kommissionen ikke har modtaget nogen anmodning  

 om endelig udbetaling senest den 31. marts 2003, frigøres automatisk  

 af Kommissionen senest den 30. september 2003 og giver anledning til  

 tilbagebetaling af uretmæssigt udbetalte beløb, uden at dette  

 berører de operationer eller programmer, som er suspenderet af retlige  

 grunde.
Artikel 53 Gennemførelsesbestemmelser 1. Kommissionen er ansvarlig for gennemførelsen af denne  

 forordning.
 2. Kommissionen vedtager i overensstemmelse med artikel 48, stk. 2, litra  

 a), detaljerede gennemførelsesbestemmelser til artikel 30, 33, 38, 39  

 og 46. Den vedtager også, når det viser sig nødvendigt i  

 uforudsete tilfælde, andre gennemførelsesbestemmelser til denne  

 forordning efter samme procedure.
Artikel 54 Ophævelse Forordning (EØF) nr. 2052/88 og (EØF) nr. 4253/88  

 ophæves med virkning fra 1. januar 2000, jf. dog artikel 52, stk.  

 1.
 Henvisninger til de ophævede forordninger betragtes som henvisninger  

 til nærværende forordning.
Artikel 55 Revisionsklausul På grundlag af forslag fra Kommissionen tager Rådet denne  

 forordning op til revision senest den 31. december 2006.
 Rådet træffer afgørelse om nævnte forslag efter  

 proceduren i traktatens artikel 161.
Artikel 56 Ikrafttræden Denne forordning træder i kraft på tredjedagen efter  

 offentliggørelsen i De Europæiske Fællesskabers  

 Tidende.
 Artikel 28, 31 og 32 finder anvendelse fra den 1. januar 2000.
 Denne forordning er bindende i alle enkeltheder og gælder  

 umiddelbart i hver medlemsstat.
 Udfærdiget i Luxembourg, den 21. juni 1999.
På Rådets vegne Formand G.
VERHEUGEN (1) (2) (3) (4) (5) (6) (7) (8) (9) (10) (11) (12) (13) (14) Bilag 3 EUROPA-PARLAMENTETS OG RÅDETS FORORDNING (EF) Nr.  

 1783/1999 af 12. juli 1999 om Den Europæiske Fond for  

 Regionaludvikling(1) EUROPA-PARLAMENTET OG RÅDET FOR DEN EUROPÆISKE UNION HAR  

 - under henvisning til traktaten om oprettelse af Det Europæiske  

 Fællesskab, særlig artikel 162, under henvisning til forslag fra Kommissionen(2), under henvisning til udtalelse fra Det Økonomiske og Sociale  

 Udvalg(3), under henvisning til udtalelse fra Regionsudvalget(4), i henhold til fremgangsmåden i traktatens artikel 251(5),  

 og ud fra følgende betragtninger:
(1) I traktatens artikel 160 er det fastsat, at Den Europæiske Fond  

 for Regionaludvikling (EFRU) skal bidrage til at udligne de største  

 regionale skævheder i Fællesskabet; EFRU bidrager således  

 til at mindske forskellen mellem de forskellige regioners udviklingsniveau og  

 for de regioner eller øer, der er bagefter i udviklingen, og er mindst  

 gunstigt stillet, herunder landdistrikterne; (2) i artikel 2, stk. 2, i Rådets forordning (EF) nr. 1260/1999 af  

 21. juni 1999 om vedtagelse af generelle bestemmelser om  

 strukturfondene(6) er det fastsat, at EFRU's vigtigste opgave er  

 at bidrage til virkeliggørelsen af de i artikel 1, første  

 afsnit, nr. 1 og 2, i den nævnte forordning omhandlede mål 1 og 2  

 (i det følgende benævnt »mål 1« og »mål 2«); i  

 artikel 20 og 21 i samme forordning er det fastsat, at EFRU bidrager til  

 finansieringen af det tværnationale, grænseoverskridende og  

 tværregionale samarbejde samt til økonomisk og social  

 genoprettelse af kriseramte byer og forstæder på basis af  

 EF-initiativerne; i artikel 22 og 23 i samme forordning er det fastsat, at  

 EFRU støtter nyskabende aktioner på EF-niveau og  

 foranstaltninger om teknisk bistand; (3) de bestemmelser, der er fælles for strukturfondene, er fastsat i  

 forordning (EF) nr. 1260/1999; det bør præciseres, hvilken type  

 foranstaltninger der kan finansieres af EFRU i henhold til mål l og 2,  

 EF-initiativerne og de nyskabende aktioner; (4) det bør endvidere præciseres, hvordan EFRU i sin egenskab  

 af regionaludviklingsinstrument kan være med til at skabe en harmonisk,  

 afbalanceret og bæredygtig økonomisk udvikling, en stærk  

 konkurrencemæssig stilling, et højt beskæftigelsesniveau,  

 lige muligheder for mænd og kvinder, et højt  

 miljøbeskyttelsesniveau og en væsentlig forbedring af  

 miljøet; (5) EFRU's indsats skal indgå i en samlet og integreret strategi for  

 bæredygtig udvikling og sikre synergivirkninger med de andre  

 strukturfondes indsats; (6) inden for de rammer, der er afstukket for dens virke, bør EFRU  

 støtte små og mellemstore virksomheders produktionsvilkår  

 og konkurrenceevne, økonomisk udvikling i lokalsamfundet og  

 beskæftigelsesudvikling, herunder på områderne kultur og  

 turisme i betragtning af deres bidrag til skabelse af varige arbejdspladser,  

 forskning og teknologisk udvikling, udvikling af og adgang til de lokale,  

 regionale og transeuropæiske net inden for transportinfrastruktur-,  

 telekommunikations- og energisektoren, beskyttelse og forbedring af  

 miljøet på basis af forsigtighedsprincippet og princippet om  

 forebyggende indsats, princippet om indgreb over for miljøskader  

 fortrinsvis ved kilden og princippet om, at forureneren betaler, og gennem en  

 renere og mere effektiv udnyttelse af energi og udvikling af vedvarende  

 energikilder, og bidrage til at skabe lige beskæftigelsesmuligheder for  

 mænd og kvinder; (7) EFRU skal spille en særlig rolle i forbindelse med den lokale  

 økonomiske udvikling med henblik på en forbedring af  

 lokalbefolkningens levevilkår og udvikling af lokalområdet,  

 navnlig gennem foranstaltninger til fremme af de regionale og lokale  

 beskæftigelsespagter og nye beskæftigelsesområder; (8) EFRU bør som led i sin opgave støtte investeringer i  

 rehabilitering af kriseramte områder med henblik på den lokale  

 økonomiske udvikling i land- eller bydistrikter; (9) de foranstaltninger af interesse for EF, som iværksættes  

 på Kommissionens initiativ, har en vigtig rolle at spille i forbindelse  

 med virkeliggørelsen af de generelle mål for EF's  

 strukturindsats, jf. artikel 1 i forordning (EF) nr. 1260/1999; derfor er det  

 af hensyn til merværdien for EF som helhed vigtigt, at EFRU fortsat  

 fremmer grænseoverskridende, tværnationalt og tværregionalt  

 samarbejde, herunder for regionerne beliggende ved Unionens ydre  

 grænser som defineret i traktaten, de mindst gunstigt stillede  

 øer og ligeledes regionerne i den yderste periferi som følge af  

 disses særlige karakteristika og begrænsninger; inden for  

 rammerne af dette samarbejde giver indsatsen for en harmonisk, afbalanceret  

 og bæredygtig udvikling af hele Fællesskabets område til  

 fremme af den økonomiske og sociale samhørighed, herunder i  

 forbindelse med fysisk planlægning, en merværdi; EFRU's bidrag  

 til en sådan udvikling bør videreføres og styrkes; der  

 bør ydes støtte til økonomisk og social genoprettelse af  

 kriseramte byer og forstæder med henblik på at fremme en  

 bæredygtig udvikling af byområder; (10) kompetencen med hensyn til vedtagelse af  

 gennemførelsesbestemmelserne bør fastlægges, og der  

 bør fastsættes overgangsbestemmelser; (11) Rådets forordning (EØF) nr. 4254/88 af 19. december 1988  

 om gennemførelsesbestemmelser til forordning (EØF) nr. 2052/88  

 for så vidt angår Den Europæiske Fond for  

 Regionaludvikling(7), bør ophæves - UDSTEDT FØLGENDE FORORDNING:
Artikel 1 Formål I henhold til traktatens artikel 160 og forordning (EF) nr. 1260/1999  

 deltager Den Europæiske Fond for Regionaludvikling (EFRU) i  

 finansieringen af interventioner af den art, der er fastsat i artikel 9 i  

 samme forordning, med henblik på at fremme den økonomiske og  

 sociale samhørighed ved udligning af de største regionale  

 skævheder og ved deltagelse i udviklingen og omstillingen af  

 regionerne.
 EFRU bidrager i den forbindelse også til fremme af en  

 bæredygtig udvikling og skabelse af varige arbejdspladser.
Artikel 2 Anvendelsesområde 1. I overensstemmelse med de opgaver, der er tildelt den i artikel l,  

 deltager EFRU i finansieringen af:
a)	erhvervsinvesteringer, der gør det muligt at oprette eller  

 opretholde varige arbejdspladser b)	infrastrukturinvesteringer i)	der i regionerne omfattet af mål 1 bidrager til at øge  

 det økonomiske potentiale, fremme udviklingen og strukturtilpasningen  

 og oprette eller opretholde varige arbejdspladser i regionerne, herunder  

 investeringer i infrastrukturer, som bidrager til oprettelsen og udviklingen  

 af transeuropæiske net i transport-, telekommunikations- og  

 energisektoren under hensyntagen til behovet for at skabe forbindelser mellem  

 områder, der lider under strukturbetingede ulemper som følge af  

 at være ø-, indlands- eller randområder, og  

 Fællesskabets centrale område ii)	der i regionerne eller områderne omfattet af mål 1 og 2  

 eller af det EF-initiativ, der er omhandlet i artikel 20, stk. 1, litra a) og  

 b), i forordning (EF) nr. 1260/1999, drejer sig om at diversificere  

 erhvervsområder og industriområder i tilbagegang, forny nedslidte  

 byområder og skabe nyt liv i landdistrikterne og de  

 fiskeriafhængige områder og bringe dem ud af deres isolation,  

 eller investeringer i infrastrukturer, hvis modernisering eller tilpasning er  

 en forudsætning for igangsætning eller udvikling af jobskabende  

 økonomiske aktiviteter, herunder infrastrukturforbindelser, som danner  

 grundlag for udviklingen af disse aktiviteter c)	udvikling af regionernes eget potentiale gennem foranstaltninger til  

 fremme af lokale udviklings- og beskæftigelsesinitiativer samt  

 aktiviteter i små og mellemstore virksomheder, især:
i)	støtte til virksomhedsservice, herunder forvaltning og  

 ledelse og markedsundersøgelser, samt tjenesteydelser, der er  

 fælles for flere virksomheder ii)	finansiering af teknologioverførsel, herunder indsamling og  

 udbredelse af information, fælles organisation mellem virksomheder og  

 forskningscentre, samt finansiering af innovation i virksomhederne iii)	forbedring af virksomhedernes adgang til kapital ved oprettelse og  

 udvikling af egnede finansieringsinstrumenter som omhandlet i artikel 28 i  

 forordning (EF) nr. 1260/1999 iv)	direkte investeringsstøtte af den i artikel 28, stk. 3, i  

 forordning (EF) nr. 1260/1999 nævnte art, når der ikke findes  

 nogen støtteordning v)	etablering af infrastrukturer af et omfang, der passer til  

 lokaludviklingen og beskæftigelsen vi)	støtte til servicestrukturer i lokalsamfundet med henblik  

 på oprettelse af nye arbejdspladser, med undtagelse af de  

 foranstaltninger, der finansieres af Den Europæiske Socialfond  

 (ESF) d)	foranstaltninger vedrørende teknisk bistand omhandlet i  

 artikel 2, stk. 4, andet afsnit, i forordning (EF) nr. 1260/1999.
 I de regioner, der er omfattet af mål 1, kan EFRU deltage i  

 finansieringen af investeringer inden for uddannelse og sundhed, som bidrager  

 til strukturtilpasningen.
 2. I henhold til stk. 1 yder EFRU for eksempel støtte til:
a)	foranstaltninger til forbedring af produktionsvilkårene,  

 især med henblik på at styrke navnlig små og mellemstore  

 virksomheders konkurrenceevne og stimulere deres investeringslyst, samt  

 foranstaltninger, der kan gøre regionerne mere attraktive, især  

 ved forbedring af infrastrukturerne b)	forskning og teknologisk udvikling med henblik på at fremme  

 anvendelsen af nye teknologier og innovation og øge kapaciteten inden  

 for forskning og teknologisk udvikling, der bidrager til  

 regionaludviklingen c)	udvikling af informationssamfundet d)	fremme af turisme og investeringer på kulturområdet,  

 herunder beskyttelse af den kulturelle arv og naturarven, forudsat at dette  

 indebærer skabelse af varige arbejdspladser e)	beskyttelse og forbedring af miljøet, navnlig ved hensyntagen  

 til forsigtighedsprincippet og princippet om forebyggende indsats i  

 støtten til den økonomiske udvikling, og en renere og mere  

 effektiv udnyttelse af energi og udvikling af vedvarende energikilder f)	fremme af lige beskæftigelsesmuligheder for mænd og  

 kvinder, bl.a. ved oprettelse af virksomheder og i kraft af infrastrukturer  

 eller serviceydelser, der gør det muligt at forene familieliv med  

 arbejdsliv g)	tværnationalt, grænseoverskridende og  

 tværregionalt samarbejde inden for bæredygtig regional- og  

 lokaludvikling.
Artikel 3 EF-initiativ 1. I henhold til artikel 20 i forordning (EF) nr. 1260/1999 bidrager EFRU  

 i overensstemmelse med artikel 21 i samme forordning til  

 gennemførelsen såvel af EF-initiativet vedrørende  

 grænseoverskridende, tværnationalt og tværregionalt  

 samarbejde, som tager sigte på at fremme en harmonisk, afbalanceret og  

 bæredygtig udvikling af hele Fællesskabets område  

 (»Interreg«), som af EF-initiativet til økonomisk og social  

 genoprettelse af kriseramte byer og forstæder med henblik på at  

 fremme en bæredygtig udvikling af byområder (»Urban«).
 2. I henhold til artikel 21, stk. 2, i forordning (EF) nr. 1260/1999 kan  

 det i denne artikels stk. 1 omhandlede anvendelsesområde ved  

 beslutningen om fondenes deltagelse udvides til også at omfatte  

 foranstaltninger, som kan finansieres i henhold til forordning (EF) nr.  

 1784/1999(8), nr. 1257/1999(9) og (EF) nr.  

 1263/1999(10), således at der åbnes mulighed for at  

 iværksætte alle de foranstaltninger, der er fastsat i det  

 berørte EF-initiativprogram.
Artikel 4 Nyskabende aktioner 1. I henhold til artikel 22, stk. 1, i forordning (EF) nr. 1260/1999 kan  

 EFRU deltage i finansieringen af:
a)	undersøgelser foretaget af Kommissionen med henblik på  

 at analysere og identificere problemer og løsninger vedrørende  

 regionaludvikling, navnlig med hensyn til en harmonisk, afbalanceret og  

 bæredygtig udvikling af hele Fællesskabets område, herunder  

 det europæiske fysiske og funktionelle udviklingsperspektiv b)	pilotprojekter, som munder ud i et forslag til nye regionale og  

 lokale udviklingsmodeller, som efter demonstrationsfasen kan anvendes i  

 forbindelse med interventionerne c)	udveksling af erfaringer inden for innovation med henblik på  

 at udnytte disse erfaringer i forbindelse med den regionale eller lokale  

 udvikling.
 2. I henhold til artikel 22, stk. 2, i forordning (EF) nr. 1260/1999 kan  

 det i denne artikels stk. 1 omhandlede anvendelsesområde ved  

 beslutningen om fondenes deltagelse udvides til også at omfatte  

 foranstaltninger, som kan finansieres i henhold til forordning (EF) nr.  

 1784/1999, (EF) nr. 1257/1999 og (EF) nr. 1263/1999, således at der  

 åbnes mulighed for at iværksætte alle de foranstaltninger,  

 der er fastsat i det berørte pilotprojekt.
Artikel 5 Gennemførelsesbestemmelser Enhver gennemførelsesbestemmelse til denne forordning vedtages af  

 Kommissionen efter proceduren i artikel 48 i forordning (EF) nr.  

 1260/1999.
Artikel 6 Ophævelse Forordning (EØF) nr. 4254/88 ophæves med virkning fra 1.  

 januar 2000.
 Henvisninger til den ophævede forordning anses som henvisninger til  

 nærværende forordning.
Artikel 7 Revisionsklausul På forslag af Kommissionen tager Europa-Parlamentet og Rådet  

 nærværende forordning op til revision inden den 31. december  

 2006.
 De træffer afgørelse om dette forslag efter proceduren i  

 traktatens artikel 162.
Artikel 8 Overgangsbestemmelser De i artikel 52 i forordning (EF) nr. 1260/1999 fastsatte  

 overgangsbestemmelser finder tilsvarende anvendelse på denne  

 forordning.
Artikel 9 Ikrafttræden Denne forordning træder i kraft på tredjedagen efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og gælder  

 umiddelbart i hver medlemsstat.
 Udfærdiget i Bruxelles, den 12. juli 1999.
På Europa-Parlamentets vegne J.
M.
GIL-ROBLES Formand På Rådets vegne S.
NIINISTÖ Formand (1) (2) (3) (4) (5) (6) (7) (8) (9) (10) 1)   I loven er  

 medtaget visse bestemmelser fra Rådets forordning (EF) nr. 1260/1999 af  

 21. juni 1999 om vedtagelse af generelle bestemmelser for strukturfondene og  

 Europa Parlamentets og Rådets forordning (EF) nr. 1783/1999 af 12. juli  

 1999 om Den Europæiske Fond for Regionaludvikling.
Ifølge  

 artikel 249 i EF-traktaten gælder en forordning umiddelbart i hver  

 medlemsstat.
Gengivelse af disse bestemmelser i loven er således  

 udelukkende begrundet i praktiske hensyn og berører ikke de  

 nævnte forordningers umiddelbare gyldighed i Danmark.
