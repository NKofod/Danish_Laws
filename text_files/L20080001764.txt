Bekendtgørelse om Euro-Middelhavsaftalen af 20. november 1995 om oprettelse af en associering mellem De Europæiske Fællesskaber og deres medlemsstater på den ene side og Staten Israel på den anden side samt protokol af 23. februar 2006 til Euro-Middelhavsaftalen med hensyn til Den Tjekkiske Republiks, republikkerne Estland, Cypern, Ungarn, Letland, Litauen, Malta, Polen, Slovenien og Den Slovakiske Republiks tiltrædelse af Den Europæiske Union Danmark har den 24. marts 1997 godkendt Euro-Middelhavsaftalen af 20. november 1995 om oprettelse af en associering mellem De Europæiske Fællesskaber og deres medlemsstater på den ene side og Staten Israel på den anden side.
Formålet med aftalen mellem Fællesskabet og dets medlemsstater og Israel er at gøre det muligt at udvikle nære politiske forbindelser mellem parterne gennem en udvidelse af bl.a. handelen med varer og tjenesteydelser, udvidelse af samarbejdet inden for forskning og teknologi, fremme af den harmoniske udvikling af de økonomiske forbindelser og ved således at befordre økonomisk aktivitet, forbedre leve- og arbejdsvilkår, øge produktivitet og finansiel stabilitet samt anspore til regionalt samarbejde med sigte på at befæste den fredelige sameksistens og økonomiske og politiske stabilitet.
Forbindelserne mellem parterne samt alle bestemmelserne i denne aftale bygger på respekten for menneskerettighederne og de demokratiske principper, som ligger til grund for deres interne og internationale politik, og som udgør et væsentligt element i aftalen.
Euro-Middelhavsaftalen, som er offentliggjort i Den Europæiske Unions Tidende, nr.
L 147 af 21. juni 2000, side 3ff og kan ses på http://eur-lex.europa.eu/da/index.htm, trådte i medfør af dennes artikel 85 i kraft den 1. juni 2000.
Aftalen træder samtidig i stedet for aftalen mellem Det Europæiske Økonomiske Fællesskab og Israel samt aftalen mellem medlemsstaterne i Det Europæiske Kul- og Stålfællesskab på den ene side og Israel på den anden side, undertegnet i Bruxelles den 11. maj 1975, jf.
Udenrigsministeriets bekendtgørelse nr. 76 af 13. september 1978, Lovtidende C.
 Danmark har den 10. april 2006 godkendt protokollen af 23. februar 2006 med hensyn til de nye europæiske medlemsstaters tiltrædelse af Den Europæiske Union.
Protokollen, som er offentliggjort i Den Europæiske Unions Tidende, nr.
L 149 af 2. juni 2006, side 2ff og kan ses på http://eur-lex.europa.eu/da/index.htm, trådte i medfør af dennes artikel 13 i kraft den 1. maj 2006.
