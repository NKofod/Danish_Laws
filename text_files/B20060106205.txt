Bekendtgørelse  

 om betaling af udstillingsvederlag til  

 billedkunstnere  

 m.fl. for udlån af egne værker til visse kunstudstillinger I henhold til § 11 i bekendtgørelse nr. 1004 af 29.  

 november 2003 af lov om billedkunst fastsættes følgende:
 § 1.  

  

 Billedkunstnere,  

 kunsthåndværkere og  

 designere,  

 der udlåner egne værker/projekter til udstillinger arrangeret  

 af de § 4 nævnte institutioner, modtager et vederlag, der er fastsat til  

 12 pct. om året af det af kunstneren udfærdigede værks værdi.
 Stk. 2.  

  

 Kunstværkets værdi fastsættes ved en skriftlig aftale mellem  

 udstillingsarrangøren og kunstneren dog maksimalt svarende til  

 forsikringssummen.  

 Såfremt den samlede værdi af en enkelt kunstners til  

 en udstilling udlånte værker overstiger 600.000 kr., betales der dog kun 12  

 pct. af 600.000 kr. svarende til et udstillingsvederlag pr. måned på  

 maksimalt  

 6.000 kr.
Stk. 3.  

  

 Mindsteperioden for udstillingsvederlagets beregning udgør 1 måned.
Perioden  

 regnes fra det tidspunkt, hvor kunstneren afsender værket, og til denne  

 modtager det tilbage.
Vederlagsbetalingen skal udover reglen i stk. 2  

 omfatte et engangsgebyr til kunstneren på 1.500 kr. uanset antallet af  

 udlånte  

 værker til den pågældende udstillingsarrangør.
 § 2.  

  

 Berettigede til vederlag er nulevende billedkunstnere,  

 kunsthåndværkere og designere, der har kunstnerisk hovedvirke i  

 Danmark.
 § 3.  

  

 Vederlagsordningen omfatter alene kunstnerens originalværker, som ikke er  

 afhændet til tredjemand.
 § 4.  

  

 Vederlagsordningen gælder for udstillinger arrangeret af:
1)  

 	  

 Kulturministeriet og  

 institutioner under Kulturministeriet 2)  

 	  

 De statslige og  

 statsstøttede museer 3)  

 	  

 De statslige og  

 statsstøttede kunsthaller og udstillingssteder Stk. 2.  

  

 Vederlagsordningen omfatter udstillinger, der afholdes såvel i Danmark som i  

 udlandet.
 Stk. 3.  

  

 Udstillinger,  

 der arrangeres af gallerier og kunstnersammenslutninger eller af kunstnerne  

 selv, er ikke omfattet af vederlagsordningen.
§ 5.  

  

 De  

 i § 4 nævnte institutioner er forpligtet til at udbetale vederlaget til  

 kunstnerne ved udstillingens afslutning  

.  

  

 Det er en forudsætning for  

 udbetaling, at den pågældende kunstner udfylder et refusionsskema, som  

 udleveres af institutionen.
Kunststyrelsen udarbejder refusionsskema og  

 retningslinier  

 herfor.
 Stk. 2.  

  

 De pågældende institutioner  

 modtager en gang årligt hel eller delvis refusion af udgifterne til  

 udstillingsvederlaget fra staten dog maksimalt 100 pct.
 Stk. 3.  

  

 Hvis  

 institutionernes udgifter til ordningen overstiger den afsatte bevilling på  

 finansloven, beregnes refusionsprocenten som forholdet mellem  

 finanslovsbevillingen  

 og institutionernes samlede årlige udgifter til  

 udstillingsvederlagsordningen.
 § 6.  

  

 Udstillingsvederlagsordningen administreres af Kunststyrelsen.
 § 7.  

  

 Denne bekendtgørelse træder i kraft 8. november 2006 og samtidig ophæves  

 Bekendtgørelse nr. 470 af 23. maj 2006  

 om  

 betaling af udstillingsvederlag til bildende kunstnere for udlån af egne  

 værker  

 til visse kunstudstillinger.
