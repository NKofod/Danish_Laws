Cirkulære om Arbejdsformidlingens  

 administration i forbindelse med lov om orlovsydelse til uddannelse og lov om  

 forældreorlovsydelse AF-kontorerne Dette cirkulære indeholder retningslinier for  

 Arbejdsformidlingens (AF) administration m.v. i forbindelse med lov nr. 466  

 af 24. juni 1992 om orlovsydelse til uddannelse og lov nr. 467 af 24. juni  

 1992 om forældreorlovsydelse.
Lovene blev vedtaget den 17. juni 1992 og  

 træder i kraft den 1. juli 1992. Vedrørende den samtidige  

 ændring af Arbejdsløshedsforsikringsloven (§ 20 b), henvises til  

 AF-cirkulære af 26. juni 1992 om formidling af arbejdskraft til ledige  

 orlovsstillinger i forbindelse med jobrotation og uddannelse for  

 privatansatte, jf. lov om voksenuddannelsesstøtte.
 Ved bekendtgørelse nr. xxx af 23. juni 1992 om  

 jobrotation og orlovsydelse til uddannelse og bekendtgørelse nr. yyy  

 af 23. juni 1992 om jobrotation og forældreorlovsydelse med  

 tilhørende vejledninger er der fastsat nærmere regler om  

 ordningerne.
 Arbejdsmarkedsstyrelsen har endvidere udarbejdet  

 (ansøgnings) blanketter m.v. til brug for administrationen af  

 ordningerne samt informationsmateriale.
Ordningerne har flere formål.
Orlovsydelse til  

 uddannelse  vil kunne understøtte virksomhedernes behov for  

 efter-/videreuddannelse af de ansatte samt give lønmodtagerne mulighed  

 for at deltage i uddannelse, både fagligt/erhvervsrettet og alment, og  

 på den måde medvirke til opkvalifisering af arbejdsstyrken.
Forældreorlovsydelsen  har til formål  

 at give småbørnsforældre mulighed for selv at passe deres  

 børn i en længere eller senere periode end den barselsorlov, som  

 man i øvrigt har ret til efter lov eller overenskomst.
Man kan derfor  

 ikke samtidig få barselsdagpenge eller løn under barsel i  

 forældreorlovsperioden.
 Jobrotationsprincippet om besættelse af  

 stillinger, som bliver ledige i orlovsperioden indgår som et  

 bærende element i begge ordninger, ligesom det gør det i  

 rotationsordningen for privatansatte (i forbindelse med VUS).
 Med henblik på at sikre en sammenhængende  

 arbejdsmarkedspolitisk indsats over for virksomhederne, de ledige samt de  

 ansatte forankres begge ordninger i AF som led i  

 aktiveringsbestræbelserne og som led i AF s (almindelige) service over  

 for virksomhederne og de arbejdssøgende.
 Begge ordninger er frivillige, dvs. et tilbud til  

 både lønmodtagere og arbejdsgivere, og inderholder derfor ikke  

 et retskrav på orlov.
Det er alene aftalen mellem lønmodtageren og  

 arbejdsgiveren, der kan gøres gældende som retslig forpligtende.  

 Aftalen indeholder kun de elementer, som der kan opnås enighed om  

 parterne imellem.
Dog skal AF påse, at der rent faktisk er truffet  

 en aftale, hvori indgår de nærmere vilkår for  

 tilbagevenden, jf. nedenfor.
 AF s vejledning.
På baggrund skal AF sikre, at der kan finde den  

 fornødne information og vejledning sted af såvel virksomhederne  

 og offentlige institutioner som de ansatte, der måtte ønske at  

 benytte sig af orlovsordningerne.
AF kan bistå virksomhederne og  

 offentlige institutioner med vejledning i forbindelse med  

 efter/videreuddannelse af de ansatte og med formidling af ledige til  

 orlovsstillingerne.
AF har således den generelle vejledningspligt  

i forbindelse med orlovsordningerne.
Arbejdsløshedskasserne  

skal vejlede egne medlemmer, påtagne/attestere ansøgningen,  

 jf. nedenfor, og drager omsorg for udbetaling af orlovsydelsen efter de  

 nærmere fastsatte retningslinier herom.
 Det er derfor også a-kassen, som i orlovsperioden  

 efter AF s godkendelse af orloven   skal sørge for, at der  

 løbende sker dokumentation for, at orlov fortsat holdes, jfr. § 11,  

 stk. 1, i begge bekendtgørelser.
 I den forbindelse henvises til Direktoratet for  

 Arbejdsløshedsforsikringens vejledninger om de  

 forsikringsmæssige aspekter af henholdsvis lov om  

 forældreorlovsydelse og lov om orlovsydelse til uddannelse.
 Hermed fastsættes følgende:
 1.
AF skal påse, at der foreligger dokumentation for  

 deltagelse i uddannelsen.
Dokumentation for deltagelse i uddannelse  

 foreligger, når uddannelsesinstitutionen på  

 ansøgningsblanketten har attesteret, at orlovspersonen er optaget  

 på uddannelsen.
 Uddannelsen afgrænses på tilsvarende  

 måde som ved godkendelse af uddannelsesydelse efter  

 bekendtgørelse nr. 403 af 30. maj 1989 om arbejdstilbud m.v.
Ved godkendelse af orlovsydelse til uddannelse skal AF  

 endvidere påse, at beskæftigelseskravene er opfyldt, jf. §  

 3 i bekendtgørelse om orlovsydelse til uddannelse.
Dokumentation  

 foreligger, når lønmodtageren på  

 ansøgningsblanketten på tro og love har erklæret  

 dette.
Ved godkendelse af forældreorlovsydelse skal  

 AF påse, at dokumentation for børn i alderen 0 til og med 8  

 år foreligger.
Alderskravet skal være opfyldt i hele  

 orlovsperioden.
Dokumentation foreligger, når  

 lønmodtageren/orlovspersonen på ansøgningen har oplyst  

 barnets cpr.nr.
Lønmodtageren skal endvidere på tro og love  

 erklære, at orlov holdes for at passe barnet, og at barnet ikke  

 benytter offentligt dagtilbud i strid med § 2 i bekendtgørelse om  

 forældreorlovsydelse.
 2.
 AF påser, at orlovsperioden opfylder  

 varighedsbetingelserne, d.v.s. mindst 4 og højst 36 uger ved  

orlovsydelse til uddannelse  og mindst 13 og højst 36 uger ved  

forældreorlovsydelse.
 3.
AF skal påse, at der mellem arbejdsgiveren og  

 lønmodtageren er aftalt nærmere vilkår for  

 tilbagevenden til arbejdsladsen, hvilket skal fremgå af  

 ansøgningen.
AF skal ikke godkende aftalen som sådan, hvorfor  

 det ikke er nødvendigt at AF ser eller er i besiddelse af  

 aftalen.
 4.
 Arbejdsgiveren skal på tro og love på  

 ansøgningen erklære, at der ikke foretages afskedigelser af  

 (ordinært) ansatte med det formål at aflønne den ledige,  

 jf. nedenfor om besættelse af den ledige stilling, og at den ledige  

 ikke ansættes med andre offentlige løntilskud, d.v.s. efter lov  

 ATB, efter lov om kommunal beskæftigelsesindsats og bistandslovens §  

 43, stk. 8.
 5.
 A-kassen skal for begge ordningers vedkommende på  

 ansøgningsblanketten attestere, at lønmodtageren opfylder  

 kravene om medlemskab og dagpengeret.
 Vedrørende orlovsydelse til uddannelse skal  

 a-kassen endelig attestere, at lønmodtageren har været medlem af  

 en a-kasse i mindst 7 år.
 6.
 Når AF har påset, at betingelserne for orlov  

 er opfyldt, herunder at der er sket genbesættelse af den ledigblevne  

 stilling, godkender AF ansøgningen og fremsender kopi til a-kassen,  

 lønmodtageren og arbejdsgiveren.
 7.
AF skal endvidere påse, at orlovsstillingen bliver  

 besat med en dagpengeberettiget ledig med mindst samme timetal som  

 lønmodtageren.
AF skal underrette den lediges a-kasse om  

 ansættelsen, fordi den ledige må give afkald på evt.  

 supplerende dagpenge.
 Den lediges a-kasse skal overfor AF bekræfte  

 medlemskab og dagpengeret.
 I den forbindelse kan AF formidle arbejdskraft til ledige  

 orlovsstillinger   hvis arbejdsgiveren ønsker dette   som led i AF s  

 almindelig service over for virksomhederne.
Specielt vedrørende forældreorlov  

 bemærkes her, at en person, der er ansat i et barselsvikariat, ikke  

 behøver at afbryde vikariatet, men kan fortsætte i  

 forældreorlovsstillingen, hvis pågældende i øvrigt  

 opfylder betingelserne herfor.
Dette betyder, at pågældende skal  

 have været ledig og dagpengeberettiget umiddelbart forud for  

 barselsvikariatets påbegyndelse.
 8.
 Arbejdsgiveren indsender hver måned til AF kopi  

 af lønanvisninger for den "ledige" som dokumentation  

 for, at vedkommende fortsat er ansat.
 Hvis der ikke er udbetalt løn i perioden på  

 grund af sygdom, barsel eller ferie m.v., skal arbejdsgiveren i stedet  

 meddele AF dette.
 Modtager AF ikke kopi af lønanvisningen senest  

 efter den 5. hverdag i måneden, skal AF skriftligt rykke  

 arbejdsgiveren for lønanvisningen og gøre opmærksom  

 på, at arbejdsgiveren ved fortsat manglende dokumentation forpligtes  

 til at betale orlovsydelsen for den del af perioden, hvor stillingen er  

 ubesat.
 Arbejdsgiveren har en frist på 8 dage til at  

 fremsende den fornødne dokumentation.
 9.
 Hvis stillingen bliver ledig i orlovsperioden, skal  

 arbejdsgiveren straks, dvs. uden ugrundet ophold, genbesætte  

 stillingen med en dagpengeberettiget ledig.
Den under punkt 8. anførte procedure  

 vedrørende indsendelse af lønanvisning og rykning af  

 arbejdsgiveren vil dog i praksis kunne medføre, at der vil kunne  

 gå op til 6 uger før en ledigbleven stilling er genbesat.
Her  

 tænkes f. eks. på situationen, hvor den "ledige"  

 forlader arbejdspladsen uden varsel.
 10.
Hvis stillingen ikke genbesættes, bliver  

 arbejdsgiveren forpligtet til at betale orlovsydelsen for den del af  

 orlovsperioden, hvor der ikke er sket genbesættelse, i det omfang den  

 manglende genbesættelse ikke skyldes AF s forhold.
Dette  

 indebærer, at arbejdsgiveren kan blive Hvis stillingen bliver genbesat inden 6 uger, skal  

 arbejdsgiveren dog ikke betale ydelsen for den periode, hvor stillingen har  

 været ubesat.
 Arbejdsgivere skal udfolde alle rimelige  

 bestræbelser for at søge stillingen genbesat, jf. punkt 9,  

 herunder f. eks. anmode AF om at formidle en ledig, hvis arbejdsgiveren ikke  

 selv kan besætte stillingen.
 AF træffer afgørelse om, fra hvilken dato  

 arbejdsgiveren er forpligtet at betale orlovsydelsen og Af meddeler  

 arbejdsgiveren dette.
 Orlovsydelsen indbetales til AF med det fulde  

 bruttobeløb efter § 7 i bekendtgørelse om orlovsydelse til  

 uddannelse og § 8 i bekendtgørelse om forældreorlovsydelse,  

 d.v.s. uden fradrag for andre indtægter og skattetræk.
 11.
 Meddeler arbejdsgiveren, at stillingen er genbesat med en  

 ny ledig, skal AF påse, at den ledige opfylder kravene om medlemskab af  

 kassen og dagpengeret, jf. under punkt 7.
 12.
 AF underretter a-kassen om alle forhold af betydning for  

 udbetalingen af ydelsen.
 Efter § 11, stk. 2, i begge bekendtgørelser skal  

 a-kassen meddele AF, hvis udbetalingen af orlovsydelsen stoppes, hvorefter AF  

 betragter ordningen som ophørt.
 13.
 Afgørelser, truffet af AF, vedrørende  

 forældreorlovsydelse og orlovsydelse til uddannelse er endelige og kan  

 ikke indbringes for arbejdsmarkedsstyrelsen.
 14.
 Klager over udbetalingen af ydelserne henvises til  

 a-kassen.
 15.
Cirkulæret har virkning fra 1. juli 1992, hvor  

 lovene også træder i kraft.
Lovene gælder til 1. juli 1994,  

 og det seneste tidspunkt for aftale om orlov er den 30. september 1993.
