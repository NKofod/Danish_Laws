 I medfør af § 3, stk. 2, i lov nr. 131 af 13. april 1954 om udførsel og  

 indførsel af levende dyr m.v. fastsættes herved fælgende bestemmelser til  

 imødegåelse af indslæbning af smitsomme husdyrssygdomme.
§ 1 Stk. 1.  Det er forbudt her til landet at indføre  

 fiskemel og sildemel samt andre fiskeprodukter, der anvendes til foder- eller  

 gødningsbrug, herunder tørret fisk, såvel som enhver blanding, hvori sådanne  

 varer indgår.
Forbudet omfatter ikke fiskeolier.
 Stk. 2.  Det i stk. 1 nævnte forbud omfatter også  

 krebsdyr, skaldyr, pighuder o. lign. i tørret, formalet eller uformalet stand  

 samt enhver blanding, hvori sådanne varer indgår.
§ 2 Stk. 1.  Uanset bestemmelserne i § 1 kan  

 veterinærdirektoratet meddele tilladelse til indførsel af de nævnte varer på  

 betingelse af, at varen under veterinærpolitiets tilsyn straks efter  

 ankomsten her til landet føres direkte til en autoriseret destruktionsanstalt  

 til sterilisering efter nærmere af veterinærdirektoratet fastsatte regler.  

 Omkostningerne herved er det offentlige uvedkommende.
 Stk. 2.  For så vidt angår varer, om hvilke det over for  

 veterinærdirektoratet dokumenteres, at de er fremstillet i Norge, Island  

 eller på Færøerne, og som derfra indføres direkte her til landet, vil kravet  

 om sterilisering efter veterinærdirektoratets nærmere bestemmelse kunne  

 frafaldes.
§ 3 Denne bekendtgørelse træder straks i kraft.
 Landbrugsministeriet, den 6. maj 1957.
J.
Smørum.
/Vald.
Hornslet.
