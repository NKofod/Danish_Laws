Tildeling af warrents som led i ansættelsesforhold -  

 Erhvervelsestidspunkt Klagen vedrører spørgsmålet  

 om erhvervelsestidspunktet for warrants tildelt som led i ansættelsesforhold.
Landsskatterettens afgørelse Skatteankenævnet har  

 foretaget skatteansættelsen for indkomstårene 1999 og 2000 på grundlag af, at  

 erhvervelsestidspunktet for de tildelte warrants anses at være  

 udnyttelsestidspunktet.
Landsskatteretten ændrer den påklagede ansættelse  

 således, at ansættelsestidspunktet anses at være tidspunktet for indgåelse af  

 aftale herom.
Sagens oplysninger Klageren blev i 1996 ansat i  

 B A/S, hvor han blev ansvarlig for research and development.
I forbindelse med klagerens  

 ansættelse blev der 1. oktober 1996 indgået aftale mellem klageren og B ApS,  

 i  

 henhold til hvilken klageren er berettiget til at købe nominelt 50.000 kr.  

 nyudstedte aktier á 1 kr. i selskabet.
Købsprisen er aftalt til kurs 8,  

 hvorved  

 købsprisen bliver 400.000 kr.
 Den præcise ordlyd af  

 aftalen, hvori klageren benævnes "the recipient" og B A/S benævnes  

 "the company" er som følger:
"1. Description By this agreement the company  

 issues a personal share option to the recipient as described.
(...) 4. Option size and price The option gives the  

 recipient the right to purchase 50.000 nominal shares each of a nominal value  

 of 1 Dkr. in the company.
The option gives the recipient the rigt to purchase  

 these shares in the company at the price of 8 Dkr. per nominal share, i.e.  

 400,000 Dkr.
The shares will be newly issued shares when the option is  

 executed.
(...) 6. Dividend and bonus.
When dividend is given to the  

 share holders, the recipient will be paid a bonus.
The size of the bonus  

 corresponds to the dividend of the number of shares of this agreement.
The  

 bonus will be paid yearly as soon as possible after the dividend has been  

 agreed by the shareholders.
If the bonus such calculated is below 10,000 Dkr.  

 it is not to be paid.
No bonus will be paid after 1. July 1999.
(...) 8. Conditions and Obligations The company issues to the  

 recipient the option to buy shares in company under the following conditions:
 The option can only be  

 executed if the recipient is employee of the company.
The option can not be  

 executed before 1 July 1999 If the company decides to  

 dismiss the recipient after 1 July 1998, but before 1 July 1999 the company  

 will compensate the recipient with an amount equal to the value of the  

 option,  

 using the principle of internal value of the company, calculated by the  

 company  

 accountant based on date of dismissal.
 The option expires 1 July  

 2001.
(...)" I 1998 blev B A/S fusioneret  

 med selskabet C A/S som fortsættende selskab.
Aktionærerne i B A/S fik  

 tildelt  

 aktier i forholdet 1 gammel til 4 nye aktier i det fortsættende selskab, der  

 skiftede navn til B A/S.
 Den 5. februar 1999 har  

 klageren indgået en aftale med B A/S, hvorefter klageren kunne tegne nominelt  

 5.000 aktier til en pris af 100.000 kr.
Den 22. april 1999 har  

 klageren og selskabet aftalt et tillæg til aftalen af 1. oktober 1996 som  

 følge  

 af fusionen mellem B A/S og C A/S.
Bl.a. følgende fremgår heraf:
"1. Description By this agreement the company  

 confirms the issuance of a personal share option to the recipient as  

 described  

 in the agreement of 1 October 1996 which is attached as an appendix to this  

 present  

 agreement.
(...) The effective commencement  

 date of the option is stille 1 October 1996.
 The agreement of 1 October 1996 between A and B A/S shall hereinafter  

 remain in force apart from the amendmends appearing from Clause 2 below.
2. Option size and price Clause 4 in the agreement of  

 1 October 1996 shall be replaced by the following:
The option gives the  

 recipient the right to purchase nominally 200,000 shares, each of at nominal  

 value of DKK 1 (one), in the company.
The option gives the recipient the  

 right  

 to purchase these shares in the company at the price of DKK 2 (two) per  

 nominal  

 share, i.e.
DKK 400,000. The shares will be newly issued shares when the  

 option  

 is executed.
(...)" I september 1999 blev B A/S  

 købt af det amerikanske selskab D.
Overtagelsen sker gennem en skattefri  

 aktieombytning efter aktieavancebeskatningslovens § 13, og er godkendt af  

 Told-  

 og Skattestyrelsen den 28. september 1999.
 Klageren udnyttede begge  

 tegningsretter den 24. september 1999, og tegnede 205.000  

 stk. aktier i B A/S.
 Den 29. september 1999 blev  

 de erhvervede aktier i B A/S ombyttet med aktier i det amerikanske selskab.  

 Ombytningsforholdet var således, at aktionærerne i B A/S pr. nominel 1 kr.  

 fik  

 0,166577052 D aktier.
 I 2000 er D blevet spaltet,  

 således at aktionærerne fik 2 nye aktier for hver gammel aktie i D.
Skatteankenævnets afgørelse Den personlige indkomst for  

 indkomståret 1999 er forhøjet med 2.697.500 kr., idet personalegode i form af  

 warrants er anset for skattepligtig efter ligningslovens § 16 for warrants i  

 henhold til aftale af 1. oktober 1996 med 2.688.000 kr. og for warrant i  

 henhold til aftale af 5. februar 1999 med 9.500 kr.. For indkomståret 2000 er  

 kapitalindkomsten forhøjet med 14.921.455 kr. vedrørende afståelse af aktier  

 med ejertid under 3 år.
 Under henvisning til  

 ligningsvejledningen for 1996, afsnit A.B.1.11, S.G.1.2, Rapport fra  

 arbejdsgruppen  

 om medarbejderaktier (Skatteministeriet; Told- og Skattestyrelsen 14.  

 december  

 2001), afsnit 5.1.1, TfS 2001.588, TfS 2001.591 artikel af Bodil V.  

 Christiansen, RR.2002.03.0018 artikel af Mette Langborg Christiansen,  

 funktionærlovens § 17 a og aftalelovens § 36 er det skatteankenævnets  

 opfattelse, at skatteansættelsen er i overensstemmelse med den hidtidige  

 praksis på området.
 Eftersom betingelserne om, at  

 warranten eller optionen har en ikke uvæsentlig værdi på  

 tildelingstidspunktet  

 og tildelingen af warrants eller optioner med en værdi, skyldes en tidligere  

 arbejdsindsats, som med tildelingen belønnes, ikke anses at være opfyldt i  

 nærværende sag, kan der ikke ske beskatning allerede på  

 tildelingstidspunktet.
Ud over, at Novo-dommen alene  

 vil vedrøre situationer, hvor disse betingelser er opfyldt, må det i øvrigt  

 bemærkes, at dommen er indbragt for Højesteret, hvorfor resultatet ikke  

 nødvendigvis  

 er endeligt.
Da de underliggende incitamentsprogrammer ikke er  

 sammenlignelige,  

 ønsker skatteankenævnet ikke at afvente den endelige afgørelse i Novo-dommen.
Klagerens påstand og argumenter Repræsentanten har principalt  

 nedlagt påstand om, at de tildelte warrants anses for retserhvervet 1.  

 oktober  

 1996, og at værdien på denne dato skal beskattes som lønaccessorie, jf.  

 ligningslovens § 16, og at aktierne afstået i indkomståret 2000 derfor er  

 ejet  

 i over tre år.
Repræsentanten har subsidiært nedlagt påstand om, at de  

 warrants, der tildeles ifølge aftale af 1. oktober 1996, skal anses for  

 løbende  

 retserhvervet frem til 1. juli 1998, hvor samtlige tildelte warrants er  

 endeligt retserhvervet, og at aktiernes ejertid regnes fra  

 retserhvervelsestidspunktet og beskattes som aktieindkomst eller  

 kapitalindkomst  

 afhængig af ejertid.
Repræsentanten har mere subsidiært nedlagt påstand om,  

 at  

 de warrants, der tildeles ifølge aftale af 1. oktober 1996, skal anses for  

 løbende retserhvervet frem til 1. juli 1999, hvor samtlige tildelte warrants  

 er  

 endeligt retserhvervet, og at aktiernes ejertid regnes fra  

 retserhvervelsestidspunktet  

 og beskattes som aktieindkomst eller kapitalindkomst afhængig af ejertid.
 Til støtte for den principalt  

 nedlagte påstand har repræsentanten bl.a. anført, at udgangspunktet for  

 beskatning af warrants (tegningsretter), der ikke er omfattet af  

 ligningslovens  

 § 28, er udgangspunktet, at disse beskattes på retserhvervelsestidspunktet,  

 jf.  

 ligningslovens § 16.
I praksis anses endelig  

 retserhvervelse som udgangspunkt for at ske på tildelingstidspunktet, dvs. på  

 det tidspunkt, hvor medarbejderen efter aftalen får tildelt sine warrants.  

 Det  

 har dog hidtil været antaget i praksis, at såfremt erhvervelsen er betinget  

 af  

 medarbejderens fortsatte ansættelse, skal beskatningstidspunktet udskydes til  

 det tidspunkt, hvor det ligger klart, om betingelsen er opfyldt, jf.
TfS  

 1993.332 LSR.
Denne praksis er baseret på  

 et synspunkt om, at sådanne suspensive betingelser om fortsat ansættelse er  

 lovlig i ansættelsesretlig og aftaleretlig henseende.
Imidlertid har  

 Højesteret  

 ved dom af 11. marts 2004 statueret, at betingelser om fortsat ansættelse i  

 relation til at udnytte tildelte optioner og warrants ikke kan gøres gældende  

 overfor funktionærer, idet dette strider imod funktionærlovens § 17 a,  

 hvorfor  

 betingelsen om fortsat ansættelse blev kendt ugyldig i henhold til  

 funktionærlovens § 21. Det fremgår af dommen, at betingelsen om fortsat  

 ansættelse ligeledes er i strid med aftalelovens § 36.
 Sø- og Handelsretten er i  

 afgørelse af 1. februar 2002, Song Networks, kommet til samme resultat, og  

 der  

 henvises derudover til Sø- og Handelsrettens dom af 21. februar 2003.
 På grundlag af disse domme må  

 det konstateres, at arbejdsgiveren ikke kan tage allerede tildelte aktier  

 eller  

 rettigheder til at tegne sådanne fra medarbejderen i forbindelse med  

 fratræden,  

 men at medarbejderen har et krav på naturalopfyldelse ved warrants betingede  

 af  

 fortsat ansættelse.
Klageren var omfattet af  

 funktionærloven under sin ansættelse hos B A/S.
Betingelsen om fortsat  

 ansættelse 1. juli 1999 som forudsætning for anvendelsen af aftalen er derfor  

 ikke gyldig.
Klageren har således retserhvervet samtlige warrants allerede  

 ved  

 tildelingen, idet der ikke bestod usikkerhed om aftalens gennemførsel.
Der henvises til TfS 2002.354  

 til støtte for, at "sign-on" beløb retserhverves ved underskrift af  

 kontrakten herom.
En "sign-on" bonus er i sagens natur en bonus,  

 der  

 tildeles som vederlag for at tiltræde.
Det forekommer alene af den grund  

 meget  

 vanskeligt at hævde, at den retserhverves på et andet tidspunkt end  

 tiltrædelsestidspunktet.
Den retsstiftende kendsgerning er, at der faktisk  

 sker  

 en tiltræden.
Klageren tiltrådte sin stilling den 1. oktober 1996 og opfyldte  

 dermed betingelsen.
Alle ydelser af en vis værdi,  

 der efter aftale eller sædvane flyder fra arbejdsgiver til funktionæren, er  

 som  

 udgangspunkt omfattet af funktionærlovens § 17 a.
Der har i retspraksis været  

 lagt vægt op, om ydelsen har en vis størrelse i forhold til den faste løn.  

 Værdien af klagerens warrants udgjorde ca. 20 % af hans årsløn på  

 tildelingstidspunktet.
Der henvises i denne forbindelse til UfR 1951.560 H og  

 Funktionærret, 2. udg. 1998, s. 502.
 Endvidere var det parternes  

 intentioner, at de tildelte warrants blev retserhvervet ved tildelingen,  

 hvilket understøttes af, at klageren ifølge aftalen oppebar fuld udbytteret  

 fra  

 tildelingstidspunktet på lige fod med de daværende aktionærer.
 Til støtte for den subsidiært  

 nedlagte påstand har repræsentanten bl.a. anført, at B A/S frem til 30. juni  

 1998 under henvisning til pkt. 8, nr. 3, i aftalen af 1. oktober 1996 ensidig  

 kunne fratage klageren de tildelte warrants uden nogen form for kompensation,  

 såfremt der bortses fra de funktionær- og aftaleretlige forhold.
Fra 1. juli 1998 kunne  

 klageren ikke afskediges uden kompensation med et beløb svarende til  

 markedsværdien  

 af de tildelte warrants på fratrædelsestidspunktet.
Efter 1. juli 1998  

 herskede  

 der således ikke usikkerhed om, at klageren var berettiget enten til fuld  

 kompensation for sine warrants til markedsværdi eller ret til udnyttelse af  

 disse.
Der var således ikke længere risiko for, at klageren kunne miste sine  

 warrants eller værdien heraf.
 Der henvises til støtte  

 herfor til TfS 1995.197 LR og bindende forhåndsbesked af 22. februar 2000,  

 j.nr. 99/99-4330-00085, som ikke er offentliggjort.
 I så fald er retserhvervelsen  

 sket løbende fra tildelingen til det tidspunkt, hvor alle warrants eller  

 værdien heraf ikke kan mistes, dvs. med 1/21 om måneden i perioden fra 1.  

 oktober 1996 til 1. juli 1998.
 Til støtte for den mere  

 subsidiært nedlagte påstand har repræsentanten bl.a. anført, at det er  

 ubestridt,  

 at alle tildelte warrants senest retserhverves den 1. juli 1999. Jævnfør  

 principperne i funktionærloven skal retserhvervelsen således ske med 1/33 om  

 måneden i perioden fra 1. oktober 1996 til 1. juli 1999.
Landsskatterettens bemærkninger og begrundelse Den omhandlede aftale om  

 tegningsret af 1. oktober 1996 må under henvisning til Højesterets dom af 11.  

 marts 2004 anses for omfattet af funktionærlovens § 17 a, hvorfor  

 aftalevilkåret om, at tegningsretten alene kan anvendes, såfremt klageren er  

 ansat på udnyttelsestidspunktet, må anses for ugyldigt.
 Idet der ikke i aftalen er  

 andre betingelser for klagerens udnyttelse af tegningsretten, som kan  

 medføre,  

 at klagerens erhvervelse af tegningsretten kan anses for udskudt, kan retten  

 tiltræde, at klageren anses for at have erhvervet tegningsretten ved  

 indgåelse  

 af aftalen herom den 1. oktober 1996.
 Den påklagede ansættelse  

 ændres derfor i overensstemmelse med den principalt nedlagte påstand for så  

 vidt angår beskatningen af de ved aftale af 1. oktober 1996 erhvervede  

 warrants.
