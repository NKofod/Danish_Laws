Bekendtgørelse om systemrevisionens  

 gennemførelse i fælles datacentraler på forsikrings- og  

 pensionsområdet I medfør af § 179, stk. 6, og § 260, stk. 3, i lov  

 om forsikringsvirksomhed, jf. lovbekendtgørelse nr. 417 af 3. juni  

 1999 fastsættes:
Kapitel 1 Indledende bestemmelser § 1. Bekendtgørelsen finder anvendelse for  

 fælles datacentraler, som udfører væsentlige  

 edb-driftsopgaver for forsikringsselskaber eller pensionskasser.  

 Bekendtgørelsen finder ikke anvendelse for virksomheder, som er  

 omfattet af bekendtgørelse om revisionens gennemførelse i  

 finansielle virksomheder og finansielle koncerner.
 Stk. 2. Ved systemrevision forstås revision af:
1)	generelle edb-kontroller i virksomheden, 2)	edb-baserede brugersystemer, som datacentralerne tilbyder  

 forsikringsselskaber og pensionskasser, og 3)	edb-systemer, der tilbydes til udveksling af data med  

 andre.
 § 2. Revisionen, som nævnt i § 1,  

 stk. 2, skal foretages i overensstemmelse med god revisionsskik.
Kapitel 2 Den valgte systemrevisor § 3. I de i § 1, stk. 1, nævnte  

 datacentraler vælger den øverste myndighed en statsautoriseret  

 revisor til varetagelse af opgaverne i §§ 4 og 5. Virksomheden afholder  

 omkostningerne ved systemrevisonen.
Stk. 2. Den valgte systemrevisor vælges for et år  

 ad gangen.
Senest en måned efter valget skal der ske anmeldelse herom  

 til Finanstilsynet.
Stk. 3. Den valgte systemrevisor er berettiget til at  

 kræve de oplysninger, som er nødvendige for hans arbejde i  

 virksomheden.
Herunder har den valgte systemrevisor adgang til  

 bestyrelsesprotokollen.
Stk. 4. Den valgte systemrevisor har altid ret til at deltage  

 i bestyrelsesmøder under behandling af sager, der har betydning for  

 systemrevisionen.
Den valgte systemrevisor har pligt til at deltage i  

 bestyrelsens behandling af pågældende sager, såfremt det  

 ønskes af blot ét bestyrelsesmedlem.
 Stk. 5. Årsregnskabslovens bestemmelser om revisionens  

 pligt til at besvare spørgsmål på et selskabs  

 generalforsamling finder tilsvarende anvendelse for den valgte systemrevisor  

 på virksomhedens generalforsamling.
§ 4. Det påhviler den valgte systemrevisor  

 at foretage den i § 1, stk. 2, nævnte systemrevision,  

 herunder at påse, at 1)	datacentralens systemer er i overensstemmelse med gældende  

 lovgivning vedrørende forsikringsselskaber og pensionskasser, 2)	sikkerheds-, kontrol- og revisionsbehov tilgodeses i  

 tilstrækkeligt omfang ved udvikling, vedligeholdelse og drift af  

 datacentralens systemer, og at 3)	datacentralens forretningsgange, der har relation til tilsluttede  

 forsikringsselskaber og pensionskasser, er betryggende i sikkerheds- og  

 kontrolmæssig henseende.
 Stk. 2. Den valgte systemrevisor skal medvirke til en  

 koordineret systemrevisionsmæssig indsats med revisionen i tilsluttede  

 forsikringsselskaber og pensionskasser.
§ 5. Den valgte systemrevisor skal løbende  

 føre en særskilt revisionsprotokol, der skal fremlægges  

 på ethvert bestyrelsesmøde.
Enhver protokoltilførsel skal  

 underskrives af bestyrelsen og den valgte systemrevisor.
Stk. 2. I den valgte systemrevisors protokol skal der afgives  

 beretning om den gennemførte systemrevision samt konklusionerne  

 herpå.
Der skal desuden redegøres for alle forhold, der har  

 givet anledning til væsentlige bemærkninger.
 Stk. 3. I den valgte systemrevisors protokol skal det  

 endvidere oplyses, hvorvidt han under sit arbejde har modtaget alle de  

 oplysninger, han har anmodet om.
 Stk. 4. Ved hvert kalenderårs afslutning udarbejder den  

 valgte systemrevisor et protokollat til virksomhedens bestyrelse.  

 Protokollatet sendes til Finanstilsynet inden udgangen af januar måned  

 det følgende år.
Stk. 5. Protokollatet skal indeholde erklæringer om,  

 hvorvidt 1)	systemrevisionen er blevet udført i overensstemmelse med god  

 revisionsskik, 2)	den valgte systemrevisor opfylder de i lovgivningen indeholdte  

 habilitetsbetingelser, 3)	den valgte systemrevisor har fået alle de oplysninger, den  

 valgte systemrevisor har anmodet om, 4)	de anførte systemrevisionsopgaver er udført  

 ifølge denne bekendtgørelse, 5)	den samlede data-, system- og driftssikkerhed må anses for  

 betryggende.
 Stk. 6. De i stk. 5 nævnte erklæringer, skal  

 inden udgangen af januar måned det følgende år sendes til  

 de tilsluttede forsikringsselskabers og pensionskassers direktion til  

 forelæggelse for bestyrelsen.
Kapitel 3 Tavshedspligt og tilsyn § 6. Bestemmelserne om tavshedspligt i lov om  

 forsikringsvirksomhed finder tilsvarende anvendelse for den valgte  

 systemrevisor.
 Stk. 2. Bestemmelsen i stk. 1 er ikke til hinder for, at  

 den valgte systemrevisor efter anmodning fra vedkommende forsikringsselskaber  

 og pensionskassers revisorer kan afgive oplysninger om revisionsmæssige  

 forhold, som er fælles for flere forsikringsselskaber og  

 pensionskasser, eller oplysninger, der kun vedrører de  

 pågældende forsikringsselskaber og pensionskasser.
 § 7. Finanstilsynet kan pålægge den  

 valgte systemrevisor at give oplysninger om virksomhedens forhold.
Kapitel 4 Straffebestemmelser og ikrafttræden § 8. Overtrædelse af bestemmelserne i  

 § 2, § 3 stk. 1-2, § 4, § 5, § 6, stk.1 straffes med  

 bøde.
