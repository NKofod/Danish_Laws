Fremsat den 12. november 2002 af  

 Keld Albrechtsen (EL) og Pernille Rosenkrantz  

 -Theil (EL) Forslag til Lov om ændring af lov om byfornyelse (Opførelse af nye boliger ved sammenlægninger  

 under byfornyelse) § 1 I lov om byfornyelse, jf. lovbekendtgørelse nr. 135 af 1. marts  

 2001, som ændret ved lov nr. 145 af 25. marts 2002 og lov nr. 424 af 6.  

 juni 2002, foretages følgende ændringer:
 1. I § 9, stk. 1, nr. 1, indsættes efter »nedslidt«: », jf. dog § 9 a  

«.
 2. I § 9, stk. 1, nr. 2, indsættes efter »omfang«: », jf. dog §  

 9 a «.
 3. Efter § 9 indsættes som ny paragraf:
»§ 9 a.
Medfører kommunalbestyrelsens beslutning, at  

 boliger sammenlægges, skal kommunalbestyrelsen sikre, at der  

 opføres en bolig af tilsvarende størrelse som erstatning for  

 den nedlagte bolig. « § 2 Stk. 1. Loven træder i kraft den 1. juli 2003.
 Stk. 2. Loven har virkning for beslutninger, der  

 træffes af kommunalbestyrelsen, jf. § 9, fra den 12. november 2002.
Bemærkninger til lovforslaget Almindelige bemærkninger Baggrund for lovforslaget I forbindelse med byfornyelsen har kommunerne nedlagt  

 mange små lejligheder.
Kommunerne har åbent erkendt, at der  

 ønskes et anderledes sammensat skattegrundlag, og det vil sige, at  

 studerende, pensionister og andre svage indkomstgrupper ikke er interessante.  

 Når lejlighederne sammenlægges efter renoveringen, stiger  

 huslejen, og små lejemål forsvinder.
De ikke ønskede  

 presses ud af den gamle boligmasse, og mange sluses over i det almene  

 byggeri, hvilket medfører skæve beboersammensætninger, der  

 belaster mange almene boligafdelinger.
De byfornyede ejendomme bebos af folk  

 med højere indkomster.
Denne asociale problemeksport praktiseres  

 især af Københavns Kommune, der allerede har nedlagt omkring  

 5.000 mindre lejemål og har planer om at nedlægge yderligere ca.  

 15.000.
 Forslagsstillerne ønsker selvfølgelig, at  

 byfornyelsen udbygges og styrkes rent økonomisk, men baggrunden for  

 forslaget er, at kommunerne skal tænke i alternative baner, samtidig  

 med at kommunerne skal agere solidarisk og løse problemerne også  

 for de mindre ressourcestærke borgere.
Lovforslagets indhold Det foreslås, at der i den gældende lov om  

 byfornyelse tilføjes en bestemmelse, der forpligter  

 kommunalbestyrelsen til at sikre, at der bygges nye, tilsvarende boliger ved  

 sammenlægning af mindre boliger i forbindelse med byfornyelse.
Bemærkninger til lovforslagets enkelte  

 bestemmelser Til § 1 Til nr. 1-3 Efter de gældende bestemmelser i kapitel 3  

 træffer kommunalbestyrelsen beslutning om bygningsfornyelse.
Det  

 foreslås, at kommunalbestyrelsen ved godkendelse af sammenlægning  

 af mindre boliger forpligter sig til at sikre, at der bygges boliger af  

 tilsvarende størrelse i kommunen til erstatning for de boliger, der  

 nedlægges.
Til § 2 Loven foreslås at træde i kraft den 1. juli  

 2003. For at modvirke, at kommunalbestyrelsen i perioden fra lovforslagets  

 fremsættelse til lovens ikrafttræden foretager godkendelser af  

 sammenlægning af boliger med henblik på at undgå at skulle  

 opføre tilsvarende boliger, foreslås det, at loven får  

 virkning for kommunalbestyrelsens beslutninger, der træffes efter  

 lovforslagets fremsættelse.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om byfornyelse.  

 (Opførelse af nye boliger ved sammenlægninger under  

 byfornyelse).
(Lovforslag nr.
L 86).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende  

 lovbestemmelser Gældende formulering Lovforslaget 9. Kommunalbestyrelsen kan for en eller flere ejendomme  

 træffe beslutning om:
§ 1 I lov om byfornyelse, jf. lovbekendtgørelse nr. 135  

 af 1. marts 2001, som ændret ved lov nr. 145 af 25. marts 2002 og lov  

 nr. 424 af 6. juni 2002, foretages følgende ændringer:
 1)	Ombygning og istandsættelse af beboelse, der er  

 væsentligt nedslidt.
 1. I § 9, stk. 1, nr. 1, indsættes efter »nedslidt«: », jf. dog § 9 a  

«.
2)	Ombygning og istandsættelse af bygninger, der helt eller  

 delvis indeholder privat erhverv, såfremt foranstaltningerne sker af  

 hensyn til den umiddelbart tilgrænsende beboelse.
Foranstaltningerne  

 kan kun omfatte arbejder på klimaskærmen samt etablering af  

 tidssvarende opvarmning.
Bestemmelsen finder ikke anvendelse på  

 bygninger, som er offentligt ejede, eller hvor det offentlige har en ikke  

 uvæsentlig indflydelse på driften, medmindre bygningen indeholder  

 beboelse i væsentligt omfang.
 2. I § 9, stk. 1, nr. 2, indsættes efter »omfang«: », jf. dog § 9 a  

«.
 3)	Etablering af beboelse ved inddragelse af uudnyttede arealer i  

 bygninger, der er omfattet af en beslutning efter dette kapitel.
 4)	Opførelse af mindre tilbygninger med henblik på  

 etablering af wc eller bad i bygninger, hvor de enkelte boliger ikke  

 indeholder wc eller bad, samt opførelse af mindre bygninger til brug  

 for tekniske installationer el. lign.
5)	Ombygning af privat erhverv til beboelse, såfremt erhvervet er  

 nedlagt og genanvendelse til erhvervsformål må anses for  

 udelukket, og såfremt bygningen skønnes egnet til at blive  

 ombygget inden for en rimelig økonomisk ramme.
I bygninger, hvor der  

 ikke er beboelse, eller hvor beboelse udgør en mindre del, er det  

 endvidere en betingelse, at bygningen skønnes bevaringsværdig.  

 Bestemmelsen finder ikke anvendelse på bygninger, der senest har  

 været anvendt til offentligt formål, eller hvor det offentlige  

 har haft en ikke uvæsentlig indflydelse på driften.
 6)	Tilvejebringelse af fællesarealer og fællesanlæg  

 for en eller flere ejendomme, herunder for ejendomme, der ikke indeholder  

 beboelse, samt sikring af vedligeholdelse og drift af sådanne  

 anlæg.
7)	Nedrivning af bygninger, der helt eller delvis indeholder beboelse,  

 når nedrivningen er begrundet i a)	bygningens fysiske tilstand eller b)	hensynet til at skaffe rimelig adgang til lys, luft, opholds- eller  

 friarealer for den eksisterende boligbebyggelse beliggende i umiddelbar  

 tilknytning til det ryddede areal.
 8)	Nedrivning af privat erhverv, når nedrivningen er begrundet i  

 de i nr. 7, litra b, nævnte hensyn eller i, at bygningens fysiske  

 tilstand er til gene for den umiddelbart tilgrænsende beboelse.  

 Bestemmelsen finder ikke anvendelse på bygninger, der senest har  

 været anvendt til offentligt formål, eller hvor det offentlige  

 har haft en ikke uvæsentlig indflydelse på driften.
 9)	Nybyggeri af boliger i begrænset omfang til erstatning af  

 bygninger, der nedrives efter nr. 7 eller 8. Nybyggeri kan kun  

 opføres, hvis de skønnede omkostninger til ombygning og  

 istandsættelse af de nedrevne bygninger ville overstige et af by- og  

 boligministeren fastsat niveau.
 Stk. 2. Inden for den tildelte investeringsramme til  

 bygningsfornyelse, jf. § 91, skal kommunalbestyrelsen i almindelighed  

 først søge gennemført bygningsfornyelse af beboelse, som  

 efter kommunalbestyrelsens vurdering er mest nedslidt.
Stk. 3. Kommunalbestyrelsen kan kun træffe  

 beslutning efter stk. 1, såfremt kondemnable forhold og  

 sikkerhedsmæssige mangler er afhjulpet eller afhjælpes senest i  

 forbindelse med gennemførelsen af beslutningen.
Undtaget herfra er  

 tilvejebringelse af udendørs fællesarealer jf. stk. 1, nr.  

 6.
Stk. 4. Kommunalbestyrelsen kan kun træffe  

 beslutning efter stk. 1, nr. 1, såfremt de samlede udgifter til  

 ombygning og istandsættelse for den enkelte bygning overstiger 1.000  

 kr. pr. m2 istandsat areal.
For ombygninger og  

 istandsættelser, hvor beslutningen indeholder oplysning om  

 gennemførelse af efterfølgende etaper, gælder 1. pkt.  

 ikke for de enkelte etaper, men for de samlede udgifter til ombygning og  

 istandsættelse. 1. pkt. gælder ikke for beslutninger, der kun  

 vedrører afhjælpning af kondemnable forhold og  

 sikkerhedsmæssige mangler.
 Stk. 5. Kommunalbestyrelsens beslutning om  

 bygningsfornyelse kan omfatte bygninger, der er opført før 1.  

 januar 1970.
 Stk. 6. By- og boligministeren fastsætter  

 nærmere regler om beregning af det i stk. 4 nævnte areal.
 3. Efter § 9 indsættes som ny paragraf:
»§ 9 a.
Medfører kommunalbestyrelsens beslutning, at boliger  

 sammenlægges, skal kommunalbestyrelsen sikre, at der opføres en  

 bolig af tilsvarende størrelse som erstatning for den nedlagte bolig.  

« § 2 Stk. 1. Loven træder i kraft den 1. juli 2003.
 Stk. 2. Loven har virkning for beslutninger, der  

 træffes af kommunalbestyrelsen, jf. § 9, fra den 12. november  

 2002.
