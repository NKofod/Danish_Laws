Betænkning afgivet af Skatteudvalget den 5. december 2012 Betænkning over Forslag til lov om ændring af lov om afgift af elektricitet og forskellige andre love og om ophævelse af lov om ændring af lov om afgift af affald og råstoffer (Godtgørelse af elafgift for el forbrugt til opladning af batterier til registrerede elbiler, lempelse vedrørende komfortkøling, dagsbeviser for varebiler samt teknisk justering af energiafgifter m.v. og ophævelse af reglerne om fritagelse for afgift af visse typer af affald fra egen cementproduktion) [af skatteministeren (Holger K.: Nielsen)]:
1. Ændringsforslag Skatteministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2012 og var til 1. behandling den 22. november 2012. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Udkast til lovforslaget har inden fremsættelsen været sendt i høring, og Skatteministeriet sendte den 23. august 2012 og den 12. oktober 2012 disse udkast til udvalget, jf.
SAU alm. del  bilag 338 (2011-12) og SAU alm. del  bilag 20 (2012-13). En del af lovforslaget blev sendt i høring samtidig med lovforslagets fremsættelse, og Skatteministeriet sendte den 1. november 2012 dette udkast til udvalget.
Den 1., 14. og 15. november 2012 sendte skatteministeren de indkomne høringssvar og et notat herom til udvalget.
Deputation KPMG har mundtligt over for udvalget redegjort for sin holdning til lovforslaget.
Spørgsmål Udvalget har stillet 2 spørgsmål til skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 5 Af skatteministeren, tiltrådt af udvalget:
 1) I den under nr. 1 foreslåede ændring af § 5, stk. 2, indsættes efter 10. pkt. som nyt punktum:
»Tallet 0,85 er udtryk for anlæggets virkningsgrad, men anvendes der en anden virkningsgrad ved opgørelsen af den afgiftspligtige mængde efter § 5, stk. 5, 4. pkt., eller § 5, stk. 6, 5. pkt., i lov om afgift af stenkul, brunkul og koks m.v., skal den virkningsgrad anvendes i stedet for de 0,85.« [Anvendelse af mere præcise virkningsgrader for affaldsforbrændingsanlæg ved CO2-afgiftsberegning efter skorstensmetoden] Til § 12 2) Nr. 2 affattes således:
»2. I § 23, stk. 2, nr. 1, ændres »stk. 6-8 « til: »stk. 12-14«.« [Redaktionel ændring] Bemærkninger Til nr. 1 Den i lovforslaget foreslåede ændring af § 5, stk. 2, i kuldioxidafgiftsloven fastlægger regler for beregning af CO2-afgift for affaldsforbrændingsanlæg i CO2-kvotesektoren, som anvender den såkaldte skorstensmetode ved beregningen.
Efter bestemmelsen skal der indgå en virkningsgrad for disse anlæg på 0,85 i denne beregning.
Ved det stillede ændringsforslag bevares den foreslåede bestemmelse, men der tilføjes som nyt punktum en regel om, at anvendes der en anden virkningsgrad end 0,85 ved opgørelsen af tillægsafgiften i kulafgiftsloven, så skal den virkningsgrad anvendes ved CO2-afgiftsberegningen i stedet for virkningsgraden på de 0,85. Det skyldes, at den eventuelle anden virkningsgrad end 0,85 vil være en mere realistisk virkningsgrad end virkningsgraden på de 0,85. Med ændringsforslaget foreslås der ikke andre indholdsmæssige ændringer i den i lovforslaget foreslåede bestemmelse.
 Ændringen har ingen konsekvenser i forhold til det oprindelige provenuskøn.
Til nr. 2 Konsekvensændringen i § 12, nr. 2, gælder ikke nr. 5 i § 23, stk. 2, som der er henvist til, men rettelig § 23, stk. 2, nr. 1. Endvidere er ordet »stk.« faldet ud i selve konsekvensændringen. Ændringsforslaget retter begge dele.
Ane Halsboe-Larsen (S) Benny Engelbrecht (S) Jacob Bjerregaard (S) John Dyrby Paulsen (S) Pernille Rosenkrantz-Theil (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Jesper Petersen (SF) Jonas Dahl (SF) Frank Aaen (EL) Stine Brix (EL) Jørgen Arbo-Bæhr (EL) Hans Andersen (V) Gitte Lillelund Bech (V) fmd.
Martin Geertsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 52 Bilagsnr.
