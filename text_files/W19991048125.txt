Kendelse fra Pressenævnet i sag nr.  

 101/1999 En mand [K] har klaget til Pressenævnet over en  

 artikel bragt i Taastrup Avis den 21. juli 1999, idet han mener, at god  

 presseskik er tilsidesat.
Han har endvidere klaget over, at bladet har afvist  

 at bringe et indlæg fra ham i form af et læserbrev.
 Artiklen havde overskriften "At få en  

 bisværm i haven" og havde følgende indhold:
 "Insektliv: Bier er rare og gør ikke noget,  

 men hvad gør man, når der pludselig er en sværm på  

 7.000 af dem i haven.
 Vi sad en tidlig lørdag morgen ved 10-tiden og  

 læste avisen, da der pludselig kom en mærkelig lyd.
 "Det kan da ikke være den kommunale fejemaskine  

 på en lørdag", tænkte jeg og kiggede op.
Forklaringen svævede udenfor.
En  

 kæmpemæssig bisværm var som en sky langsomt på vej  

 forbi huset.
Min kone for op for at lukke alle vinduer, og bagefter, da de  

 var kommet lidt væk, gik vi ud for at se dette fantastiske  

 naturfænomen, der summede afsted i den stille sommerdag.
Så skulle vi i byen, men vi var ikke færdige  

 med bier den dag.
Da vi kom tilbage var sværmen vendt tilbage og havde  

 sat sig i en busk i haven   eller måske var det en helt ny.
Det er  

 svært at se forskel på bisværme.
 Bier er jo et værdifuldt husdyr, landets mest  

 almindelige, der giver dejlig honning, og sørger for at bestøve  

 æble- og andre frugttræer   ingen bier, ingen æbler  

 foruden alle de små blomster ude i naturen naturligvis.
 Og vi kunne jo heller ikke have den svirrende sværm  

 siddende, så vi måtte hellere få nogen til at komme og  

 hente dem.
Men hvem? Jeg kunne ikke finde noget om bier i  

 telefonbogen.
Efter flere opringninger fik vi fat i nogle af vores venner,  

 som vi kunne huske havde bier.
Det var de nu for længst holdt op med,  

 men de sagde ring til Falck.
 Her fik vi udleveret nogle numre, og efter flere  

 forgæves opringninger fik vi omsider fat i en bimand med et meget smukt  

 navn, [K], der erklærede sig villig til at rykke ud straks.
Bulgarske bier? Han ankom da også efter en halv times tid,  

 iførte sig et bislør og rystede uden frygt den svirrende  

 sværm ned i en medbragt kube.
Bierne følger dronningen, så  

 hvis den var kommet med, ville de blive der.
 Han fik vistnok et stik eller to af de forvirrede bier.  

 Bier skal være meget stærkt tirret for at stikke   og mister  

 samtidig deres brod og dør   i modsætning til hvepse, som  

 stikker for et godt ord og kan gøre det så mange gange, det har  

 lyst.
Det var kun en lille sværm med ca. 7.000 bier, nok  

 den bulgarske race Carnica.
I et stade kunne der være op til 70.000,  

 forklarede [K].
 Bier sværmer af og til især om foråret,  

 enten fordi der er blevet for mange i stadet, eller fordi der udklækkes  

 flere dronninger, hvilket har noget at gøre med, om arbejderne fodrer  

 larverne med biernes særlige dronningefoder, "gele royale".
De flyver afsted og slår sig ned et tilfældigt  

 sted, når dronningen bliver træt, og medmindre de skulle  

 være så usandsynligt heldige at finde et hult træ eller  

 andet hulrum, dør de.
Bier bor oprindeligt i hule træer, men dem  

 er der jo ikke mange af i vor regulerede og friserede natur.
Hvis man finder en bisværm, kan man bare tage den.  

 Det står i Chr.
V's Danske Lov og gælder den dag i dag, fortalte  

 vor nye biven.
 De' lige 300 kr.
 Dronningen var øjensynlig kommet ned i kuben, for  

 bierne blev derinde, og efter have rystet busken et par gange til for at  

 få resten derned, var [K] færdig.
"Det bliver 300. kr.
Som medlem af Danmarks  

 Biavlerforening skal vi tage noget for det, til transport, og fordi vi tit  

 bliver kaldt ud for at fjerne hvepseboer.
Mange tror at hvepse og bier er det  

 samme", sagde han, da jeg så forundret ud, hvorpå han  

 kørte.
 Og der stod jeg og troede at jeg havde gjort ham en  

 tjeneste ved at overgive ham et frisk tilskud til hans bibedrift.
Vil det sige, at jeg bare skal lade dem sidde og  

 dø, hvis jeg en anden gang får besøg af en  

 bisværm? Det har jeg spurgt  Bi-Ib i Taastrup om.  Bi-Ib  Marcussen  

 er grønsagsdyrker og mangeårig biavler:
"Vi plejer da ikke at tage penge for det.
Ham du fik fat  

 i, burde have sagt det på forhånd.
Det havde været mest  

 reelt.
En anden gang så ring til mig (43 99 30 64) eller  

 Biavlerforeningen for København Og Omegn.
Så finder vi en, der  

 kan komme ud"." Artiklen var illustreret af et billede af to personer i en  

 have   den ene med særligt biavlerudstyr.
Billedteksten lød:
"Bimand [K] har iført sig sit slør og er  

 klar til at gå i aktion.
Undertegnede følger spændt  

 situationens udvikling.
Bierne er landet i en busk til venstre." Klageren har anført, at han føler sig  

 hængt ud i bladet.
Klageren har i den forbindelse anført, at hans  

 betaling er almindelig takst inden for biavlere i Danmark.
Journalisten har  

 derimod åbenbart troet, at klagerens service skulle være  

 gratis.
 Klageren har videre anført, at journalisten har  

 brugt sin stilling til at bringe ham i miskredit.
 Klageren har yderligere anført, at sagen har  

 fået konsekvenser for ham i form af mistillid blandt kunder, venner og  

 familie.
Bladet har i en udtalelse anført, at der er tale om  

 en featureartikel omhandlende en bisværm.
Beskrivelsen heraf og  

 oplysningen om, hvorledes haveejeren slap af med sværmen, er  

 oplysninger, læserne kan have gavn af.
Som en del af denne information  

 blev det oplyst, at det overraskede artiklens forfatter, at det kostede 300  

 kr. at få fjernet bierne.
 Bladet har videre anført, at man ikke mener, at  

 klageren er blevet hængt ud, eller at artiklen har bragt ham i  

 miskredit, ligesom artiklens forfatter ikke har misbrugt sin stilling som  

 journalist på bladet.
 Bladet har endelig anført, at klageren ikke  

 bestrider de oplysninger, der er givet i artiklen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet finder, at artiklen ikke indeholder  

 oplysninger, der burde have været forelagt for klageren forud for  

 offentliggørelsen.
 Pressenævnet finder heller ikke i øvrigt, at  

 artiklen ved sin tilblivelse eller sit indhold er i strid med god  

 presseskik.
 Afsagt den 22. september 1999.
