 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner fastsættes:
 Uddannelsernes formål og struktur.
§ 1.  Akademiingeniøruddannelsens formål er at uddanne  

 ingeniører, der kan omsætte tekniske forskningsresultater og teknisk viden  

 til praktisk anvendelse ved løsning af tekniske problemer.
De skal  

 selvstændigt kunne udføre forekommende ingeniørmæssige arbejdsopgaver og  

 udvise færdighed i planlægning af eget arbejde og kunne indgå i samarbejde  

 med ingeniører og andre samt være i stand til kritisk at tilegne sig ny  

 viden.
De skal være i stand til at analysere og vurdere tekniske løsningers  

 forskellige indvirkninger på samfundets forskellige grupper, herunder være i  

 stand til i samarbejde med andre at inddrage samfundsmæssig viden i løsningen  

 af tekniske problemer.
§ 2.  Civilingeniøruddannelsens formål indbefatter  

 formålet med akademiingeniøruddannelsen, jf. § 1. Herudover er det  

 civilingeniøruddannelsens formål at uddanne ingeniører, som kan deltage i  

 ledelsen af den tekniske udvikling og forskning, og som er kompetente til at  

 løse komplicerede tekniske problemer.
De uddannede skal kunne benytte  

 avanceret matematisk, naturvidenskabelig og teknologisk viden i  

 problemløsning og udvise færdigheder i planlægning af nyt arbejde.
§ 3.  Akademiingeniøruddannelsen varer 3 1/2 år.
Den  

 består af en basisuddannelse på 1 år (1.-2. semester) og en  

 overbygningsuddannelse på 2 1/2 år (3.-7. semester). Overbygningsuddannelsen  

 er een studieenhed.
Stk. 2.  Civilingeniøruddannelsen varer 5 år.
Den består  

 af en basisuddannelse på 1 år (1.-2. semester) og en overbygningsuddannelse  

 på 4 år (3.-10. semester), hvoraf de første 2 år (3.-6. semester) er fælles  

 med akademiingeniøruddannelsen.
Overbygningsuddannelsen er een studieenhed.
 § 4.  Uddannelserne udformes som  

 overbygningsuddannelser på den teknisk-naturvidenskabelige basisuddannelse.
Stk. 2.  Om basisuddannelsen henvises til bekendtgørelse  

 om basisuddannelser ved Ålborg Universitetscenter.
Om  

 overbygningsuddannelserne henvises til bestemmelserne nedenfor, til de  

 almindelige bestemmelser om uddannelserne, herunder studieformer og  

 evalueringen, i bekendtgørelse om uddannelser ved Ålborg Universitetscenter  

 (fællesbekendtgørelsen) og til centrets studieordninger.
 Akademiingeniøruddannelsen.
§ 5.  Den enkelte studerende vælger i hvert semester  

 een projektenhed (et projektarbejde med tilknyttede kurser),  

 studieenhedskurser og frie studieaktiviteter.
Arbejdet med projektenheden  

 udgør normalt 3/4 af arbejdstiden.
 Stk. 2.  I 7. semester udarbejdes et afgangsprojekt.  

 Afgangsprojektet kan optage indtil hele semestrets arbejdstid.
 § 6.  De studerende vælger mellem uddannelsestilbud,  

 der sigter mod at give kvalifikationer inden for et af følgende  

 ingeniørområder:
 Stk. 2.  Summen af uddannelsestilbud, der sigter mod at  

 give kvalifikationer indenfor et af de nævnte områder, benævnes en sektor.  

 Uddannelsestilbuddene kan være fælles for flere sektorer.
Stk. 3.  Anlægssektoren omfatter uddannelsestilbud, der  

 beskæftiger sig med planlægning og udførelse af større offentlige anlæg,  

 såsom havne- og vandbygningskonstruktioner, trafikanlæg, rensningsanlæg, med  

 bymodningsopgaver og med anlæggenes miljø- og ressourcemæssige konsekvenser.  

Byggesektoren omfatter uddannelsestilbud, der beskæftiger sig med  

 bygninger i bred forstand f. eks. boliger, bygninger til pædagogiske,  

 sociale, kulturelle og rekreative formål samt til produktion, handel og  

 administration.  Industrisektoren omfatter uddannelsestilbud, der  

 beskæftiger sig med tekniske processer knyttet til materialeomformning og  

 materialetransport og lægger hovedvægten på konstruktion, procesteknik og  

 driftsteknik.
Informationssektoren omfatter uddannelsestilbud, hvor  

 hovedvægten ligger på konstruktion af elektronik, opbygning af store tekniske  

 systemer og styring af elektronikproduktion.
Energisektoren omfatter  

 uddannelsestilbud, der beskæftiger sig med forskellige energiformers  

 tilvejebringelse, omformning, fordeling og anvendelse.
 Stk. 4.  Direktoratet for de videregående uddannelser  

 kan godkende andre sektorer.
§ 7.  I de enkelte sektorer er der i hvert semester  

 een projektenhed.
Der kan i det enkelte semester være flere sideløbende  

 projektenheder, hvor imellem de studerende kan vælge.
Der fastsættes nærmere  

 regler herom i studieordningen.
Stk. 2.  I 3.-5. semester arbejder de studerende sammen  

 med studerende inden for samme sektor.
I 6. semester arbejder de normalt også  

 sammen med studerende udenfor deres sektor.
Indholdet af projekterne  

 fastsættes under hensyn hertil.
 Stk. 3.  Ved tilrettelæggelsen af studieaktiviteterne  

 inden for de enkelte sektorer skal det påses, at der er en sådan forbindelse  

 mellem dem i de enkelte semestre, at de for den enkelte studerende fører frem  

 til en helhed, der opfylder uddannelsens formål.
 Stk. 4.  En studerende kan i et eller flere semestre  

 efter vejledning vælge projektenheder udenfor den sektor, hvori  

 overbygningsuddannelsen er begyndt.
 Stk. 5.  I anlægssektoren er projektenheden i 3.  

 semester fælles for ingeniøruddannelsen og landinspektøruddannelsen.
 Civilingeniøruddannelsen.
 § 8.  Der er 3 civilingeniørlinier: En i  

 systemkonstruktion, en i konstruktion og en i planlægning og miljø.  

 Direktoratet for de videregående uddannelser kan godkende andre linier og kan  

 godkende, at der indgår et specialiseringsår i uddannelsen i stedet for  

 studieelementer af tilsvarende omfang, jfr. fællesbekendtgørelsens § 8.
§ 9.  Civilingeniørlinien i systemkonstruktion består  

 af de første 6 semestre af akademiingeniøruddannelsen indenfor  

 informationssektoren, evt. industri- eller energisektoren.
Herudover er der 3  

 semestre, hvor der arbejdes med tekniske systemer til regulering,  

 kommunikation, signalbehandling og styring.
I 10. semester udarbejdes et  

 afgangsprojekt.
§ 10.  Civilingeniørlinien i konstruktion består af de  

 første 6 semestre af akademiingeniøruddannelsen indenfor anlægssektoren,  

 byggesektoren, industrisektoren eller evt. energisektoren.
Herudover er der 3  

 semestre, hvor der arbejdes med analyse og udformning af konstruktioner under  

 hensyn til bl.a. ydre påvirkninger, sikkerhedskrav, ressourcekrav, udførelse  

 og arbejdssikkerhed samt miljø. I 10. semester udarbejdes et afgangsprojekt.
§ 11.  Civilingeniørlinien i planlægning og miljø  

 består af de første 6 semestre af akademiingeniøruddannelsen indenfor  

 anlægssektoren.
Herudover er der 3 semestre, hvor der arbejdes med  

 transportplanlægning, miljøforvaltning og miljø- og ressourceteknik.
I 10.  

 semester udarbejdes et afgangsprojekt.
§ 12.  Studienævnet kan tillade en studerende at  

 påbegynde en civilingeniørlinies 7. semester, uanset at den studerende ikke  

 har gennemført 3.-6. semester i den eller de sektorer, der efter §§ 9-11  

 indgår i de enkelte civilingeniørlinier.
For sådanne studerende fastsætter  

 studienævnet, hvilke supplerende studieaktiviteter den studerende skal  

 gennemføre.
 § 13.  I de enkelte liniers 7.-9. semester er der en  

 projektenhed og studieenhedskurser i hvert semester. § 5 om projektenhedernes  

 og afgangsprojektets andel af arbejdstiden finder tilsvarende anvendelse på  

 civilingeniøruddannelsen.
 Evaluering.
§ 14.  Den interne evaluering af projektenhederne  

 efter fællesbekendtgørelsens § 20, stk. 3, foregår alene i semestre, der ikke  

 afsluttes med eksamen.
Den har form af et fremlæggelsesseminar, der dels har  

 til formål at give en samlet vurdering af det aktuelle projekt, dels at give  

 grundlag for en individuel vurdering af, om den enkelte studerende har nået  

 denne projektenheds mål.
Efter fremlæggelsesseminaret formulerer  

 projektvejlederen en skriftlig vurdering af projektrapporten.
§ 15.  I forbindelse med den interne evaluering af  

 projektenheden i henhold til § 14 tages der stilling til, om de omfattende  

 studieaktiviteter kan godkendes for den enkelte studerende.
Dette afgøres af  

 lærerne, herunder den lærer, der efter fællesbekendtgørelsens § 20, stk. 4  

 deltager i evalueringen uden at have vejledet eller undervist ved  

 projektenheden.
Stk. 2.  Der skal endvidere tages stilling til, om den  

 studerendes studieenhedskurser kan godkendes som tilfredsstillende  

 gennemført.
Denne afgørelse træffes enten på grundlag af en selvstændig prøve  

 ved kursets afslutning eller i form af lærerens attestation for, at kurset er  

 tilfredsstillende gennemført.
I studieordningen gives der nærmere regler om,  

 hvordan afgørelsen træffes for de enkelte kurser.
Det kan herved bestemmes,  

 at afgørelsen træffes i forbindelse med en projektenheds evaluering, hvor  

 kursets stof naturligt kan inddrages i drøftelsen af projektet.
Det skal i så  

 fald angives, ved hvilken eller hvilke bestemte projektenhedsevalueringer  

 afgørelsen træffes.
Det kan endvidere under samme betingelse bestemmes, at  

 kurset indgår i grundlaget for mellemeksamen.
I så fald skal kurset ikke  

 godkendes.
Stk. 3.  En studerende kan højst 3 gange deltage i hver  

 af projektenhederne eller studieenhedskurserne.
Studienævnet kan tillade, at  

 den studerende 2. eller 3. gang, han søger godkendelse, aflægger en prøve i  

 stedet for at deltage i projektenheden. 3. gang en studerende søger  

 godkendelse, kan han forlange prøve afholdt med en censor udefra.
Stk. 4.  Studienævnet kan tillade, at der søges  

 godkendelse en 4. gang, hvis der foreligger usædvanlige forhold, der  

 begrunder dette.
I så fald finder bestemmelserne om 3. gang tilsvarende  

 anvendelse.
 § 16. .  Deltagelse i mellemeksamen, jf. stk. 2, er  

 betinget af, at projektenhederne i 3. og 4. semester er godkendt, jf. § 15.  

 Det er endvidere en betingelse, at studieenhedskurserne i disse semestre er  

 godkendt, medmindre afgørelsen af dette spørgsmål foregår i et senere  

 semester eller kurset indgår i grundlaget for mellemeksamen, jf. § 15, stk.  

 2.
Stk. 2.  Mellemeksamen finder sted efter 5. semester.  

 Den består af en mundtlig prøve, der tager udgangspunkt i projektrapporten i  

 5. semester.
Den former sig - inden for rammerne af fællesbekendtgørelsens §  

 21 - som den interne projektenhedsevaluering efter § 14. I drøftelsen skal  

 indgå den studerendes anvendelse af det stof, som har været inddraget i  

 løsningen af projektet.
 § 17.  Deltagelse i studieenhedseksamens mundtlige  

 del, jf. nedenfor, er betinget af, at den studerendes studieaktiviteter er  

 godkendt efter § 15, og at den studerende har fremlagt.
Stk. 2  Studieenhedseksamen består af en bedømmelse af  

 et afgangsprojekt.
Bedømmelsen foretages som en helhedsvurdering på grundlag  

 af projektrapporten og en drøftelse af projektet mellem den studerende (de  

 studerende), lærer(e) og censorer.
Stk. 3.  Afgangsprojektet kan udarbejdes individuelt  

 eller af en gruppe studerende i fællesskab.
I sidstnævnte fald skal den  

 indsats, den enkelte deltager har ydet under arbejdet med projektet,  

 konstateres ved drøftelsen, hvis den ikke fremgår af rapporten.
Direktoratet  

 for de Videregående Uddannelser kan efter indstilling fra centret og  

 formandsskabet for censorerne fastsætte regler om antallet af deltagere i  

 gruppeprojekt.
 Stk. 4.  Der gives een karakter.
 Stk. 5.  I bedømmelsen af afgangsprojektet deltager  

 mindst 2 censorer.
 Betegnelser m.v.
 § 18.  Den, der har bestået akademiingeniøreksamen i  

 henhold til denne bekendtgørelse, betegnes akademiingeniør.
Stk. 2.  Til akademiingeniørbetegnelsen kan der knyttes  

 en specialebetegnelse, der skal være godkendt af studienævnet.
Betegnelsen  

 optages i eksamensbeviset.
 § 19.  Den, der har bestået civilingeniøreksamen i  

 henhold til denne bekendtgørelse, betegnes civilingeniør, polyteknisk  

 kandidat,  candidatus (a) Polytechnices (cand. polyt.),  

»Master of Science in Engineering«, »Ingenieur«,  

 »Diplomingenieur« .
Stk. 2.  Til civilingeniørbetegnelsen er der knyttet en  

 specialebetegnelse, der skal være godkendt af studienævnet.
Betegnelsen  

 optages i eksamensbeviset.
§ 20.  Eksamensbeviset bilægges en fortegnelse over de  

 projektenheder og andre studieaktiviteter, der er fulgt under uddannelsen,  

 samt oplyser emne for det udførte afgangsprojekt.
Der henvises i øvrigt til  

 fællesbekendtgørelsens § 31.
 Andre bestemmelser.
 § 21.  Direktoratet for de Videregående Uddannelser  

 kan dispensere fra bekendtgørelsens bestemmelser, når der foreligger  

 usædvanlige forhold, der begrunder dette.
 § 22.  Ålborg Universitetscenter rejser spørgsmålet om  

 revision af bekendtgørelsen senest i 1980.
 § 23.  Bekendtgørelsen har virkning fra den 1.  

 september 1975.
Stk. 2.  Studerende,der er begyndt på en  

 ingeniøruddannelse ved Danmarks Ingeniørakademis hidtidige afdeling i Ålborg eller det hidtidige Ålborg Teknikum, skal kunne gennemføre den påbegyndte uddannelse efter reglerne om vedkommende uddannelse.
 Undervisningsministeriet, den 18.  

 december 1975.
 Ritt Bjerregaard.
 /Ida Dybdal.
