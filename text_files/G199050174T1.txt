Formålet med registeret er at lette administrationen i forbindelse med udstedelsen af rettighedsbeviser i henhold til lov om varemærker nr. 211 af 11. juni 1959 og lov om fællesmærker nr. 212 af 11. juni 1959, ved at give mulighed for at tilvejebringe stam-, journal- og sagsstyringsoplysninger vedrørende varemærke/fællesmærkeanmeldelser og registreringer.
Registeret anvendes ved sagsbehandlingen, ved betjening af eksterne kunder, ved fremstilling af bekendtgørelser i Dansk Varemærketidende, til udarbejdelse af forskellige statistikker og udskrifter samt årsregister over vare- og fællesmærker.
Endvidere danner registeret grundlag for opkrævning af fornyelsesafgifter og registrering af indbetaling heraf, samt for edb-undersøgelse af lighed mellem vare- og fællesmærker.
Personkreds: Registeret må om personer kun indeholde navn, adresse og hjemsted på de fysiske og juridiske personer, der ansøger om varemærke/fællesmærke eller er indehaver af et varemærke/fællesmærke og på fysiske og juridiske personer, der repræsenterer ansøgere som disses fuldmægtige.
 Ikrafttrædelsesdato: 05/01/1990. Erstatter tidligere forskrifter.
