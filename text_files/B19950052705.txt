I medfør af § 85, stk. 1 og stk. 2, og § 149, stk. 3, 8 og 10 i lov om luftfart, jf. lovbekendtgørelse nr. 162 af 7. marts 1994, fastsættes herved følgende:
 § 1.  Bekendtgørelsen gælder for flyvning inden for  

 dansk område og for flyvning uden for dansk område med danske luftfartøjer,  

 jf. dog stk. 3.
 Stk. 2.  Et luftfartøj betragtes som dansk, når det er  

 dansk registreret, eller når det er udenlandsk registreret og opereres i  

 henhold til en dansk driftstilladelse.
 Stk. 3.  Bekendtgørelsen gælder ikke for luftfartøjer,  

 som af regeringen eller efter regeringens bestemmelse eller med dens samtykke  

 anvendes til troppetransport.
 § 2.  Ved våben, eksplosivstoffer, krigsmateriel og  

 krigsammunition forstås:
§ 3.  De tekniske instruktioner, der henvises til i  

 denne bekendtgørelse, betegnet som International Civil Aviation Organisation  

 Doc. 9284-AN/905: Technical Instructions for the Safe Transport of Dangerous  

 Goods by Air (ICAO-TI), indføres ikke i Lovtidende, jf.
Kongelig Anordning  

 nr. 727 af 27. november 1989.
 Stk. 2.  Oplysning om indholdet af forskrifterne kan fås  

 ved henvendelse til Statens Luftfartsvæsen, hvor dokumentet kan købes i  

 engelsk udgave.
 § 4.  Luftfartøjer må ikke uden tilladelse fra Statens  

 Luftfartsvæsen medføre våben, eksplosivstoffer, krigsmateriel eller  

 krigsammunition, jf. dog § 5.
Stk. 2.  Genstande og stoffer, som er omfattet af en  

 tilladelse i henhold til stk. 1, må bortset fra de tilfælde, der er nævnt i §  

 6, ikke medføres i luftfartøjets kabine, men skal transporteres som  

 registreret bagage eller luftfragt i luftfartøjets lastrum.
Eksplosivstoffer  

 og ammunition skal være pakket, mærket og deklareret som angivet i den til  

 enhver tid gældende udgave af International Civil Aviation Organisation Doc.  

 9284-AN/905: Technical Instructions for the Safe Transport of Dangerous Goods  

 by Air (ICAO-TI).
 § 5.  I luftfartøj kan uden tilladelse efter § 4  

 transporteres:
Stk. 2.  Genstande og stoffer, som er omfattet af stk.  

 1, må bortset fra de tilfælde, der er nævnt i § 6, ikke medføres i  

 luftfartøjets kabine, men skal transporteres som indskrevet bagage i  

 luftfartøjets lastrum eller et andet for passagerer utilgængeligt sted.
For  

 hver person må der maksimalt transporteres ammunition af en samlet vægt på 5  

 kg i sikker emballage.
Sampakning af ammunition til personligt brug for flere  

 personer er ikke tilladt.
 § 6.  Følgende genstande og stoffer må transporteres i  

 luftfartøjets kabine:
 § 7.  Den, der ønsker at medbringe eller forsende  

 genstande og stoffer, der er omfattet af denne bekendtgørelse, er pligtig til  

 over for vedkommende luftfartsforetagende at give alle oplysninger om  

 genstande eller stoffer, der ønskes medbragt eller forsendt.
 § 8.  I luftfartøjets kabine er det forbudt at  

 medbringe:
 § 9.  Overtrædelse af § 4, stk. 1, straffes i medfør  

 af § 149, stk. 3 og stk. 8, i lov om luftfart med bøde, hæfte eller fængsel  

 indtil 2 år.
 Stk. 2.  Overtrædelse af § 4, stk. 2, § 5, stk. 2, og §  

 7 straffes i medfør af § 149, stk. 10 i lov om luftfart med bøde eller hæfte.
 Stk. 3.  Overtrædelse af § 8 straffes i medfør af 149,  

 stk. 8, i lov om luftfart med bøde, hæfte eller fængsel indtil 2 år.
 Stk. 4.  Er overtrædelsen begået af et aktieselskab,  

 anpartsselskab, andelsselskab eller lignende kan der i medfør af § 149, stk.  

 14 i lov om luftfart, pålægges selskabet som sådant bødeansvar.
 § 10.  Denne bekendtgørelse træder i kraft den 5. juli  

 1995.
 Stk. 2.  Samtidig ophæves ministeriet for offentlige  

 arbejders bekendtgørelse nr. 98 af 17. marts 1977.
