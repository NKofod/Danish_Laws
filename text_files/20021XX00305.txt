Skriftlig fremsættelse (13. marts 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om kommunal udligning og generelle tilskud til kommuner og  

 amtskommuner, lov om beskatning til kommunerne af faste ejendomme og lov om  

 social service (Indførelse af udligningstillæg, omlægning af  

 refusionsordningen  

 vedr. grundtakstmodellen og andre justeringer i kommunernes finansiering).
(Lovforslag nr.
L 187).
Dette lovforslag er en udmøntning af første fase af en  

 reform af det kommunale udligningssystem.
Regeringen sigter mod en reform af  

 systemet i to faser, hvor den første fase skal indeholde en række justeringer  

 i  

 kommunernes finansiering, som skal have virkning allerede fra 2004. Den anden  

 fase, som skal være en langsigtet reform af systemet, skal koordineres med de  

 forslag, som vil komme fra Strukturkommissionen, som regeringen har nedsat  

 til  

 bl.a. at se på landets kommunale inddeling.
 Lovforslaget er udarbejdet på baggrund af en rapport fra  

 Indenrigs- og Sundhedsministeriets Finansieringsudvalg fra januar 2003.  

 Finansieringsudvalget består af repræsentanter fra en række ministerier og  

 fra  

 KL, Amtsrådsforeningen og Københavns og Frederiksberg Kommuner.
Lovforslaget indebærer, at der indføres et særligt  

 udligningstillæg, som erstatter størstedelen af det hidtidige særtilskud til  

 særligt vanskeligt stillede kommuner.
Udligningstillægget skal være et  

 supplement til det eksisterende tilskuds- og udligningssystem og fordeles til  

 kommunerne efter faste kriterier.
Det vil give større budgetsikkerhed i  

 kommunerne og skabe større gennemskuelighed i fordelingen af tillægget.  

 Udligningstillægget peger samtidig frem mod nogle af de forhold, der senere  

 vil  

 indgå i en mere omfattende reform af udligningssystemet.
Lovforslaget indebærer videre, at den midlertidige  

 refusionsordning i forbindelse med finansieringsreformen på det sociale  

 område  

 (grundtakstmodellen), afløses af en ordning, hvor kommunerne modtager er fast  

 årligt tilskud.
Det vurderes, at denne ordning i højere grad kan sikre, at  

 formålet med reformen slår igennem.
 Endelig indebærer lovforslaget, at en række midlertidige  

 ordninger, som efter de gældende regler udløber med udgangen af 2003,  

 videreføres for de kommende år.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
