 Ved skrivelse af 23. januar 1967 har De indstillet, at en som hittegods  

 til politiet indleveret luftpistol til en anslået værdi af 75 kr., i stedet  

 for at bortsælges på en hittegodsauktion overlades til politiets  

 idrætsforening i politikredsen, idet den af rigspolitichefens tekniske  

 afdeling er betegnet som ingenlunde ufarlig.
I anledning heraf skal man meddele, at der efter justitsministeriets  

 opfattelse ikke er hjemmel til at fravige reglen om bortsalg på auktion i § 4  

 i lov nr. 146 af 23. april 1952 om hittegods Justitsministeriet forudsætter, at auktionssalget sker til en person, som  

 efter våbenloven lovligt kan erhverve våbnet.
