Kapitalforhøjelse, datterselskab Ligningsrådet blev anmodet om bindende  

 forhåndsbesked om følgende:
1. Kan moderselskabet ApS ved kontant indskud foretage  

 kapitalforhøjelse i datterselskab I A-S, uden at dette udløser  

 skattemæssige konsekvenser, herunder evt. kursgevinstbeskatning af  

 datterselskab I A/S efter kursgevinstlovens § 2, jf. § 6 A  

  modsætningsvis? 2. Vil det kontante indskud udløse  

 begrænsninger i underskudsfremførslen for datterselskabet, jf.  

 ligningslovens § 15, stk. 2-3? Moderselskabet ApS var moderselskab for koncernen.
Der var  

 flere datterselskaber, som var ejet 100 pct. af moderselskabet ApS.
Endvidere  

 havde 2 af datterselskaberne hver et 100-pct.-ejet datterselskab.  

 Datterselskab I A/S og søsterselskabet datterselskab II A/S var  

 således ejet 100 pct. af moderselskabet ApS, som de tillige var  

 sambeskattet med, dog for så vidt angik datterselskab I A/S  

 først fra og med skatteåret 1992/93.
Datterselskab I A/S havde pr. 23/10 1991 en negativ  

 egenkapital på ca. 3,6 mio. kr. og en aktiekapital på 500.000 kr.  

 Datterselskab I A/S havde en gæld til søsterselskabet  

 datterselskab II A/S på ca. 8,1 mio. kr., hidrørende fra  

 købet af selskabets nuværende virksomhed, tillige med en  

 gæld til samme i henhold til mellemregningskonto på ca. 4,5 mio.  

 kr., i alt ca. 12,6 mio. kr.
Endvidere var der bankgæld på ca. 4  

 mio kr.
 Datterselskab II A/S havde en gæld til  

 moderselskabet ApS på ca. 5,2 mio. kr. i henhold til  

 mellemregningskonto.
Begge disse mellemregningskonti vedrørte ren  

 finansieringsvirksomhed, idet moderselskabet ApS stillede likviditet til  

 rådighed for datterselskab II A/S, der på samme måde  

 stillede likviditet til rådighed for datterselskab I A/S.
Dette  

 arrangement skyldtes, at moderselskabet ApS kunne opnå en kassekredit  

 på lempeligere vilkår end datterselskab II A/S, og tilsvarende at  

 datterselskab II A/S kunne låne på mere favorable vilkår  

 end datterselskab I A/S.
Der foregik ikke nogen samhandel af betydning mellem  

 datterselskab I A/S og datterselskab II A/S.
Tilsvarende var der ikke  

 samhandel mellem datterselskab II A/S og moderselskabet ApS, idet  

 moderselskabet ApS ikke drev erhvervsmæssig virksomhed, men alene  

 fungerede som holdingselskab.
 For at undgå denne interne finansieringsvirksomhed  

 påtænktes det til inddækning af den negative egenkapital i  

 datterselskab I A/S at lade moderselskabet ApS foretage en  

 kapitalforhøjelse med nom. 1 mio. kr. ved kontant indbetaling til kurs  

 500, således at der af moderselskabet ApS blev indbetalt i alt 5 mio.  

 kr.
 Datterselskab I A/S påtænkte herefter at  

 anvende det ved kapitaltilførslen indbetalte beløb til delvis  

 nedbringelse af selskabets gæld til datterselskab II A/S, der  

 efterfølgende påtænkte at udbetale et udbytte på 5  

 mio. kr. til moderselskabet ApS.
 Skatteforvaltningen i X Kommune udtalte, at det på  

 baggrund af de foreliggende oplysninger om, hvorledes mellemregningerne  

 selskaberne imellem var opstået, måtte konkluderes, at der  

 indirekte bestod et gældsforhold mellem moderselskabet ApS og  

 datterselskab I A/S.
Da kapitalforhøjelsen direkte skulle anvendes til  

 at nedbringe datterselskab I A/S' indirekte gældsforpligtelse over for  

 moderselskabet ApS, fandtes den kontante kapitalforhøjelse at  

 måtte sidestilles med en gældskonvertering, idet  

 gældsafviklingen var et led i arrangementet.
Skatteforvaltningen  

 udtalte videre, at henset til de øvrige gældsforpligtelser i  

 datterselskab I A/S fandtes en eventuel gældseftergivelse ikke at kunne  

 sidestilles med en akkordsituation, når der ved en frivillig akkord  

 måtte forstås en samlet ordning mellem skyldneren og dennes  

 kreditorer om bortfald eller nedsættelse af skyldnerens gæld.
 Skatteforvaltningen fandt derfor ikke, at forholdet faldt  

 ind under kursgevinstloven eller ligningsloven, hvorfor dispositionen var  

 uden skattemæssig konsekvens for datterselskab I A/S.
 Ligningsrådet afviste at besvare det generelt  

 formulerede spørgsmål 1, jf. lovens § 3, men anførte dog  

 konkret, at datterselskab I A/S ikke ville være skattepligtig af noget  

 beløb i anledning af den af moderselskabet ved kontant indbetaling  

 foretagne kapitalforhøjelse, jf. selskabsskattelovens § 13, stk. 1,  

 nr. 1, og at nævnte selskab ligeledes ikke ville være  

 skattepligtig efter kursgevinstloven, hverken i anledning af nævnte  

 kapitalforhøjelse eller af den gældsindløsning til  

 parikurs, det overvejede at foretage over for søsterselskabet.
 For så vidt angik spørgsmål 2, fandt  

 Rådet, at der ikke i en situation som den foreliggende var hjemmel til  

 at begrænse adgangen til underskudsfremførsel, jf.  

 ligningslovens § 15, i datterselskab I A/S.
