Formål Formålet med undervisningen er - at deltagerne opnår indsigt i kulturelle og erhvervsmæssige forhold på  

 udvalgte tysksprogede markeder - at deltagerne får kendskab til internationale markedsmæssige sammenhænge - at deltagerne udbygger deres evne til at forstå og til at udtrykke sig  

 om emner, der vedrører dagligliv, samfundsforhold og erhvervsliv - at deltagerne bliver i stand til at forhandle på tysk Mål Målet med undervisningen er - at deltagerne skal have generelt kendskab til de erhvervsmæssige,  

 kulturelle, politiske, økonomiske og tekniske forhold, som er relevante for  

 afsætningen på udvalgte tysksprogede markeder - at deltagerne kan forstå varieret og nuanceret tale- og skriftsprog,  

 både i almene og erhvervsrelaterede sammenhænge - at deltagerne kan udtrykke sig selvstændigt og nuanceret med en høj grad  

 af idiomatisk korrekthed i erhvervsrelaterede sprogsituationer - at deltagerne kan kommentere autentiske erhvervsrelaterede tekster samt  

 udtrykke sig selvstændigt i et nuanceret og varieret skriftsprog med en høj  

 grad af idiomatisk korrekthed - at deltagerne kan gennemføre et rollespil, bl.a. med erhvervsrelateret  

 indhold Indhold I undervisningsforløbet behandles tekster, herunder auditivt og  

 audiovisuelt materiale, som dækker erhvervsmæssige, kulturelle, politiske,  

 økonomiske og tekniske forhold I tekstvalget inddrages emner, som forbereder faget OMRÅDESTUDIER.  

 Deltagernes erfaringsverden, herunder erhvervsbaggrund, inddrages i størst  

 muligt omfang.
 Undervisningen, der foregår på tysk, bygger på det kommunikative sprogsyn.
Sprogfærdighed Såvel receptive som produktive færdigheder styrkes gennem arbejde med lyd-  

 og videobånd samt tekster med erhvervsmæssigt, kulturelt, politisk og  

 økonomisk indhold.
 Gennem arbejde med autentiske sagprosatekster opøves deltagernes evne til  

 at analysere, kommentere, argumentere og parallellisere.
 Ved udarbejdelse og afholdelse af foredrag trænes deltagerne i  

 strukturering af det udvalgte materiale samt i anvendelse af  

 præsentationsteknik, herunder non-verbal kommunikation.
 Udtryksfærdigheden styrkes endvidere ved arbejde med rollespil og cases  

 under anvendelse af samtalestrategier og mødeteknik, d.v.s. hensigtsmæssige  

 reaktionsmønstre i forbindelse med mødedeltagelse.
 Under evaluering af foredrag, rollespil og casebehandling opøves  

 deltagernes evne til at give og modtage kritik.
 På baggrund af og med udgangspunkt i erhvervsrelaterede tekster trænes  

 deltagerne i kommentering og selvstændig formulering, herunder udarbejdelse  

 af mundtlige og skriftlige oplæg.
Timetal 60 timer Hjemmeopgaver Der bestilles i alt 12 hjemmeopgaver, hver af et omfang som et halvt  

 eksamenssæt.
Ikrafttrædelse Læreplanen har virkning fra august 1987.
 P.d.v.
 e.b.
Erik Nexelmann underv.insp.
