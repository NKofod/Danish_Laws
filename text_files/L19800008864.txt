 Ved kgl. resolution af 22. januar 1979 har Danmark ratificeret en den 15.  

 december 1977 i Bryssel udfærdiget international aftale om etablering af et  

 eksperimentelt europæisk net af maritime datastationer (COST PROJEKT 43).
 Aftalen og et dertil knyttet bilag har følgende ordlyd:
INTERNATIONAL AFTALE om etablering af et eksperimentelt europæisk net af maritime datastationer  

 (COST PROJEKT 43) Regeringerne i Kongeriget Belgien Kongeriget Danmark Republikken Finland Den franske Republik Irland Den italienske Republik Kongeriget Norge Den portugisiske Republik Kongeriget Spanien Det forenede Kongerige Storbritannien og Nordirland Kongeriget Sverige herefter benævnt »deltagerne«, der er vidende om behovet for at koordinere deres indsats med henblik på  

 etablering af et eksperimentelt europæisk net af maritime datastationer til  

 tilvejebringelse af meteorologiske og oceanografiske data, ER BLEVET ENIGE om følgende:
Artikel 1 De kontraherende parter i nærværende aftale, herefter benævnt  

 »parterne«, samarbejder om et projekt, herefter benævnt  

 »projektet«, der har til formål at etablere et eksperimentelt  

 europæisk net af maritime datastationer (ENOS) med henblik på  

 tilvejebringelse af meteorologiske og oceanografiske data på real tid.
Beskrivelse af projektet findes i bilag I. (* 1) Artikel 2 En styringskomitee, herefter benævnt »komiteen«, bestående af en  

 repræsentant for hver af parterne, oprettes herved.
Hver repræsentant kan  

 være ledsaget af eksperter eller rådgivere.
Komiteen, der træffer afgørelser på enstemmigt grundlag, vedtager sin  

 forretningsorden.
Endvidere udpeger komiteen formand og næstformand.
Artikel 3 Komiteen er ansvarlig for projektets koordination, herunder navnlig for  

 at:
Artikel 4 Løbende udgifter, herunder udgifter til administration, sekretariat og  

 personale, hvis samlede beløb ikke må overstige 15.000.000 belgiske francs,  

 skal fordeles mellem parterne som følger:
På parternes anmodning stiller Kommissionen for De Europæiske Fællesskaber  

 sekretariat til rådighed for komiteen og forvalter midlerne.
Disse udgifter  

 refunderes Kommissionen.
Artikel 5 1. Med henblik på at holde komiteen underrettet  

 pålægger parterne deres virksomheder og kontraktanter at give meddelelse om  

 hvilke forpligtelser de tidligere har indgået samt om de industrielle  

 ejendomsrettigheder, som de har kendskab til og som kan være til hinder for  

 udførelsen af det arbejde, der omfattes af nærværende aftale.
 2. Uden præjudice for anvendelsen af vedkommende lands  

 nationale lovgivning sikrer hver part, at (de under dens jurisdiktion  

 hørende) indehavere af industrielle ejendomsrettigheder og tekniske  

 oplysninger som følge af arbejde, hvis udførelse er blevet overdraget dem, er  

 forpligtet til på anden parts anmodning at give denne eller en af denne  

 udpeget tredje part licens med hensyn til de pågældende industrielle  

 ejendomsrettigheder eller tekniske oplysninger og til at give den tekniske  

 know-how, der er nødvendig for udnyttelse af licensen, når der anmodes om at  

 få denne tilstået:
- for udførelse af det af nærværende aftale omfattede arbejde eller - for etablering af maritime stationer, der har til formål at  

 tilvejebringe meteorologiske og oceanografiske data.
 Sådanne licenser skal gives på rimelige betingelser under hensyntagen til  

 kommerciel skik og brug.
 3. I dette øjemed sørger parterne for, at der i  

 kontrakter om arbejde omfattet af nærværende aftale indsættes klausuler, som  

 gør det muligt at give de i stk. 2 omhandlede licenser.
4. Parterne bestræber sig på enhver måde, særlig ved  

 indføjelse af hensigtsmæssige klausuler i kontrakter om arbejde omfattet af  

 nærværende aftale, for at træffe foranstaltninger til, at de i stk. 2  

 omhandlede licenser på rimelige betingelser og under hensyntagen til  

 kommerciel skik og brug kan udvides til industrielle ejendomsrettigheder, der  

 er meddelt i overensstemmelse med stk. 1, og til teknisk know-how, der  

 tidligere var hvor udnyttelse af nævnte licenser ellers ikke ville være  

 mulig.
Når den valgte kontraktant ikke kan godkende en sådan udvidelse, skal  

 sagen forelægges komiteen, inden kontrakten indgås, således at komiteen kan  

 fremsætte sine synspunkter desangående.
5. Parterne tager de nødvendige skridt for at sikre,  

 at opfyldelsen af de i stk. 1 til 4 omtalte forpligtelser ikke berøres af en  

 senere overdragelse af de industrielle ejendomsrettigheder, tekniske  

 oplysninger eller know-how.
Enhver overdragelse af industrielle  

 ejendomsrettigheder skal meddeles komiteen.
 6. Hvis en part ophører med at deltage i nærværende  

 aftale, forbliver udnyttelsesrettigheder, som vedkommende part har givet  

 eller er pligtig at give eller har opnået i medfør af stk. 2 og 4, og som  

 angår resultatet af det arbejde, der er udført indtil den dato, da nævnte  

 parts deltagelse ophører, gyldige udover denne dato på de i vedkommende  

 kontrakt eller kontrakter fastsatte betingelser.
7. De i stk. 1 til 6 nævnte rettigheder og  

 forpligtelser forbliver i kraft efter udløbet af nærværende aftale.
De gælder  

 industrielle ejendomsrettigheder, så længe disse består, samt tekniske  

 oplysninger eller know-how, der ikke er beskyttet, indtil de bliver  

 offentligt eje, i egentlig forstand, d.v.s. ikke blot hvis dette skyldes  

 oplysninger fra licenshaveren.
Artikel 6 Parterne anvender bestemmelserne i bilag II om retsstillingen for systemer  

 til tilvejebringelse af oceanografiske data (ODAS).
 Bilagene til bilag II kan gøres til genstand for revision uafhængigt af  

 artiklerne om retsstillingen for ODAS.
Artikel 7 Parterne konsulterer hinanden - på anmodning fra en af dem, om ethvert problem, der opstår ved  

 gennemførelsen af nærværende aftale, - om projektets fortsættelse i tilfælde af en parts tilbagetræden.
Artikel 8 1. Nærværende aftale er åben for deltagernes  

 undertegnelse, indtil den træder i kraft i overensstemmelse med stk. 3.  

 Enhver deltager, der ikke undertegner nærværende aftale i nævnte periode, kan  

 i overensstemmelse med artikel 10 tiltræde den på et hvilket som helst senere  

 tidspunkt.
2. Nærværende aftale skal ratificeres eller accepteres  

 af signatarstaterne.
Ratifikations- eller acceptinstrumenterne skal deponeres  

 hos generalsekretæren for Rådet for De Europæiske Fællesskaber.
 3. Nærværende aftale træder i kraft 30 dage efter, at  

 syv signatarstater har deponeret deres ratifikations- eller  

 acceptinstrumenter.
 4. For deltagere, der deponerer deres ratifikations-  

 eller acceptinstrumenter efter, at nærværende aftale er trådt i kraft, træder  

 aftalen i kraft på datoen for et sådant instruments deponering.
 5. Deltagere, der ikke har deponeret deres  

 ratifikations- eller acceptinstrumenter på tidspunktet for nærværende aftales  

 ikrafttræden, kan uden stemmeret deltage i komiteens arbejde i en seks  

 måneders periode efter datoen for aftalens ikrafttræden.
 6. Generalsekretæren for Rådet for De Europæiske  

 Fællesskaber skal omgående underrette alle deltagere og stater, der tiltræder  

 nærværende aftale, om datoen for deponering af ratifikations-, accepteller  

 tiltrædelsesinstrumenter vedrørende denne aftale samt om datoen for dens  

 ikrafttræden, og tilsende dem alle andre meddelelser, som han har modtaget i  

 henhold til aftalen.
Artikel 9 Enhver part kan skriftligt underrette generalsekretæren for Rådet for De  

 Europæiske Fællesskaber om tilbagetræden to år efter, at aftalen er trådt i  

 kraft.
Denne tilbagetræden får virkning et år efter den dato, da  

 generalsekretæren for Rådet for De Europæiske Fællesskaber har modtaget  

 meddelelsen herom.
Artikel 10 Nærværende aftale er åben for tiltrædelse af de stater, der har deltaget i  

 ministerkonferencen i Bruxelles den 22. og 23. november 1971 samt for  

 Republikken Island og De Europæiske Fællesskaber.
Enhver tiltrædelse i  

 henhold til denne artikel kræver enstemmigt samtykke fra parterne, der kan  

 fastsætte betingelser for tiltrædelsen.
Tiltrædelsesinstrumenterne skal  

 deponeres hos generalsekretæren for Rådet for De Europæiske Fællesskaber.
For  

 den part, der tiltræder aftalen, træder denne i kraft på datoen for  

 tiltrædelsesinstrumentets deponering.
Artikel 11 Nærværende aftale forbliver i kraft i 4 år.
Hvis projektet ikke er  

 fuldført inden for dette tidsrum, kan parterne vedtage at forlænge den med  

 henblik på projektets fuldførelse.
Artikel 12 Nærværende aftale, hvis engelske og franske tekster har samme gyldighed,  

 skal deponeres i generalsekretariatet for Rådet for De Europæiske  

 Fællesskaber, der tilsender hver part en bekræftet genpart.
 Udfærdiget i Bryssel den 15. december 1977.
---------- Bilag II Retsstilling for ODAS Artikel 1 - Definition af udtryk 1. Systemer, hjælpemidler og genstande til  

 tilvejebringelse af oceanografiske data, der er etableret i henhold til COST  

 projekt 43, betegnes herefter som ODAS COST 43.
2. Ved ODAS COST 43 forstås konstruktioner, platforme,  

 anlæg, bøjer eller andre genstande, med undtagelse af skibe, tilligemed deres  

 udstyr, benyttet på havet hovedsageligt med det formål at indhente, opbevare  

 eller sende prøver eller data vedrørende det pågældende havområde eller  

 atmosfæren eller brugen heraf.
Nedenfor gives definitioner på forskellige  

 udtryk, der beskriver ODAS COST 43 i nærværende artikler med bilag.
 3. Station' betyder et geografisk sted, der fra tid  

 til anden benyttes af en ODAS COST 43.
 4. Indregistreringsstat' betyder den stat, der har  

 oprettet et særligt register for ODAS COST 43, eller den stat, i hvilken en  

 ODAS COST 43 er således indregistreret.
 5. Person' betyder en juridisk eller fysisk person.
 6. Anbringelse' betyder anbringelse af ODAS COST 43.
 7. Benyttelse' betyder brug, anvendelse, udnyttelse  

 eller drift af ODAS COST 43.
 8. Ejer' betyder den stat eller person, i hvis navn en  

 ODAS COST 43 er indregistreret.
 9. Bruger' betyder den stat eller person, der af  

 ejeren har tilladelse til at benytte en ODAS COST 43.
Artikel 2 - Omfang og virkning 1. Nærværende artikler gælder for enhver ODAS COST 43,  

 der er indregistreret i overensstemmelse med artikel 4.
 2. Nærværende artikler skal ligeledes gælde for andet  

 måleudstyr end det i artikel 1, stk. 2, omhandlede, når dette udstyr benyttes  

 i henhold til COST projekt 43 uafhængigt af skibet eller platformen, der  

 bærer det.
 3. Intet i nærværende artikler forpligter stater, der  

 deltager i COST projekt 43, til at fastsætte nye nationale lovbestemmelser.
Artikel 3 - Benyttelse Med forbehold af gældende national og international ret skal stater, der  

 deltager i COST projekt 43, begunstige etablering og benyttelse af ODAS COST  

 43 i farvande, der hører under deres jurisdiktion.
Artikel 4 - Indregistrering 1. En stat, der benytter en ODAS COST 43 eller giver  

 tilladelse til dens benyttelse, skal foranledige, at der oprettes et særligt  

 register i den i bilag 4 foreskrevne form og i hvilket enhver ODAS skal  

 indføres.
2. Et certifikat i overensstemmelse med de i bilag 2  

 og 3 foreskrevne regler kræves som betingelse for indregistrering.
Dette  

 certifikat skal i hver indregistreringsstat udstedes af en kompetent  

 myndighed, hvis navn skal meddeles komiteen.
De kompetente nationale  

 myndigheder skal desuden holde komiteen fuldt underrettet om virksomhed  

 udøvet af enhver ODAS COST 43, der er indregistreret i vedkommende stat.
 3. Ingen ODAS COST 43 må være indregistreret af mere  

 end een indregistreringsstat.
 4. Enhver ODAS COST 43, der definitivt er sat ud af  

 brug, skal, når dens fjernelse eller bortkomst er konstateret, slettes i det  

 register, hvori den har været indført.
Artikel 5 - Meddelelse Staterne skal sørge for, at ejeren eller brugeren af en ODAS COST 43, alt  

 efter tilfældet, underretter de kompetente myndigheder om, at vedkommende  

 ODAS er i brug samt om dens virksomhed, herunder dens fjernelse eller  

 bortkomst, og give de kompetente myndigheder andre relevante oplysninger til  

 videresendelse i overensstemmelse med bestemmelserne i bilag 1.
Artikel 6 - Markering og signaler Enhver ODAS COST 43 skal opfylde de i bilag 2 foreskrevne bestemmelser for  

 kendemærker og signaler.
Artikel 7 - Bestemmelser vedrørende bygning, indretning og andre  

 sikkerhedskrav Enhver ODAS COST 43 skal opfylde bestemmelserne i bilag 3.
Artikel 8 - Betingelser, der kræves opfyldt for så vidt angår sikkerhed  

 under benyttelse I overensstemmelse med gældende regler i national og international ret kan  

 der oprettes sikkerhedsområder rundt om en ODAS COST 43. I overensstemmelse  

 med bestemmelserne i bilag 1 skal oprettelse af sådanne områder anmeldes.
Artikel 9 - Indbjærgning og tilbagegivelse 1. Hvis en kompetent myndighed i en stat, der deltager  

 i et COST projekt 43, underrettes om, at en ODAS COST 43 eller det i artikel  

 2, stk. 2, omtalte udstyr er fundet, skal den kompetente myndighed i  

 indregistreringsstaten og om muligt ejeren eller brugeren omgående  

 underrettes.
 2. Den fundne ODAS COST 43 eller det fundne udstyr  

 skal efter undersøgelse og besigtigelse, foretaget af en repræsentant for  

 ejeren eller brugeren, gøres klar til hurtig tilbagegivelse til ejeren eller  

 brugeren på dennes anmodning og for dennes regning.
 Hvis ejeren eller brugeren ønsker det, kan data eller databånd, der findes  

 i en ODAS COST 43, udtages og tilbagesendes særskilt inden for en endnu  

 kortere frist.
 3. Bjærgeløn i overensstemmelse med skalaen i bilag 5  

 skal af ejeren eller brugeren udbetales til den person, der finder og  

 tilbagegiver en ODAS COST 43 eller udstyr til en ODAS COST 43.
 4. Stater, der deltager i COST projekt 43, skal tage  

 alle passende forholdsregler for at lette tilbagegivelsen af fundne ODAS COST  

 43.
 5. Nærværende artikel er gyldig med forbehold af  

 gældende national og international ret.
Artikel 10 - Bjærgning 1. En ODAS COST 43 skal ikke være underkastet  

 bjærgningsreglerne, medmindre ejeren eller brugeren indgår kontrakt om dens  

 bjærgning.
 2. Nærværende artikel anvendes uden præjudice for  

 artikel 9 samt for gældende national og international ret.
 Danmarks ratifikationsinstrument deponeredes hos generalsekretæren for  

 Rådet for De Europæiske Fællesskaber den 27. februar 1979.
 Aftalen trådte i medfør af artikel 8, stk. 3, i kraft den 29. juni 1979  

 for Belgien, Danmark, Finland, Irland, Norge, Portugal, Storbritannien og  

 Sverige.
Udenrigsministeriet, den 27. oktober  

 1980 Kjeld Olesen (* 1) Bilag I vil kunne rekvireres fra Farvandsdirektoratet, Esplanaden  

 19, 1263 København K.
