Nr BSF 64 Forslag til folketingsbeslutning om mærkning af genteknologisk  

 fremstillede levnedsmidler m.v.
Fremsat af Rahbæk Møller (SF) Tommy Dinesen (SF) Gade (SF) Birthe Hansen  

 (SF) Birgitte Husmark (SF) den 25. februar 1993 Folketinget pålægger regeringen senest den 1. januar 1994 at fremsætte  

 forslag til lov om ændring af lov om miljø og genteknologi § 11, således at  

 der bliver mærkningspligt for alle levnedsmidler, der indeholder eller er  

 fremstillet ved hjælp af genteknologi eller lignende teknikker defineret i  

 lov om miljø og genteknologi § 2.
 Mærkningsordningen skal således omfatte:
- levnedsmidler, der stammer fra dyr eller planter, og som er omfattet af  

 lov om miljø og genteknologi, - levnedsmidler, der er produceret og forarbejdet ved hjælp af  

 genmodificerede organismer, og - levnedsmidler tilsat tilsætnings- og hjælpestoffer, der er fremstillet  

 ved hjælp af genmodificerede organismer.
 Regeringen pålægges endvidere at arbejde for, at disse regler bliver  

 indarbejdet i det kommende EF-direktiv om »Novel Food«, fremsat af  

 EF-Kommissionen medio 1992.
Bemærkninger til forslaget Anvendelsen af genteknologiske teknikker i fødevarefremstillingen åbner  

 muligheder for fremstilling af helt nye typer levnedsmidler samt næsten  

 identiske produkter baseret på helt nye produktionsmetoder, f.eks.  

 kødlignende produkter fremstillet på baggrund af svampe, tilsætningsstoffer  

 fremstillet kunstigt i gensplejsede mikroorganismer osv.
Der har i de seneste år været en tendens til, at forbrugerne i stigende  

 grad er blevet interesseret i produkternes kvalitet, herunder deres  

 fremstillingsmåde.
Det sidste er kommet til udtryk gennem bøger som »Den  

 Grønne Forbrugerguide«, hvilket igen har skabt en øget ansvarlighed og  

 opmærksomhed omkring miljøkonsekvenser, dyrevelfærd og de samfundsmæssige  

 konsekvenser af den samlede og sammensatte produktionsproces.
På et enkelt område er det i dag muligt entydigt på selve produktet af få  

 yderligere oplysning om, hvordan det er fremstillet.
Her tænkes på det  

 statskontrollerede økologimærke »Ø-mærket«.
Derudover er der en  

 række frivillige mærker, specielt på miljø-, emballage- og genbrugsområdet.  

 Genteknologi er i den sammenhæng et følsomt område, som ud over at omhandle  

 de traditionelle problemstillinger også rejser etiske og moralske spørgsmål.  

 Enkelte virksomheder i detailhandelen, herunder FDB, har adspurgt af  

 journalister udtalt, at de agter at mærke genteknologisk fremstillede  

 fødevarer, når de bliver markedsført.
Forslagsstillerne mener, at det er vigtigt, at en sådan mærkning omfatter  

 alle butikskæder, samt at mærkningen bliver ensartet, så forbrugerne ikke  

 vildledes.
Det skal dog tydeligt understreges, at forslagsstillerne opfatter  

 mærkningsordningen som information til forbrugerne - ikke som en advarsel.  

 Der er derfor tale om en neutral, men letforståelig mærkning, så en voksende  

 del af befolkningen, der ønsker at inddrage etiske og miljømæssige forhold i  

 deres forbrugsvalg, får en mulighed for at til- eller fravælge genteknologisk  

 fremstillede produkter.
 Sigtet med dette forslag er således ikke at skræmme forbrugerne, men at  

 forbedre forbrugernes muligheder for at lade deres miljømæssige og etiske  

 holdninger afspejle sig i deres forbrugsmønster - kort sagt at gøre markedet  

 mere informativt, mere gennemsigtigt.
Opinionsundersøgelser har indtil dato vist, at forbrugerne generelt ikke  

 er særlig interesseret i de genteknologiske fødevarer.
Uden en  

 mærkningsordning er der derfor en stor risiko for, at forbrugerne intetanende  

 bliver påduttet produkter, de måske ikke ønskede at købe.
Dette kan kun  

 fremme mistilliden til produkterne generelt samt skade butikkernes renomme.
