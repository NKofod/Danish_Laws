I medfør af § 5, stk. 1, § 21, stk. 2 og efter bemyndigelse i henhold til § 9, stk. 2 i lov nr. 292 af 10. juni 1981 om visse havanlæg fastsættes:
 § 1.  Denne bekendtgørelse finder anvendelse på faste  

 havanlæg, der befinder sig på dansk søterritorium eller  

 kontinentalsokkelområde.
 § 2.  Bekendtgørelsen fastsætter de særlige krav, der  

 stilles til følgende tekniske hjælpemidler i det omfang disse hjælpemidler  

 importeres direkte fra et land udenfor Fællesskabet til et fast havanlæg og  

 første overdragelse med henblik på anvendelse sker på et havanlæg:
 Stk. 2.  Definitioner og nærmere afgrænsning af området  

 samt dettes inddeling i materielgrupper og kategorier med henblik på kontrol  

 findes i bilag I i Arbejdstilsynets bekendtgørelse nr. 696 af 18. august 1995  

 om indretning af tekniske hjælpemidler til anvendelse i eksplosionsfarlig  

 atmosfære.
 § 3.  Bekendtgørelsen indeholder supplerende  

 detailregler til bekendtgørelse om indretning af tekniske hjælpemidler på  

 faste havanlæg.
 § 4.  Tekniske hjælpemidler, der er omfattet af Rådets  

 direktiv af 23. marts 1994 om indbyrdes tilnærmelse af medlemsstaternes  

 lovgivning om materiel og sikringssystemer til anvendelse i eksplosionsfarlig  

 atmosfære (94/9/ EF), skal opfylde de i kapitel 2 i Arbejdstilsynets  

 bekendtgørelse om indretning af tekniske hjælpemidler i eksplosionsfarlig  

 atmosfære fastsatte bestemmelser.
§ 5.  Medmindre højere straf er forskyldt efter anden  

 lovgivning straffes med bøde eller hæfte den, der Stk. 2.  For overtrædelse af § 4 kan der pålægges  

 rettighedshaverne og operatøren bødeansvar, selv om overtrædelsen ikke kan  

 tilregnes dem som forsætlig eller uagtsom.
Overtrædes den i 1. punktum nævnte  

 bestemmelse under samme omstændigheder indenfor andre arbejdsgiveres  

 respektive arbejdsområder, pålægges vedkommende arbejdsgiver bødeansvar som  

 nævnt i 1. punktum.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 § 6.  Bekendtgørelsen træder i kraft den 1. september  

 1996.
 Stk. 2.  Tekniske hjælpemidler omfattet af denne  

 bekendtgørelse, der tages i brug indtil den 30. juni 2003 skal opfylde denne  

 bekendtgørelse.
 Stk. 3.  Tekniske hjælpemidler omfattet af denne  

 bekendtgørelse, der tages i brug indtil den 30. juni 2003 skal enten opfylde  

 denne bekendtgørelse eller de hidtil gældende regler vedrørende indretning af  

 tekniske hjælpemider på faste havanlæg.
Energistyrelsen, den 17. april 1996 Ib Larsen / Uffe Danvold (* 1) Bekendtgørelsen indeholder bestemmelser, der gennemfører Rådets  

 direktiv nr. 94/4/EF, EF-Tidende 1994, L 100 s. 1.
