Resumé I 1996 begyndte klageren i denne sag at betale sine studielån  

 tilbage.
Han betalte imidlertid ikke decemberraten, og Hypotekbanken rykkede  

 for betalingen i december 1996 og januar 1997. Rykkerbrevene blev sendt med  

 almindelig post, men blev returneret med oplysning om at adressaten var  

 ukendt.  

 Hypotekbanken makulerede herefter brevene.
I februar 1997 opsagde Hypotekbanken lånet på grund af  

 misligholdelse.
Også dette brev blev returneret af postvæsenet og  

 efterfølgende  

 makuleret.
I juni 1997 fik klageren besked fra studiestøttekontoret om at  

 kontoret havde overtaget administrationen af hans lån.
Forrentningen af  

 lånene  

 var forhøjet ligesom de månedlige afdrag var blevet større.
Klageren gjorde herefter bl.a. gældende at han ikke havde  

 modtaget hverken rykkerbrevene eller selve opsigelsen.
Han klagede til  

 Ankenævnet for Uddannelsesstøtten der tiltrådte Hypotekbankens afgørelse.  

 Nævnet henviste navnlig til at han ikke kunne antages at have været i god tro  

 med hensyn til tilbagebetalingen af lånene.
Ombudsmanden mente at såvel rykkerbrevene som opsigelsen måtte  

 opfattes som et påbud i obligationsretlig forstand og henviste til at påbud  

 først får virkning efter sit indhold ved fremkomsten til adressaten.  

 Ombudsmanden mente det var tvivlsomt om rykkerne og opsigelsen kunne siges at  

 være kommet frem.
Da Ankenævnet for Uddannelsesstøtten ikke havde taget  

 udtrykkelig stilling til spørgsmålet om brevenes fremkomst, henstillede  

 ombudsmanden til nævnet at genoptage behandlingen af sagen i lyset heraf.
 Ankenævnet for Uddannelsesstøtten oplyste efterfølgende at man  

 var enig i ombudsmandens opfattelse og at man på den baggrund havde truffet  

 afgørelse om at lånenes afvikling fremtidigt skulle ske på de forud for  

 opsigelsen gældende betingelser. (J.nr. 1998-0565-73).
Opsigelse af SU-lån på grund af misligholdelse A ophørte med sin uddannelse  

 i 1994. Den 1. august 1996 påbegyndte A tilbagebetalingen af sine SU-lån med  

 655 kr. hver anden måned som ydelse på lån 4 og 475 kr. hver anden måned på  

 lån  

 5, jf. tilbagebetalingsplan af 7. juni 1996 fra SU-styrelsen.
I juni 1996  

 modtog A meddelelse om at Hypotekbanken pr. 15. oktober 1996 ville overtage  

 administrationen af alle SU-lån som var under tilbagebetaling.
Det fremgik  

 endvidere at overførslen ingen ændring medførte i lånenes vilkår.  

 Hypotekbanken  

 skrev endvidere:
 "...
 Når lånene overføres, vil  

 Hypotekbanken orientere låntagerne herom.
Har du spørgsmål i  

 forbindelse med  

  

 tilbagebetaling af dine  

 SU-lån  

  

 , skal du dog allerede nu henvende dig direkte til Hypotekbanken,  

 Landgreven 4, 1301 København K.
Telf. 3392 8000, Fax 3393 7724." De to første afdrag blev  

 betalt henholdsvis den 13. august og den 12. oktober 1996.
I oktober 1996 orienterede  

 Hypotekbanken på ny om overtagelsen af administrationen.
Hypotekbanken skrev:
"Hypotekbanken har den  

 15. oktober 1996 overtaget administrationen af alle SU-lån,  

  

 der er under tilbagebetaling.
Deres  

 SU-lån er derfor overført til Hypotekbanken.
Overførslen medfører ingen  

 ændringer i lånenes vilkår.
Henvendelser vedrørende tilbagebetalingen skal  

 rettes hertil.
Lånetype og cpr.nr.  

  

 skal  

  

 altid oplyses.
 Betaling:
1. Hvis De allerede er tilmeldt automatisk betaling via Betalingsservice  

 behøver De ikke at foretage Dem noget.
Deres indbetalinger vil automatisk  

 blive  

 overført til Hypotekbankens kundenummer hos BetalingsService.
2.  

  

 Hvis De  

  

 ikke  

  

 er  

 tilmeldt BetalingsService vil Hypotekbanken før hver forfaldsdag sende Dem et  

 girokort, påtrykt ydelsen.
De kan spare tid og porto, hvis De tilmelder Dem  

 automatisk betaling via BetalingsService.
De kan læse nærmere herom på  

 girokortets bagside." Decemberraten blev imidlertid  

 ikke betalt.
Hypotekbanken som havde overtaget administrationen af alle  

 SU-lån, rykkede ved breve af 18. december 1996 og 10. januar 1997 for den  

 manglende betaling.
Brevene blev sendt med almindelig post, men blev ifølge  

 Hypotekbanken returneret af postvæsenet med oplysning om at adressaten var  

 ukendt på adressen.
Hypotekbanken makulerede de returnerede breve, herunder  

 kurverterne.
I de udlånte sagsakter findes  

 en rekontruktion af disse to rykkerbreve.
Den betalingsfrist som - ifølge  

 brevene - skulle fremgå af de vedlagte giroindbetalingskort, fremgår  

 imidlertid ikke af rekonstruktionen.
Ved brev af 24. februar 1997  

 - ligeledes sendt med almindelig post - opsagde Hypotekbanken lån 4 og 5 på  

 grund af misligholdelse.
Opsigelsen blev returneret af postvæsenet med  

 påtegning om at modtageren var ukendt på adressen.
Også dette returnerede  

 brev  

 blev makuleret.
 Raterne for februar og april  

 1997 blev heller ikke betalt.
 Den 2. juni 1997 meddelte  

 studiestøttekontoret A at kontoret havde overtaget administrationen af hans  

 statslån efter opsigelsen, samt at forrentningen af lånene var ændret til  

 5,25%, og at gælden nu skulle tilbagebetales med en månedlig ydelse på 600  

 kr.
Ved brev af 4. juni 1997  

 gjorde A gældende at opsigelsen af lån 4 og 5 af 24. februar 1997 burde  

 annulleres.
A skrev bl.a. at han efter Hypotekbankens orienteringsbrev i juni  

 aldrig modtog den nævnte orientering, og at det første brev han modtog, var  

 brevet af 2. juni  

 1997. A  

 havde således aldrig modtaget rykkerne eller opsigelsen.
 Den 24. juni 1997 svarede  

 Hypotekbanken bl.a. følgende:
 "Erhvervskontoret, der  

 varetager administrationen af SU-lån under ordinær tilbagebetaling, har  

 modtaget Deres brev af 4. juni 1997, hvori De har kommenteret overførslen af  

 Deres lån til kontoret for misligholdte lån (Studiestøttekontoret).
 De oplyser, at De ikke har  

 modtaget brev med oplysning om, at SU-låneadministrationen er overført til  

 Hypotekbanken, herudover har De heller ikke modtaget girokort, rykkere,  

 opsigelse af lånet og årsopgørelse.
Vi kan oplyse, at vi har  

 modtaget en del af denne korrespondance retur med oplysning om, at De var  

 flyttet, men hvorhen vides ikke.
Vi kan endvidere oplyse, at breve og  

 girokort  

 altid sendes til låntagers senest kendte bopælsadresse.
Hvis De ikke har  

 skiftet adresse, kan vi derfor anbefale Dem at undersøge forholdene omkring  

 afleveringen af Deres post og eventuelt at kontakte folkeregisteret for der  

 at  

 få afklaret, om De er registreret med korrekt adresse.
Overførsel af  

 SU-låneadministrationen til Hypotekbanken medførte ingen ændringer i den  

 tilbagebetalingsaftale, som De havde indgået med SU-styrelsen.
Når en  

 kreditor  

 udsender girokort er det alene at betragte som en service.
Hvis låntager ikke  

 modtager girokort, er han altså dermed ikke fritaget for at overholde sine  

 betalingsforpligtelser.
Vi kan ikke se at have  

 modtaget nogen henvendelse fra Dem, siden lånet er overført til Hypotekbanken  

 i  

 oktober 1996. Da de forskellige oplysninger og girokort er udeblevet, har De  

 selv haft mulighed for at rette henvendelse hertil, som omtalt i brev af juni  

 1996 fra SU-styrelsen.
Vi vedlægger en kopi af vores information fra oktober  

 1996.
..." Den 3. juli 1997 skrev  

 Hypotekbanken endvidere:
 "I brev af 25. juni 1997  

 har De fremsat begæring om aktindsigt i Deres sag fra henholdsvis  

 Erhvervskontoret, der administrerer SU-lån under ordinær tilbagebetaling og  

 Studiestøttekontoret, der varetager administrationen af misligholdte  

 studielån.
 Vi vedlægger alle akter, der  

 er inddelt i fire markerede kategorier.
Kategori 1 består af breve  

 fra Erhvervskontoret.
Når vi modtager girokort, rykkerbreve og opsigelser  

 retur  

 på grund af ukendt adresse, registrerer vi det i vores sagsbehandlingssystem,  

 hvorefter disse breve makuleres.
Vi skal derfor gøre opmærksom på, at de  

 vedlagte rykkerbreve og opsigelsen er en autentisk rekonstruktion af de  

 rykkerbreve og den opsigelse, der er sendt til Dem.
Vi kan samtidig oplyse, at vi  

 15. oktober 1996 overtog administrationen af SU-lån under ordinær  

 tilbagebetaling.
I oktober 1996 sendte vi en orientering til alle låntagerne.  

 Den orientering, som vi sendte til Dem, har vi ikke modtaget retur.
Vi  

 vedlægger  

 derfor en kopi af vores paradigma uden adressat.
Orienteringen er udsendt i  

 fortsættelse af Hypotekbankens og SU-styrelsens fællesorientering af juni  

 1996.  

 Det fremgår af denne orientering, som De har modtaget, at De allerede fra  

 juni  

 1996 kunne rette henvendelse til os.
 Kategori 2 består af udskrift  

 fra Erhvervskontorets edb-system, herunder oversigt over de ekspeditioner,  

 der  

 er foretaget i Deres sag og referater af Deres telefoniske henvendelser  

 hertil.
 Kategorierne 3 og 4 består af  

 et brev fra Studiestøttekontoret og af en udskrift fra dette kontors  

 sagsbehandlingssystem.
Med hensyn til Deres  

 spørgsmål om mulighed for at klage over opsigelsen, kan vi oplyse, at der i §  

 46, stk. 2, i Undervisningsministeriets lovbekendtgørelse nr. 430 af 23. maj  

 1996 er fastsat en klagefrist.
Klage over en afgørelse skal indbringes inden  

 4  

 uger efter meddelelse af afgørelsen.
Klagen skal stiles til 'Ankenævnet for  

 uddannelsesstøtten' og sendes til Hypotekbanken.
Da De ikke har fået  

 meddelelse  

 om opsigelsen af 24. februar 1997 har vi på grundlag af de foreliggende  

 oplysninger,  

 suspenderet den fastsatte klagefrist.
De kan derfor klage over opsigelsen  

 inden for rimelig tid efter modtagelsen af denne afgørelse.
De har ved telefonisk  

 henvendelse af 25. juni 1997 præciseret, at Deres brev af 4. juni 1997 skulle  

 forstås som en anmodning om at tilbageføre Deres lån til administration i  

 Erhvervskontoret.
På baggrund af ovennævnte telefonsamtale vil vi tage  

 endelig  

 stilling til Deres anmodning om annullering af opsigelsen, når de har fået  

 svar  

 på Deres henvendelse til postmesteren på Deres lokale postkontor.
..." Den 25. juli 1997 skrev  

 Vanløse Postkontor følgende til A:
 "Jeg beklager, men vi  

 kan ikke gøre mere i sagen om de 5 breve fra Hypotekbanken.
 Hvis en brevbærer returnerer  

 forsendelser, sætter han en mærkat på brevet hvoraf det fremgår hvorfor  

 brevet  

 returneres samt sætter sit bomærke så man ved hvem der har returneret det.
Jeg har d.d. talt med en  

 medarbejder i Hypotekbanken som fortalte at de makulerer brevene hvis de  

 kommer  

 retur, og den eneste måde vi kan undersøge hvad der kan være sket, er ved at  

 få  

 konvolutterne." Den 25. august 1997 fastholdt  

 Hypotekbanken imidlertid opsigelsen af lånet og skrev:
"I brev af 26. juli 1997  

 har De oplyst, at Vanløse Postkontor ikke kan være yderligere behjælpelig med  

 at opklare hvorfor girokort, rykkerbreve og opsigelse er returneret til  

 Hypotekbanken.
Vanløse Postkontor har oplyst, at en afklaring forudsætter, at  

 de returnerede kuverter kan fremskaffes.
På den baggrund anmoder De om en  

 stillingtagen til Deres anmodning om annullering af opsigelsen af 24. februar  

 1997.
 Indledningsvis skal vi  

 henvise til vores brev af 3. juli 1997. Vi har heri oplyst, at alene  

 girokort,  

 rykkerbreve og opsigelser makuleres, når vi modtager disse forsendelser retur  

 forsynet med postvæsenets påtegning om at modtageren er ukendt på adressen.  

 Der  

 er således ikke tale om, at vi generelt makulerer al returpost.
Når vi alene makulerer disse  

 forsendelser er det fordi de udskrives automatisk fra vores edb-system.
Vi er  

 derfor til enhver tid i stand til at gendanne de makulerede forsendelser,  

 sådan  

 som det også er sket i Deres sag.
De har ved brev af 3. juli 1997 fået  

 tilsendt  

 samtlige akter i Deres sag.
 Vi har imidlertid ikke fundet  

 tilstrækkeligt grundlag for at imødekomme Deres anmodning om annullering af  

 opsigelsen af 24. februar 1997.
Vi har herved lagt afgørende  

 vægt på, at 'pengeskyld er bringeskyld'. Det betyder, at De til enhver tid er  

 forpligtet til at betale forfaldne ydelser på Deres lån, uanset om  

 Hypotekbanken som kreditor for lånet udsender girokort.
De har derfor ikke  

 været fritaget for at betale de forfaldne ydelser, selv om De ikke har  

 modtaget  

 vores girokort.
 Vi har endvidere lagt vægt  

 på, at vi har sendt samtlige breve til den korrekte adresse.
De har tidligere oplyst, at  

 De har modtaget Hypotekbankens og SU-styrelsens fællesorientering fra juni  

 1996. Vi har heri oplyst, at De allerede fra juni 1996 kunne rette  

 henvendelse  

 til os.
Desuden må vi gå ud fra, at De også har modtaget Hypotekbankens  

 orientering fra oktober 1996. Vi har heri bl.a. oplyst, at De før hver  

 forfaldsdag  

 vil modtage et girokort påtrykt ydelsen.
Vi er derfor uforstående  

 overfor den omstændighed, at De ikke på et langt tidligere tidspunkt (dvs.  

 allerede i december 1996, hvor De ikke har modtaget girokort på december  

 ydelsen) retter henvendelse til os.
Under en af Deres telefoniske  

 henvendelser  

 hertil har De oplyst, at De ikke troede, at Hypotekbanken kunne nå at få så  

 mange lån på plads inden udsendelse af næste girokort.
De foretog Dem derfor  

 intet.
 Vi finder ikke, at denne  

 private antagelse kan tillægges særskilt betydning, når vi henser til det  

 lange  

 tidsrum der forløber, før De kontakter os.
Deres lån er på grund af  

 misligholdelse af betalingsforpligtigelsen overført til vores  

 studiestøttekontor, der forestår administrationen af misligholdt studiegæld.  

 Studiestøttekontoret sender Dem 2. juni 1997 et brev, hvori bl.a. er fastsat  

 en  

 afvikling af Deres lån.
Først 4. juni 1997 retter De henvendelse til  

 Hypotekbanken, idet De ikke mener, at Deres lån, uagtet at De ikke har  

 afviklet  

 på lånene siden oktober 1996, er misligholdte.
 Vi fastholder derfor  

 opsigelsen af Deres lån, idet vi samtidig skal understrege, at den fastlagte  

 rykker- og opsigelsesprocedure er overholdt.
..." Den 29. august 1997 klagede A  

 til Ankenævnet for Uddannelsesstøtten idet han skrev følgende:
 "...
Jeg mener for det første at  

 jeg har handlet i god tro da jeg 'kun' har modtaget brev af Juni 1996 fra  

 SU-styrelsen, underskrevet af både SU-styrelsen og Hypotekbanken, hvori det  

 fremgår at 'lånenes vilkår ikke ændres og at låntager vil blive orienteret af  

 Hypotekbanken når lånene overføres'. Jeg er aldrig blevet orienteret af  

 Hypotekbanken før 3/6-97 i et brev fra Studiestøttekontoret.
Derudover kan  

 jeg  

 oplyse at jeg 'frivilligt har forudindbetalt kr. 30.000,- i 1995', i  

 forbindelse  

 med salg af min andelslejlighed.
 For det andet mener jeg at  

 ansvaret og bevisbyrden for de breve Hypotekbanken sender ud, påhviler  

 Hypotekbanken, og hertil skal det bemærkes at jeg i den forløbne periode  

 'ikke  

 har haft uregelmæssigheder vedr. min postadresse'. Jeg kan undre mig over at  

 når Hypotekbanken får brevene retur, hvorfor sender de så opsigelsen på lånet  

 ud som almindelig post og ikke som anbefalet brev, hvilket jeg ville mene er  

 almindelig forvaltningspraksis?? Derudover kan det undre mig at Hypotekbanken  

 makulerer originalbreve, når disse er vigtige dokumenter for sagens  

 oplysning.  

 Det kan i den forbindelse være lige meget om Hypotekbanken kan genkalde  

 brevene  

 via edb, da det er originalforsendelserne der er af værdi i forhold til at  

 spore  

 brevene, hvilket fastslås af postmesteren i Vanløse.
..." Ved brev af 17. september  

 1997 meddelte Hypotekbanken følgende:
"I brev af den 29.  

 august 1997 har De klaget over Hypotekbankens afgørelse af den 25. august  

 1997.  

 De oplyser blandt andet, at De mener at have handlet i god tro, idet de kun  

 har  

 modtaget brev af juni 1996 fra SU-styrelsen og Hypotekbanken med en kort  

 orientering om den forestående overførsel af administrationen af SU-lån under  

 tilbagebetaling fra SU-styrelsen til Hypotekbanken.
Endvidere finder De, at  

 Hypotekbanken bærer ansvaret og bevisbyrden for de breve banken sender ud, og  

 at de i den omhandlede periode ikke har haft uregelmæssigheder vedrørende  

 Deres  

 postadresse.
De undrer Dem tillige over, at Hypotekbanken makulerer  

 originalbreve,  

 der kommer retur.
 Hypotekbanken fastholder den  

 trufne afgørelse af 25. august 1997 om ikke at hæve opsigelserne af Deres  

 SU-lån 4 og 5 af den 24. februar 1997.
Vi finder ikke, at De er  

 fremkommet med nye oplysninger, der kan bevirke en ændret stillingtagen fra  

 vores side.
Vi henholder os derfor til vores brev af henholdsvis den 3. juli  

 1997 og den 25. august 1997.
 Vi skal yderligere bemærke,  

 at De ved Deres underskrift på lånebeviserne med staten har indgået  

 låneaftalerne for Deres SU-lån 4 og 5. De har derved forpligtet Dem til at  

 overholde lånevilkårerne, herunder at betale lånene tilbage på de aftalte  

 vilkår.
I henhold til almindelige  

 obligationsretlige regler er pengeskyld bringeskyld.
Udsendelse af  

 giroopkrævninger er en ren serviceforanstaltning fra vores side.
Udeblivelsen  

 af opkrævninger fra os fritager Dem derfor ikke for at betale de fastsatte  

 ydelser.
 Det påhviler kreditor at give  

 Dem meddelelse om kreditorskifte, således at De kan overholde Deres  

 forpligtelse til med frigørende virkning at betale forfaldne ydelser til  

 rette  

 kreditor.
 Det finder vi er sket ved  

 SU-styrelsens og Hypotekbankens brev af juni 1996, hvoraf blandt andet  

 fremgår,  

 at Hypotekbanken den 15. oktober 1996 overtager administrationen af alle  

 SU-lån, som er under tilbagebetaling.
 Da De ikke hørte videre, er  

 det Deres forpligtelse at betale forfaldne ydelser på Deres SU-lån i  

 overensstemmelse  

 hermed og i overensstemmelse med tilbagebetalingsplanen af 7. juni 1996, som  

 De modtog fra SU-styrelsen.
 Dersom De ønskede yderligere oplysninger,  

 som i Deres tilfælde desværre udeblev, påhvilede det Dem som debitor at rette  

 henvendelse enten til SU-styrelsen eller Hypotekbanken.
 Efter Deres egne oplysninger  

 og efter det, der fremgår af sagen, har De ikke foretaget Dem noget, før De  

 modtog et brev af den 2. juni 1997 fra Hypotekbankens studiestøttekontor.
Opsigelsen af Deres SU-lån på  

 grund af manglende betaling indebærer, at den låneaftale, som De indgik med  

 Deres underskrift på lånebeviserne, bortfalder.
Lånene overgår derefter til  

 at  

 blive en misligholdt statslig fordring, som staten inddriver efter reglerne  

 herfor, jf. lånebeviserne.
Hypotekbanken må i øvrigt som  

 alle andre forlade sig på, at det danske postvæsen fordeler den sendte post  

 til  

 de rigtige adresser.
Kommer posten retur, må vi også forlade os på, at den  

 har  

 været forsøgt afleveret til rette adressat.
Deres adresse har vi fra  

 cpr.-registret.
Vi har sendt opkrævninger og anden post til denne adresse.
 Af administrative årsager  

 makulerer vi returpost, som vore edb-systemer kan gendanne.
 Vi henviser til § 36 i lov om  

 statens uddannelsesstøtte, se lovbekendtgørelse nr. 430 af den 23. maj 1996  

 (SU-lovens bestemmelser om opsigelse af lån).
I medfør af SU-lovens § 46,  

 stk. 3, har vi sendt Deres klage til Ankenævnet for Uddannelsesstøtten,  

 Vester  

 Voldgade 117, 1552 København V, der herefter træffer den endelige  

 administrative afgørelse." Den 16. januar 1998 meddelte  

 ankenævnet at nævnet var enig i Hypotekbankens beslutning om at fastholde  

 opsigelsen af lånene.
Ankenævnet skrev følgende:
 "...
 Ankenævnets afgørelse:
Ankenævnet tiltræder  

 opsigelsen af lånene.
Nævnet finder, at der ikke er grundlag for en ophævelse  

 af opsigelsen, og at det er berettiget, at de misligholdte lån er overført  

 til  

 studiestøttekontoret.
 Begrundelse:
Det fremgår af § 36, stk. 1,  

 i lov om statens uddannelsesstøtte, jf. lovbekendtgørelse nr. 430 af 23. maj  

 1996, at gælden efter påkrav kan opsiges til skadesløs betaling, hvis  

 låntageren ikke overholder studielånets, slutlånets eller statslånets vilkår,  

 herunder ikke betaler forfaldne ydelser.
Det fremgår af § 36, stk. 2, at  

 kravet  

 administreres af Kongeriget Danmarks Hypotekbank og Finansforvaltning  

 (Hypotekbanken), der søger det inddrevet hos låntageren.
 De begyndte i  

 overensstemmelse med tilbagebetalingsplanen af 7. juni 1996 tilbagebetalingen  

 pr. 1. august 1996 og betalte den 13. august 1996 den første rate på 1130 kr.  

 til SU-styrelsen og den 12. oktober 1996 den næste rate til SU-styrelsen.
 De var i juni 1996 blevet  

 orienteret om, at Hypotekbanken pr. 15. oktober 1996 skulle overtage  

 administrationen af alle SU-lån, som er under tilbagebetaling.
De har ikke modtaget brevet  

 af oktober 1996 om, at Hypotekbanken har overtaget administrationen af alle  

 SU-lån, der er under tilbagebetaling, og derfor også Deres lån.
De var ikke  

 tilmeldt betalingsservice og skulle derfor have girokort tilsendt af  

 Hypotekbanken.
Dette fik De ikke, fordi posten ikke kom frem.
De betalte  

 derfor  

 ikke den forfaldne ydelse for december 1996 på lån 4 og 5, der skulle betales  

 den 12. december 1996.
De betalte heller ikke  

 raterne for februar og april.
De hørte først fra Hypotekbanken, da  

 studiestøttekontoret i brev af 2. juni 1997 meddelte, at det havde overtaget  

 administrationen af Deres statslån.
 Ankenævnet finder, at da De  

 har undladt at betale i en periode på ½ år og ikke har rettet henvendelse til  

 SU-styrelsen eller Hypotekbanken, har De ikke været i god tro mht.  

 tilbagebetalingen af lånene.
..." Den 25. februar 1998  

 indbragte A sagen for mig.
Til støtte for sin klage anførte A at han ikke med  

 posten havde modtaget giroblanketter fra Hypotekbanken og derfor ikke havde  

 indbetalt de forfaldne ydelser, ligesom han ikke havde modtaget nogen af  

 Hypotekbankens rykkere eller selve opsigelsen.
Efter A's opfattelse burde der  

 ved afgørelsen af om opsigelsen kunne annulleres, lægges vægt på at han  

 allerede havde tilbagebetalt 30.000 kr.
A gentog at han ikke havde haft nogen  

 uregelmæssigheder på sin postadresse.
 Ved brev af 24. marts 1998  

 bad jeg ankenævnet og Hypotekbanken om en udtalelse.
 I sin udtalelse af 16. april  

 1998 anførte Hypotekbanken navnlig følgende:
 "...
 Rykkere og opsigelser sender  

 vi med almindelig post.
 Postvæsenet returnerede begge  

 rykkere og opsigelsen med påtegning om, at modtageren er ukendt på adressen.
 ...
Såvel almindelige  

 giroopkrævninger som rykkeropkrævninger og opsigelser af SU-lån bliver  

 automatisk udskrevet fra vores edb-system.
De kan til enhver tid gendannes.
Efter fast praksis  

 registrerer vi returnerede girokort, rykkere og opsigelser i vores  

 sagsbehandlingssystem med angivelse af årsagen til returneringen, hvorefter  

 vi  

 makulerer brevene og kuverterne.
Returpost, som ikke kan gendannes i vores  

 edb-system, makulerer vi ikke.
Alle breve fra Hypotekbanken kan således enten  

 præsteres i kopi eller gendannes.
Vi finder ikke, at vi ved makulering af  

 kuverterne har tilsidesat god forvaltningsskik.
 Vi har med brev af 3. juli  

 1997 sendt (A) kopi af sagens akter, herunder rekonstruerede rykkerbreve af  

 henholdsvis 18. december 1996 og 10. januar 1997 samt opsigelsen af 24.  

 februar  

 1997.
Som de fleste andre  

 offentlige myndigheder har vi en aftale med cpr.-registret om jævnlig  

 opdatering af aktuelle adresser i vores edb-system.
Vores aftale omfatter  

 daglig opdatering af adresser på SU-låntagere under tilbagebetaling.
Vi  

 forudsætter  

 derfor, at vi modtager korrekte adresser fra cpr.-registret.
Hvis post er sendt til  

 korrekt adresse efter cpr.-registret og desuagtet kommer retur, iværksætter  

 Hypotekbanken ikke særlige foranstaltninger for at undersøge låntageres  

 adresser med henblik på eftersendelse af returnerede girokort,  

 rykkeropkrævninger  

 og opsigelser.
Debitor har selv en forpligtelse til at holde kreditor  

 underrettet om adresseændring.
Vi finder ikke, at denne sag  

 indeholder momenter, der kunne retfærdiggøre en fravigelse fra vores normale  

 praksis vedrørende returpost.
Med hensyn til opsigelsesbrevet finder vi  

 således  

 heller ikke, at vi har pligt til at forsøge genfremsendelse til den -  

 korrekte  

 - adresse, hvorfra posten kom retur.
(A) har i hele forløbet været  

 tilmeldt adressen,() hvortil vi har sendt al post til ham.
Adressen er også  

 hele tiden fremgået af de adresseoplysninger, som Hypotekbanken har fra  

 cpr.-registret. (A) har ifølge registret været tilmeldt nævnte adresse siden  

 16. november 1995.
 Som det fremgår af sagens  

 akter, kan postvæsenet på det foreliggende grundlag ikke kaste lys over  

 forholdet.
..." Den 5. maj 1998 afgav  

 ankenævnet sin udtalelse og anførte bl.a. følgende:
 "...
 Renten i erhvervskontoret var  

 4,25% for lån 4 og 3,25% for lån 5 med en tilbagebetalingsperiode på 9 år,  

 medens renten i studiestøttekontoret er på 5,25% (svarende til morarenten for  

 misligholdte studielån), og ydelsen er på 600 kr. hver måned.
 Klager er derfor utilfreds  

 med overflytningen af lånet, som han ikke er blevet orienteret om i forvejen  

 pga. den manglende post.
 Ankenævnet har på denne  

 baggrund overvejet spørgsmålet, om det er berettiget, at klagers lån er  

 overført til studiestøttekontoret.
Nævnet har på den ene side  

 lagt vægt på, at det fremgår af obligationsretten, at 'pengeskyld er  

 bringeskyld, anden skyld er henteskyld', dvs. hvis man skylder penge, er man  

 forpligtet til at gå til kreditor og betale sin gæld.
Klager kan derfor ikke  

 lade være med at betale, blot fordi han ikke får tilsendt girokort.
Han må  

 have  

 været klar over, at han ikke havde betalt ydelsen for december, og at lånene  

 dermed var misligholdt.
Han henvender sig ikke til hverken SU-styrelsen eller  

 Hypotekbanken og betaler heller ikke ydelserne for februar og april.
Han  

 udviser derfor en betydelig grad af passivitet.
Han kunne måske have ventet,  

 at  

 overførslen af lånene til Hypotekbanken var blevet forsinket, men da han  

 lader  

 ½ år gå, er dette en for lang periode til, at han kan være i god tro.
 Hypotekbanken sender 6 breve  

 til klagers adresse ifølge folkeregistret (som også er den konkrete aktuelle  

 adresse), inden lånene overføres til studiestøttekontoret.
 På den anden side er  

 Hypotekbanken klar over, at posten ikke kommer frem til klager, idet flere  

 breve er blevet returneret.
 Ankenævnet har efter en  

 afvejning af disse omstændigheder fundet, at da klager undlod at betale 3  

 rater  

 over en periode på ½ år, kan han ikke være i god tro.
..." Den 19. maj 1998 meddelte A  

 mig at han ikke havde yderligere bemærkninger til sagen.
Ombudsmandens udtalelse "Ankenævnet for Uddannelsesstøtten tiltrådte ved sin afgørelse  

 opsigelsen af lånet og fandt at der ikke var grundlag for at ophæve  

 opsigelsen, jf. nævnets brev af 16. januar 1998. Jeg må forstå nævnets  

 afgørelse således at nævnet dels fandt at lånene - med rette - var opsagte,  

 og dels at der ikke (efterfølgende) var grundlag for at ophæve opsigelsen.
Jeg har ved min vurdering af sagen lagt til grund at lånene - da De ikke i  

 1996 betalte decemberafdragene - var misligholdte, og at disse som følge  

 heraf kunne opsiges i overensstemmelse med proceduren i § 36, stk. 1, i lov  

 om statens uddannelsesstøtte.
Jeg har besluttet i det følgende alene at  

 behandle spørgsmålet om hvornår opsigelsen af lånet kunne antages at få  

 virkning (ombudsmandslovens § 16, stk. 1).
 § 36, stk. 1, i lov om statens uddannelsesstøtte (lovbek. nr. 430 af 23. maj  

 1996) har følgende indhold:
 '  

  

 § 36.  

  

 Gælden kan efter påkrav opsiges til skadesløs betaling, hvis låntageren ikke  

 overholder studielånets, slutlånets eller statslånets vilkår, herunder ikke  

 betaler forfaldne ydelser.
...' Som det fremgår af bestemmelsen, er det en forudsætning for at myndighederne  

 kan opsige et misligholdt lån at der forinden er sendt et påkrav (en rykker),  

 og at låntageren trods dette fortsat udebliver med den/de forfaldne  

 ydelse(r), jf. også Folketingstidende 1989/90, tillæg B, sp. 322. Der er ikke  

 i bestemmelsen sat en frist for betaling, men det fremgår af de  

 rekonstruerede rykkere at de indeholdt en frist for betaling af restancerne  

 således at en opsigelse eventuelt kunne undgås.
 Hvis restancerne fortsat ikke betales, kan lånet således opsiges til  

 skadesløs betaling.
Det fremgår imidlertid hverken af lovteksten eller af lovens forarbejder fra  

 hvilket tidspunkt en rykker eller en opsigelse får virkning.
Det er på den  

 baggrund min opfattelse at dette spørgsmål må løses i overensstemmelse med  

 almindelige formueretlige principper.
Jeg henviser i den forbindelse til at  

 Hypotekbanken ved sin  

 administration af (statsgaranti for) lån på andre områder også supplerer  

 reglerne med formueretlige principper, jf. f.eks.
Hypotekbankens brev af 16.  

 april 1998 hvor det som obligationsretligt regel anføres at 'pengeskyld er  

 bringeskyld'.
Viljeserklæringer som går ud  

 på at lægge bånd eller byrder på erklæringens adressat, kaldes påbud, jf.  

 Henry  

 Ussing, Aftaler (1974), 3. udgave, s. 7. Ifølge de almindelige formueretlige  

 regler får et påbud kun virkning hvis det kommer frem til adressaten, jf.  

 Henry Ussing, Aftaler (1974), s.  

 407f,  

 Bernhard Gomard, Almindelig kontraktsret - indgåelse, gyldighed, fortolkning  

 (1996), s.  

 111f, og  

 Mads Bryde Andersen, Grundlæggende aftaleret (1997), s.  

 141f.
Bernhard Gomard skriver f.eks.  

 således:
'... En erklæring med  

 påbudsvirkning bliver bindende for modtageren straks ved dens fremkomst og  

 ikke  

 først i det oftest noget senere kundskabsøjeblik, f.eks. når modtageren læser  

 sin post.
Et påbud får virkning, så snart erklæringen  

  

 kommer frem  

  

 til modtageren, uanset om og hvornår modtageren bliver  

 bekendt med påbuddet og dets indhold.
Dette er fastslået i AFTL § 7 om  

 tilbagekaldelser  

 af tilbud eller accept.
Adressaten kan ikke undgå retsvirkningen af en  

 opsigelse  

 eller andet påbud ved at flytte uden at melde adresseændring, at undlade at  

 læse sin post eller på anden måde holde sig i uvidenhed om - ubehagelige -  

 meddelelser fra omverdenen, eller som det siges i Udkast til Lov om aftaler  

 s.  

 20, modtageren af et påbud 'bør ikke være i stand til at forspilde den anden  

 parts retserhvervelse ved at undlade at gøre sig bekendt med'  

 påbudserklæringen.
 ...
Er adressaten flyttet uden at  

 give afsenderen af et påbud meddelelse om sin nye adresse, må påbuddet efter  

 omstændighederne anses for at være kommet frem ved fremsendelse eller  

 udbringning til den hidtidige adresse, sml. herved om pligt til at meddele  

 flytning efter reglerne i FAL § 33, stk. 1, Justitsministeriets  

 pantebrevsformular A pkt. 4, og Gældsbrevslovens § 3, stk. 3. Et anbefalet  

 brev  

 er ikke kommet frem ved, at postvæsenet afleverer en meddelelse til  

 adressaten  

 om, at han kan afhente en forsendelse eller et anbefalet brev på posthuset i  

 dettes almindelige åbningstid.
Hverken afsenderens navn eller brevets indhold  

 fremgår af en sådan meddelelse.
 ...
 Særlige omstændigheder i den  

 enkelte sag kan føre til en afvigende vurdering af, om en erklæring anses for  

 at være kommet frem til adressaten.
...' Mads Bryde Andersen skriver  

 således:
 '...
Det  

  

 påbud  

  

 , der ligger i accepten, forpligter tilbudsgiveren fra det  

 tidspunkt, hvor accepten kommer frem.
Hvis ikke man knyttede retsvirkningerne  

 af et påbud til dets  

  

 fremkomst  

  

 , ville  

 modtageren kunne smyge virkningen af sig ved at lukke øjne og ører og undlade  

 at åbne breve mv. så snart der var udsigt til, at ubehagelige påbud var på  

 vej,  

 (...) Dette ville fratage påbuddet dets værdi.
Fordi påbuddets fremkomst er  

 afgørende for dets retsvirkning, er man nødt til at opstille klare regler  

 for,  

 hvornår fremkomst foreligger.
Disse regler bør på den ene side give  

 modtageren  

 en reel chance for at gøre sig bekendt med påbuddet, sml.
Gomard (1996), s.  

 112f., og på den anden side give  

 afsenderen en tilsvarende chance for at afgive sit påkrav.
 ...
Domstolene har i en række  

 tilfælde taget stilling til, hvad der uden særlig aftale skal forstås ved  

 'fremkomst'. Problemet opstår ikke så tit i forbindelse med aftalens  

 indgåelse,  

 hvor parterne typisk er i tæt og vedvarende kontakt, men oftere, når aftalen  

 står foran sit ophør, enten på grund af misligholdelse, eller fordi den ene  

 part ønsker at opsige den.
En række domme antager, at meddelelser om  

 postafhentning eller andre forgæves afleveringsforanstaltninger ikke er  

 ensbetydende med, at selve brevet er 'kommet frem', se hertil  

  

 U1959.676SH  

  

 og  

  

 U1982.289SH  

  

 (begge om opsigelse af funktionær). Dette gælder dog  

 ikke, hvis den forgæves foranstaltning skyldes modtagerens forhold.
I  

  

 U1950.955Ø  

  

 formodede modtageren, hvad brevet  

 indeholdt, og undlod derfor at hente det på posthuset.
Til trods herfor ansås  

 brevet for fremkommet.
Se ligeledes  

  

 U1983.232Ø  

  

 (hvor opsigelsen dog også led af andre mangler). Disse domme kan læses som  

 udtryk for et almindeligt princip om, at den ondttroende ikke bør kunne  

 fortrænge andres ret, se hertil neden for s.  

 351f.  

  

 Ved  

  

 afsenderen derimod, at modtageren sædvanligvis ikke vil læse  

 brevet (brevet sendes f.eks. til en sommerhusadresse i vinterhalvåret), må  

 der  

 særlige grunde (f.eks. at man ved, at modtageren tilfældigvis opholder sig  

 der  

 i den pågældende uge) til at antage, at det er 'kommet frem'. I  

  

 U1980.338H  

  

 ansås brevet for fremkommet  

 trods fravær under ferie.
Se om spørgsmålet Jens Frederik Hansen i  

 U1983B.38ff.
...' Efter min opfattelse er både  

 påkravet (rykkerne) og opsigelsen efter § 36, stk. 1, et påbud i  

 formueretligt  

 forstand idet disse pålægger modtageren en byrde.
Påkravet får således først  

 virkning efter sit indhold når det kan antages at være kommet frem til  

 adressaten.
På samme måde får opsigelsen også først virkning når opsigelsen  

 er  

 kommet frem til adressaten.
Højesteret har for så vidt angår meddelelse af  

 forvaltningsakter  

 indtaget et lignende synspunkt, jf.
Ugeskrift for Retsvæsen 1989, s. 442H,  

 samt  

 Ugeskrift for Retsvæsen 1990 (B), s. 193.
Spørgsmålet om hvorvidt  

 rykkerne og opsigelsen i Deres sag var kommet frem, er tvivlsomt.
De har som  

 begrundelse for Deres klage bl.a. henvist til at De ikke med posten havde  

 modtaget giroblanketter fra Hypotekbanken, ligesom De ikke havde modtaget  

 nogen af Hypotekbankens rykkere eller selve opsigelsen af lånet.
Jeg har forstået Dem således  

 at De ikke på noget tidspunkt var fraflyttet adressen.
Det forhold at  

 postvæsenet har returneret brevene til Hypotekbanken med oplysning om at  

 adressaten var ukendt på adressen, kunne tale for at brevene ikke på dette  

 tidspunkt var kommet frem til Dem.
Jeg bemærker i den forbindelse at  

 Hypotekbanken tilsyneladende intet foretog sig for at forsøge at finde frem  

 til  

 Dem da banken modtog brevene retur.
Tværtimod makulerede banken brevene og  

 forhindrede  

 Dem således måske i - ved hjælp af posthuset - at finde den nærmere årsag til  

 at brevene var blevet returneret.
Efter min gennemgang af sagen  

 kan jeg ikke lægge til grund at ankenævnet har foretaget en sådan konkret  

 vurdering af om (eller hvornår) rykkerne og opsigelsen kunne antages at være  

 kommet frem til Dem og dermed om (eller hvornår) opsigelsen over for Dem  

 havde  

 fået virkning efter sit indhold.
Jeg har derfor henstillet til ankenævnet at  

 genoptage sagens behandling i lyset af det jeg har anført ovenfor." Ankenævnet for  

 Uddannelsesstøtten meddelte mig senere at nævnet under henvisning til det af  

 mig anførte havde besluttet at genoptage behandlingen af A's sag.
Nævnet  

 oplyste videre at man havde truffet afgørelse om at overførslen af lånene  

 kendtes uberettiget og at lånenes afvikling fremover skulle ske på de  

 betingelser der gjaldt inden opsigelsen.
 Jeg meddelte ankenævnet at  

 jeg tog den nye afgørelse til efterretning og ikke foretog mig mere i sagen.
