I.
Overenskomstens ikrafttræden, dens område og almindelige principper.
 Ved den mellem Danmark og Ceylon den 16. februar 1963 afsluttede  

 overenskomst til undgåelse af dobbeltbeskatning og forhindring af  

 beskatningsunddragelse for så vidt angår indkomstskat og formueskat, jfr.  

 udenrigsministeriets bekendtgørelse nr. 43 (Lovtidende C) af 11. november  

 1963, (* 1) er der fastsat en række bestemmelser, der i visse tilfælde, hvor  

 en skattepligtig ville blive udsat for dobbeltbeskatning på grund af  

 sammenstødende skattekrav fra dansk og ceylonesisk side, medfører afvigelser  

 fra skattelovgivningens almindelige regler med hensyn til indkomst- og  

 formuebeskatningen.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1959-60, jfr. art.
XIX (3) (a).
Overenskomsten kommer uanset statsborgerforhold til anvendelse på alle  

 skattepligtige, der er hjemmehørende enten i Danmark eller i Ceylon, samt på  

 aktieselskaber og andre sammenslutninger, der er hjemmehørende enten i  

 Danmark eller i Ceylon.
Det er således en forudsætning for overenskomstens  

 anvendelse, at den pågældende person eller det pågældende selskab m.v.  

 opfylder betingelserne for fuld skattepligt i et af de to lande.
For Danmarks vedkommende omfatter overenskomsten i henhold til art.
I (1)  

 (a) indkomstskatter til staten og kommunale indkomstskatter samt formueskat  

 til staten.
I henhold til art.
I (2) finder overenskomsten endvidere anvendelse på  

 alle andre skatter af væsentlig samme art, der udskrives efter  

 overenskomstens underskrift.
 Bestemmelser om gensidig bistand med hensyn til opkrævning af skatter  

 findes ikke i overenskomsten.
Definitionerne findes i overenskomstens art.
II, hvoraf her skal fremhæves  

 art.
II (1) (a), hvorefter "Danmark" i overenskomsten betyder  

 Kongeriget Danmark undtagen Færøerne og Grønland.
Overenskomsten kan dog i  

 sin helhed eller med ændringer ved noteveksling udvides til at gælde for  

 disse områder, såfremt der her opkræves skatter af væsentlig samme karakter  

 som dem, der omfattes af overenskomsten, jfr. art.
XVIII.
Endvidere skal fremhæves art.
II (1) (e), hvorefter udtrykket  

 "person" indbefatter enhver fysisk person, ethvert selskab og  

 enhver sammenslutning af personer, hvad enten denne udgør en juridisk person  

 eller ikke.
Det bemærkes, at der ved udtrykket "kompetent myndighed" i  

 overenskomsten for Danmarks vedkommende forstås finansministeren eller hans  

 befuldmægtigede stedfortræder og for Ceylons vedkommende finansministeriet  

 ("the Commissioner of Inland Revenue"), jfr. art.
II (1) (c).
 Overenskomsten går ud fra det synspunkt, at dobbeltbeskatning foreligger,  

 når en skattepligtig beskattes i begge lande af indkomst fra samme kilde.  

 Derimod er det uden betydning for spørgsmålet om dobbeltbeskatning efter  

 denne overenskomst, om beskatning af den pågældende indkomst sker i samme  

 tidsrum i begge lande.
Det fastslås i art.
XIV (1) og (2) som et almindeligt princip, at  

 indkomst, der hidrører fra kilder i en af de to stater, og som i henhold til  

 denne stats lovgivning og i overensstemmelse med overenskomsten er undergivet  

 beskatning i den pågældende stat, enten ved direkte påligning eller ved  

 kildebeskatning, skal være undtaget fra beskatning i den anden stat i alle  

 tilfælde, hvor andet ikke er foreskrevet i overenskomsten.
 Overenskomsten må herefter forstås således, at for indkomstarter, for  

 hvilke overenskomsten ikke indeholder udtrykkelige bestemmelser om fordeling  

 af beskatningsretten, således som tilfældet f.eks. er med hensyn til renter  

 og indkomst af fast ejendom, tilkommer beskatningsretten kildelandet, medens  

 bopælslandets i den interne lovgivning hjemlede beskatningsret må vige.
Det følger endvidere af art.
XIV (1) og (2), at såfremt kildelandet som  

 følge af sin interne lovgivning er afskåret fra at udøve den tillagte  

 beskatningsret, overgår beskatningsretten til den pågældende indkomst til  

 bopælslandet.
 De i overenskomsten indeholdte regler falder i øvrigt i 3 hovedgrupper:
1. Regler om undgåelse af dobbeltbeskatning, 2. Regler om udveksling af oplysninger af skattemæssig  

 karakter, og 3. Regler, der skal tilsikre ensartet skattemæssig  

 behandling af skatteyderne i de to lande.
 Reglerne til undgåelse af dobbeltbeskatning tager sigte på løsning af  

 konflikten mellem den beskatningsret, der kan tilkomme det land, hvorfra en  

 indkomst hidrører (kildelandet), eller hvori en formue er placeret, og den  

 beskatningsret, der kan tilkomme det land, hvor den pågældende skatteyder er  

 bosat eller har hjemsted og derfor opfylder betingelserne for fuld  

 skattepligt (bopælslandet).
Hvor Danmark i overensstemmelse med overenskomstens bestemmelser som  

 bopælsland giver afkald på en ret til at beskatte en indkomst, som dets  

 interne lovgivning hjemler, indeholder bestemmelsen i art.
XIV (3) hjemmel  

 til at beregne skatten med den skattesats, der skulle have været anvendt,  

 såfremt den pågældende indkomst havde været medregnet i den skattepligtige  

 indkomst.
I henhold til finansministerens resolution skal denne adgang til at  

 benytte den højere skattesats anvendes ved skatteligningen her i landet.
 En tilsvarende ret til at benytte en højere skattesats er derimod ikke  

 hjemlet for så vidt angår formueskatten.
 Overenskomsten søger i øvrigt, bortset fra reglerne om beskatning af  

 indtægter ved skibs- eller luftfartsvirksomhed og visse former for royalties,  

 jfr. herom nærmere nedenfor, dobbeltbeskatning afbødet på den måde, at det  

 land, der giver afkald på skat, ved skatteansættelsen skal bortse fra den  

 indkomst og den formue, som det har givet afkald på at beskatte.
Dog kan en sådan indkomst, som ovenfor anført, medtages ved fastsættelsen  

 af den skattesats, der skal anvendes ved skatternes beregning, men indkomsten  

 må altså ikke medregnes til den skattepligtige indkomst.
Angående den nærmere  

 fremgangsmåde skal man i øvrigt henvise til afsnit IV i skattedepartementets  

 vejledning af 23. februar 1939 til den dansk-tyske aftale af 16. december  

 1938 og til afsnit I i skattedepartementets vejledning af 18. februar 1954  

 til den dansk-svenske overenskomst af 27. oktober 1953.
 For så vidt angår forholdet mellem Danmark og Ceylon bliver der herefter  

 ikke anvendelse for reglen i ligningslovens § 33 om nedslag i dansk skat for  

 skat erlagt i udlandet.
 I det følgende afsnit II vil først reglerne om indkomstbeskatningen blive  

 gennemgået, medens der i afsnit III gøres nogle bemærkninger om  

 formuebeskatningen.
II.
Overenskomstens bestemmelser vedrørende undgåelse af dobbeltbeskatning  

 for så vidt angår indkomstskat.
 Til de enkelte artikler bemærkes følgende:
Fortjeneste ved industri eller handel beskattes ifølge art.
III (1) som  

 hovedregel i det land, hvor det virksomheden udøvende foretagende er  

 hjemmehørende, det vil sige, hvis udøveren er en fysisk person, i det land,  

 hvor han er bosat, og hvor det drejer sig om et selskab, i det land, hvor  

 enten dets forretninger er ledet og kontrolleret, eller i overensstemmelse  

 med hvis lovgivning det er stiftet, forudsat at dets forretninger ikke er  

 ledet og kontrolleret i det andet land, jfr. definitionerne i art.
II (1)  

 (g).
En undtagelse herfra gælder for det tilfælde, hvor et i det ene land  

 hjemmehørende foretagende driver virksomhed fra et fast driftssted i det  

 andet land.
I så fald beskattes den del af indkomsten, der kan henføres til  

 en sådan filialvirksomhed, i det land, hvor filialen er hjemmehørende  

 (kildestaten). Med hensyn til, hvad der skal forstås ved "fast  

 driftssted", henvises til definitionerne i art.
II (1) (k).
I art.
III (1), sidste pkt. forbeholdes hver af staternes ret til at  

 benytte den fremgangsmåde ved beskatning af indkomst fra  

 forsikringsvirksomhed, som er fastsat i de i hver af staterne ved  

 underskriften af overenskomsten gældende lovbestemmelser, jfr. herved for  

 Danmarks vedkommende reglerne i aktieselskabsskattelovens § 12, stk. 3 om  

 fastsættelsen af indkomsten her i landet for udenlandske  

 forsikringsselskaber, der driver forsikringsvirksomhed her i landet.
I art.
III (2) fastsættes i øvrigt retningslinierne for opgørelsen af  

 filialvirksomhedens indtægt.
I bestemmelsen fastslås det princip, at  

 filialens indtægt skal opgøres, som om den var oppebåret af et uafhængigt foretagende uden  

 hensyn til eventuelle mellem hovedforretningen og filialen trufne aftaler,  

 der - eventuelt af skattemæssige hensyn - tilstræber en vilkårlig  

 regnskabsmæssig placering af den gennem henholdsvis hovedforetagendet og  

 filialen indvundne fortjeneste.
Endvidere bestemmes det i art.
III (3), at ingen del af nogen fortjeneste,  

 som måtte tilflyde et foretagende i en af staterne, skal betragtes som  

 hidrørende fra et fast driftssted i den anden stat, blot fordi foretagendet  

 har foretaget vareindkøb inden for denne anden stat.
Ved praktiseringen af bestemmelserne i art.
III må i øvrigt erindres  

 definitionen i art.
II (1) (j), hvorefter udtrykket "fortjeneste ved  

 industri eller handel" i særdeleshed indbefatter fortjeneste ved  

 landbrug, minedrift, bankvirksomhed, forsikringsvirksomhed,  

 livsforsikringsvirksomhed eller handel med værdipapirer, og fortjeneste  

 hidrørende fra leje eller afgifter af spillefilm, men ikke indbefatter  

 indkomst i form af udbytte, rente, leje, royalties (med undtagelse af leje og  

 afgift af spillefilm), bestyrelseshonorarer eller vederlag for personlige  

 tjenesteydelser.
Art.
IV indeholder lignende regler som de i art.
III (2) fastsatte for  

 tilfælde, hvor et foretagende i den ene stat direkte eller indirekte deltager  

 i ledelsen, kontrollen eller finansieringen af et foretagende i den anden  

 stat, eller hvor samme personer på tilsvarende måde deltager i ledelsen,  

 kontrollen eller finansieringen af både et foretagende i den ene stat og et  

 foretagende i den anden stat.
Fortjeneste ved udøvelse af skibs- eller luftfartsvirksomhed omhandles i  

 art.
V, der hjemler ret såvel for den stat, hvori det skibs- eller  

 luftfartsvirksomheden udøvende foretagende er hjemmehørende (bopælsstaten),  

 som for den stat, hvori virksomheden udøves (kildestaten), til at beskatte  

 fortjenesten.
Imidlertid skal den i kildestaten pålignede skat reduceres med  

 et beløb svarende til 50 pct. heraf, og det resterende skattebeløb skal  

 tillades fradraget i den i bopælslandet pålignede skat af den pågældende  

 indkomst.
Når indkomst flyder fra Ceylon til en skibs- eller  

 luftfartsvirksomhed i Danmark, skal den pågældende indkomst herefter  

 medregnes ved opgørelsen af virksomhedens her i landet skattepligtige  

 indkomst, men halvdelen af den i Ceylon pålignede skat af den pågældende  

 indkomst skal fradrages i den del af den danske skat, som forholdsmæssigt  

 falder på den pågældende indkomst.
Aktieudbytter omhandles i art.
VI.
For forståelsen af de der fastsatte  

 regler må det erindres, at beskatningsretten til indkomst i medfør af  

 overenskomstens art.
XIV (1) og (2) som hovedregel er tillagt kildelandet.  

 Reglerne i art.
VI har herefter den betydning, at der for den skat, som  

 kildelandet må opkræve af aktieudbytter, fastsættes visse begrænsninger, jfr.  

 nærmere de i stykke (1) og (2) fastsatte regler.
Det bemærkes herved, at den  

 i stykke (2) indeholdte begrænsning af skattesatsen for dansk skat af  

 aktieudbytte betalt til et ceylonesisk selskab er uden betydning, da  

 indtægter i form af aktieudbytter, der fra Danmark tilflyder en i udlandet  

 bosat fysisk person eller et i udlandet hjemmehørende selskab for tiden ikke  

 er genstand for beskatning her i landet.
I medfør af art.
VI (3) gælder de i stykke (1) og (2) fastsatte  

 begrænsninger i kildelandets beskatningsret til aktieudbytter ikke i  

 tilfælde, hvor en i den ene stat bosiddende person har et fast driftssted i  

 den anden stat, og udbytterne kan henføres til dette faste driftssted.
I så  

 fald kan kildelandet beskatte de pågældende udbytter fuldtud i  

 overensstemmelse med de i art.
III fastsatte regler.
Royalties omhandles i art.
VII, der i stykke (1) for så vidt angår royalty  

 eller anden betaling, der erlægges som vederlag for benyttelsen af eller for  

 retten til at benytte forfatterrettigheder eller spillefilm henlægger den  

 udelukkende beskatningsret til bopælsstaten.
Der foreligger således her et  

 definitivt beskatningsafkald fra kildestaten.
Ifølge stykke (2) kan royalty eller anden betaling, der erlægges som  

 vederlag for benyttelsen af eller for retten til at benytte patenter,  

 projekter eller modeller, planer, hemmelige fremstillingsmetoder eller  

 formler, varemærker og andre lignende formueværdier og rettigheder, beskattes  

 såvel i kildestaten som i bopælsstaten.
Det samme gælder royalty i form af  

 leje og lignende betaling, der modtages som vederlag for benyttelsen af eller  

 for retten til at benytte industriel, handelsmæssig eller videnskabelig  

 udrustning.
Imidlertid skal den i kildestaten pålignede skat reduceres med 50  

 pct., og det resterende skattebeløb skal tillades fradraget i den i  

 bopælslandet pålignede skat af den pågældende indkomst, dog i alle tilfælde  

 med et beløb på mindst 75 pct. af det skattebeløb, der i bopælslandet er  

 opkrævet af den pågældende indkomst.
Når royalty af den omhandlede art  

 udbetales fra Ceylon til en i Danmark bosiddende fysisk person eller et her  

 hjemmehørende selskab, skal den pågældende indkomst herefter medregnes ved  

 opgørelsen af den pågældende persons eller selskabs her i landet  

 skattepligtige indkomst, men halvdelen af den i Ceylon pålignede skat af den  

 pågældende indkomst skal fradrages i den del af den danske skat, som  

 forholdsmæssigt falder på den pågældende indkomst, dog at fradraget i alle  

 tilfælde skal udgøre mindst 75 pct. af den nævnte forholdsmæssige del af den  

 danske skat.
Ifølge art.
VII (3) gælder de i stykke (1) og (2) fastsatte regler ikke i  

 tilfælde, hvor en i den ene stat bosiddende person har et fast driftssted i  

 den anden stat, og den pågældende royalty kan henføres til dette faste  

 driftssted.
I så fald kan kildelandet beskatte royaltien fuldt ud i  

 overensstemmelse med de i art.
III fastsatte regler.
 Lønindtægt m.v. (artiklerne VIII-XII).
Ifølge art.
IX (1) beskattes fortjeneste ved eller vederlag for faglige  

 tjenesteydelser (herunder indbefattet hverv som bestyrelsesmedlem) eller  

 vederlag for lønnet arbejde som hovedregel i den stat, hvor arbejdet er  

 udøvet.
En herboende person, der har lønindtægter ved arbejde udført i  

 Ceylon, kan således som hovedregel ikke beskattes i Danmark af den oppebårne  

 løn, men lønindtægten kan alene medregnes ved fastsættelsen af skattesatsen.
 Fra denne hovedregel gælder dog flere undtagelser:
1. Vederlag, herunder pensioner, udbetalt af  

 regeringen i en af de to stater til en person for varetagelsen af hverv i den  

 pågældende regerings tjeneste, må ifølge art.
VIII (1) ikke beskattes i den  

 anden stat, såfremt den pågældende ikke er bosiddende i denne anden stat,  

 eller (i tilfælde hvor vederlaget ikke er en pension) er bosiddende i denne  

 anden stat udelukkende med henblik på udførelsen af disse hverv.
Danmark må  

 herefter ikke beskatte vederlag, der af den ceylonesiske stat udbetales en  

 her i landet bosiddende person for udførelsen af hverv i den ceylonesiske  

 stats tjeneste.
Derimod må Danmark beskatte ceylonesiske statspensioner, der  

 udbetales til her i landet bosiddende personer.
Beskatningsretten med hensyn til vederlag for tjenesteydelser, der har  

 forbindelse med næring eller forretning, der drives erhvervsmæssigt af en af  

 staterne, afgøres derimod efter reglerne i art.
IX.
2. Fortjeneste eller vederlag af den i art.
IX (1)  

 omhandlede art beskattes i henhold til artiklens stk. (2) og (3) i  

 modtagerens bopælsstat, såfremt:
Er de nævnte betingelser opfyldt, tilkommer beskatningsretten den stat,  

 hvor den, der udfører tjenesteydelserne, er bosat.
Der foreligger således her  

 et definitivt afkald på skat fra det land, hvor arbejdet udføres.
Bestemmelserne i art.
IX (2) og (3) kommer ifølge artiklens stykke (4)  

 ikke til anvendelse på fortjeneste eller vederlag, oppebåret af offentligt  

 optrædende, f.eks. teater-, film-, radio- eller fjernsynskunstnere, musikere  

 samt professionelle sportsfolk.
For disse personer finder hovedreglen i art.  

 IX (1) således altid anvendelse.
Har herefter en her i landet bosat kunstner  

 indtægt ved optræden i Ceylon, tilkommer beskatningsretten til den pågældende  

 indtægt Ceylon, og vi kan alene medregne indtægten ved fastsættelsen af  

 skattesatsen.
3. Vederlag, som professorer eller lærere fra en af de  

 to stater modtager for undervisning ved et universitet, en højere  

 læreanstalt, en skole eller anden undervisningsanstalt i den anden stat under  

 en midlertidig opholdsperiode af ikke over to år, må ikke beskattes i  

 opholdsstaten.
Den nævnte to års frist begynder at løbe straks fra den  

 pågældendes ankomst, jfr. art.
XI.
For søfolk og andre personer, der til stadighed eller for en overvejende  

 del gør tjeneste på skibe eller i luftfartøjer, med hvilke et foretagende,  

 der er hjemmehørende i en af staterne, driver erhvervsvirksomhed, bestemmer  

 art.
IX (5), at tjenesten skal anses som udført i den stat, i hvilken  

 foretagendet er hjemmehørende.
Det er antaget, at Danmark i medfør af nævnte bestemmelse kan beskatte i  

 Ceylon bosiddende personer, der er ansat til tjeneste om bord på dansk skib  

 under dettes fart, i overensstemmelse med reglerne i den danske  

 sømandsskattelovgivning, medens formuleringen af art.
IX (5) derimod  

 udelukker sådan beskatning af i Ceylon bosiddende personer, der alene gør  

 tjeneste om bord på dansk skib som havnearbejdere eller lignende, når skibet  

 er i ceylonesisk havn.
Enhver pension (bortset fra de i art.
IX omhandlede pensioner) eller  

 livrente, som oppebæres af en person bosiddende i en af staterne, og som  

 hidrører fra kilder i den anden stat, skal ifølge art.
X (1) være fritaget  

 for skat i denne anden stat.
 Der foreligger således her et definitivt beskatningsafkald fra  

 kildestatens side.
Ifølge art.
X (2) betyder udtrykket "livrente" en fastsat sum,  

 der er periodisk betalbar til fastsatte tidspunkter, være sig for livstid,  

 for et bestemt tidsrum eller for et tidsrum, der lader sig bestemme, i  

 henhold til en forpligtelse til at præstere disse udbetalinger mod rimeligt  

 og fuldt vederlag i penge eller penges værdi.
Ifølge art.
XII fritages visse studerende og uddannelsessøgende fra en af  

 de to stater, som midlertidigt og udelukkende i studie- eller  

 uddannelsesøjemed opholder sig i den anden stat, for beskatning i  

 opholdsstaten af understøttelse, som udbetales til dem fra udlandet til deres  

 ophold, undervisning eller uddannelse, eller af legater eller af beløb, der  

 udbetales som vederlag for tjenesteydelser, udført i opholdsstaten, forudsat  

 at disse tjenesteydelser har forbindelse med studierne eller uddannelsen  

 eller er nødvendige for den pågældendes ophold.
 Den omhandlede skattefritagelse i opholdsstaten skal ydes, selvom den  

 pågældende ikke har bevaret bopæl i den stat, han kommer fra.
 En ceylonesisk lærling, der opholder sig her for at uddanne sig, kan  

 herefter hverken beskattes af det underhold, han modtager fra udlandet, eller  

 af legater eller af indtægt ved lønnet arbejde her i landet, for så vidt  

 arbejdet er et led i hans uddannelse eller er nødvendigt for hans underhold.
III.
Særlige bemærkninger om formuebeskatningen.
Ifølge art.
XIII, 1. afsnit, skal formue, hvad enten den består i alene undergives formuebeskatning i den stat, hvor indkomst fra sådan  

 formue i henhold til bestemmelserne i overenskomsten og i overensstemmelse  

 med den pågældende stats love undergives beskatning.
 Det følger heraf, at formue bestående af fast ejendom i en af de to stater  

 alene beskattes i den stat, hvor den faste ejendom er beliggende, at formue  

 indestående i industri- eller handelsforetagender kun beskattes i den stat,  

 inden for hvis område foretagendet har et fast driftssted, hvortil formuen  

 kan henføres, og at fonds, aktier, forskrivninger, prioritetslån samt al  

 anden formue kun beskattes i den stat, fra hvilken det pågældende formuegodes  

 afkast hidrører.
Dog skal ifølge art.
XIII, 2. afsnit, formue tilhørende et foretagende,  

 der driver skibs- eller luftfartsvirksomhed, alene undergives  

 formuebeskatning i den stat, hvor foretagendet er hjemmehørende, uanset at  

 den anden stat i medfør af art.
V har en delvis beskatningsret til den derfra  

 hørende del af virksomhedens indtægt.
IV.
Beskatning ved til- og fraflytning.
 Der er ikke i overenskomsten givet særlige regler om løsning af de  

 dobbeltbeskatningsproblemer, der kan opstå i forbindelse med flytning mellem  

 de to stater, og vore sædvanlige interne regler om indtræden og ophør af  

 skattepligt må derfor finde anvendelse, jfr. herved det i  

 skattedepartementets vejledning af 29. april 1963 til den dansk-indiske  

 dobbeltbeskatningsoverenskomst af 16. september 1959 under afsnit III  

 anførte.
V.
Bestemmelser angående udveksling af oplysninger.
Art.
XV fastsætter gensidig oplysningspligt for så vidt angår sådanne  

 oplysninger, som er nødvendige for gennemførelsen af overenskomstens  

 bestemmelser eller for at forhindre skattesvig eller for at praktisere  

 bestemmelser, der tager sigte på at forhindre omgåelse af skattepligten.
Kun  

 sådanne oplysninger, som står til skattemyndighedernes rådighed i henhold til  

 deres respektive skattelovgivninger og i forbindelse med deres normale  

 administration, skal udveksles.
Oplysningerne skal behandles som hemmelige og  

 må ikke meddeles til andre personer end dem, der er beskæftigede med  

 påligningen og opkrævningen af skatterne.
Der må ikke udveksles oplysninger,  

 som kan røbe forretningsmæssige eller lignende hemmeligheder.
 Henvendelser fra danske skattemyndigheder om oplysninger fra Ceylon må ske  

 gennem skattedepartementet.
VI.
Særlige bestemmelser.
Art.
XVI indeholder regler, hvorefter statsborgere og foretagender i det  

 ene land ikke i det andet land skal kunne underkastes nogen skat eller dermed  

 forbundne krav, som er anderledes, højere eller mere byrdefulde end den skat  

 og dermed forbundne krav, som det sidstnævnte lands statsborgere eller  

 foretagender måtte blive underkastet.
I artiklen fastslås det endvidere, hvad  

 der skal forstås ved udtrykket "statsborgere" samt ved udtrykket  

 "beskatning" i denne artikel.
Art.
XVII (1) bestemmer, at en skatteyder, der udsættes for  

 dobbeltbeskatning med hensyn til de af overenskomsten omfattede skatter, kan  

 fremsætte indsigelse herom til myndighederne i den stat, hvor han er  

 bosiddende.
 Anses indsigelsen for berettiget, kan bopælsstatens myndigheder - for  

 Danmarks vedkommende skattedepartementet - træffe aftale med myndighederne i  

 den anden stat med henblik på undgåelse af dobbeltbeskatningen.
I henhold til art.
XVII (2) kan de to staters kompetente myndigheder  

 ligeledes træffe aftale såvel med henblik på undgåelse af dobbeltbeskatning i  

 tilfælde, der ikke omhandles i overenskomsten, som i tilfælde, hvor  

 fortolkningen eller anvendelsen af overenskomsten giver anledning til  

 vanskeligheder eller tvivl.
VII.
Overenskomstens praktisering.
Overenskomstens regler vil være at praktisere ved selve skatteligningen.  

 For så vidt angår skatteårene 1959-60 til 1964-65 incl. vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive spørgsmål om genoptagelse af de  

 pågældende ansættelser eller beregninger.
For så vidt begæring om regulering  

 af skatteansættelser eller skatteberegninger for de nævnte skatteår i  

 overensstemmelse med overenskomstens bestemmelser allerede er fremsat eller  

 fremsættes af vedkommende skattepligtige inden den 31. marts 1965, bemyndiges  

 skatterådene herved til at genoptage vedkommende ansættelser eller  

 beregninger til fornyet behandling uden forud indhentet bemyndigelse fra  

 statens ligningsdirektorat.
Fremkommer begæringen først efter nævnte  

 tidspunkt, vil bemyndigelse til genoptagelse være at indhente på sædvanlig  

 måde.
 Tvivlsspørgsmål med hensyn til overenskomstens praktisering vil være at  

 forelægge for skattedepartementet.
 Skattedepartementet, den 9. oktober  

 1964.
Hans P.
Gøtrik.
/B.
Blume.
 (* 1) I vedlagte særtryk er bekendtgørelsen dateret 16. november 1963.
