VEJLEDNING OM LØSLADELSE PÅ PRØVE I.
 LØSLADELSE EFTER STRAFFELOVENS § 38, STK. 1.
Efter § 38, stk. 1, kan løsladelse på prøve finde sted, når 2/3 af  

 straffetiden, dog mindst 2 måneder, er udstået.
Løsladelse på prøve kan dog  

 ikke ske med hensyn til den ubetingede del af en dom efter straffelovens §  

 58, stk. 1 (kombinationsdom).
 Prøveløsladelse er forudsat som et regelmæssigt led i fuldbyrdelse af  

 fængselsstraffe på 3 måneder og derover.
Efter § 38, stk. 5, forudsætter prøveløsladelse, at den dømtes forhold  

 ikke gør den  utilrådelig.  Dette betyder, at der ikke må foreligge en  

 væsentlig risiko for recidiv til ikke-bagatelagtig kriminalitet, som ikke  

 formodes at kunne begrænses ved tilsyn og eventuelle særvilkår.
Om  

 kriminaliteten kan betragtes som bagatelagtig beror på en konkret vurdering.  

 I denne vurdering indgår kriminalitetens art, tidligere kriminalitet og den  

 indsattes personlige forhold.
Længden af den forventede straf vil ikke i sig  

 selv være afgørende for, om kriminaliteten kan betragtes som bagatelagtig,  

 men vil sammen med kriminalitetens art være et moment, der indgår i  

 vurderingen.
Det bemærkes, at voldskriminalitet, uanset straffens længde,  

 ikke betragtes som bagatelagtig kriminalitet.
 Før afgørelse om prøveløsladelse bliver truffet, skal der i alle tilfælde  

 foretages en  konkret og aktuel  utilrådelighedsvurdering i  

 forbindelse med drøftelse på møde i afdelingsråd eller lignende, jf.  

 fuldbyrdelsesbekendtgørelsens § 26, stk. 1.
 I utilrådelighedsvurderingen indgår navnlig følgende momenter:
a.
Antallet af tidligere løsladelser og betingede domme.
b.
Den indsattes forhold under tidligere tilsynsperioder.
c.
Den nu foreliggende løsladelsessituation.
 Ad a.  Afslag på løsladelse på prøve bør overvejes, såfremt der  

 inden for de seneste år har foreligget flere prøveløsladelser eller betingede  

 domme med recidiv til ny kriminalitet, uden at man dog tillægger en betinget  

 dom helt samme negative vægt som en forudgående prøveløsladelse.
Afslag vil kunne komme på tale, uanset at den indsatte ikke tidligere har  

 været prøveløsladt.
Der sigtes herved navnlig til personer, der under en  

 tidligere tilsynsperiode i henhold til betinget dom, samfundstjenestedom,  

 behandlingsdom eller lignende har udvist en udtalt grad af manglende vilje  

 til samarbejde med tilsynsmyndigheden.
Ad b.  Der lægges vægt på, hvor hurtigt den indsatte er  

 recidiveret efter den sidste løsladelse.
Endvidere lægges vægt på den  

 indsattes forhold til tilsynsmyndigheden, herunder foreliggende erfaringer  

 med hensyn til gennemførelse af tilsynsforanstaltninger.
 Ad c.  Prøveløsladelse vil - uanset at de under a. og b. nævnte  

 momenter isoleret set måtte føre til afslag - kunne komme på tale, hvor der  

 skønnes at foreligge en særlig gunstig løsladelsessituation, fx. med hensyn  

 til arbejds-, opholds- eller uddannelsesmuligheder, den indsattes forhold til  

 pårørende mv., og/eller at der under den aktuelle strafudståelse må antages  

 at være sket en væsentlig holdningsændring hos den indsatte.
Omvendt vil afslag kunne komme på tale, hvis der foreligger en særlig  

 dårlig løsladelsessituation med deraf følgende forhøjet recidivrisiko, også  

 selv om de under a. og b. nævnte momenter isoleret set ville have ført til en  

 positiv afgørelse.
Ved vurderingen af løsladelsessituationen kan en  

 verserende sag, der kan forventes at føre til frihedsstraf, medføre afslag,  

 såfremt det skønnes, at en forestående frihedsstraf vil forværre den  

 pågældendes mulighed for social tilpasning og dermed forværre  

 løsladelsessituationen.
Det bemærkes, at der ofte i disse sager vil være et  

 særligt behov for tilsyn, såfremt der træffes afgørelse om prøveløsladelse.
 Det understreges, at de ad punkt a., b. og c. anførte forhold skal  

 indgå med lige stor vægt i utilrådelighedsvurderingen.
 I vurderingen af, om prøveløsladelse efter § 38, stk. 1, bør finde sted,  

 indgår andre momenter end de nævnte, herunder blandt andet følgende:
A.
For indsatte i de yngre aldersgrupper (under 21 år) bør prøveløsladelse  

 hyppigt komme på tale, uanset at en samlet vurdering af de øvrige nævnte  

 momenter taler herimod.
B.
Kriminalitetens art vil have en vis betydning for bedømmelsen af  

 risikoen for ny kriminalitet.
Risiko for recidiv til (ikke professionel)  

 berigelseskriminalitet vil bedre kunne accepteres end risiko for recidiv til  

 personfarlig kriminalitet.
C.
Er der givet afslag på prøveløsladelse, når 2/3 af straffen er udstået,  

 skal spørgsmålet om mulighed for prøveløsladelse jævnligt vurderes.
 Er den resterende straffetid under 30 dage, vil løsladelse på prøve i  

 almindelighed kun ske, når der foreligger særlige omstændigheder, som taler  

 derfor, fx. ønskeligheden af iværksættelse af tilsyn, af en  

 alkoholistbehandling eller lignende, som også den indsatte lægger vægt på at  

 få iværksat, jf. straffelovens § 38, stk. 3. Der vil derfor normalt ikke ske  

 prøveløsladelse, hvis den indsatte ved to eller flere domme er idømt fængsel  

 på i alt 90 dage eller derunder.
Hvis den indsatte ved en dom er idømt fængsel i 70-80 dage, skal  

 prøveløsladelse normalt finde sted, forudsat at de almindelige betingelser  

 for prøveløsladelse er opfyldt.
Dette har sammenhæng med, at den indsatte  

 ellers ville komme til at udstå mere end den person, der prøveløslades på en  

 3-måneders dom.
Prøveløsladelse vil også finde sted, hvis en tillægsstraf på  

 fx. 20 dages fængsel afsones sammen med en straf på fx. 60 dage, jf.  

 principperne i straffelovens § 89.
Endelig bemærkes, at der skal ske prøveløsladelse - forudsat at  

 betingelserne i øvrigt er opfyldt - i de tilfælde, hvor reststraffen er under  

 30 dage som følge af, at datoen for prøveløsladelse indtræffer i februar  

 måned.
Dette har sammenhæng med, at indsættelsestidspunktet ikke bør have  

 indflydelse på muligheden for prøveløsladelse efter en dom på 3 måneders  

 fængsel.
Tilfælde, hvor indsatte opfylder betingelserne for at blive løsladt på  

 prøve, når 2/3-dele af straffetiden er udstået, men som af forskellige grunde  

 ikke ønsker at blive prøveløsladt, skal forelægges Justitsministeriet.
Det  

 bemærkes, at indsatte ikke har krav på at blive siddende indtil endt straf.
 II.
 LØSLADELSE EFTER STRAFFELOVENS § 38, STK. 2.
 Efter straffelovens § 38, stk. 2, kan prøveløsladelse finde sted efter  

 udståelse af halvdelen af straffen, dog mindst 2 måneder, når særlige  

 omstændigheder taler derfor.
A.
Sager, hvor afgørelsen træffes af institutionens leder 1.  Udenlandske indsatte, der skal udvises, løslades på prøve, når  

 7/12, dog mindst 2 måneder af straffen er udstået.
Det er dog en  

 forudsætning, at den indsatte i øvrigt vil kunne løslades på prøve i henhold  

 til straffelovens § 38, stk. 1. Det er endvidere en forudsætning for  

 prøveløsladelsens iværksættelse, at den pågældendes udvisning kan  

 gennemføres.
Som følge heraf skal den på formularsættet trykte bestemmelse,  

 hvorefter løsladelsen forudsætter, at der er sikret den pågældende passende  

 ophold og arbejde eller andet underhold, erstattes af følgende formulering:  

 »Det er en forudsætning for afgørelsen, at den pågældendes udvisning kan  

 gennemføres.« 2.  Indsatte, der udstår straf af fængsel for totalnægtelse af  

 værnepligtstjeneste mv., skal løslades på prøve, når halvdelen, dog mindst 2  

 måneder af straffetiden er udstået.
Det er dog en forudsætning, at den  

 indsatte i øvrigt vil kunne løslades på prøve i henhold til straffelovens §  

 38, stk. 1.
B.
Sager, der skal forelægges for Justitsministeriet Prøveløsladelse i henhold til straffelovens § 38, stk. 2, kan efter ordlyd  

 og forarbejder kun ske i ekstraordinære tilfælde.
For at løsladelse efter denne bestemmelse kan komme på tale, skal der  

 foreligge enten 1.  Klare, konkrete behandlingshensyn.
Der sigtes særligt til  

 tilfælde, hvor der, kortere tid (normalt indtil ca. 1 måned) før  

 prøveløsladelse efter § 38, stk. 1, kan ske, foreligger gode arbejds-  

 uddannelses- og bopælsmuligheder, som ellers ville forspildes; eller 2.  Vægtige humanitetshensyn svarende til sædvanlige  

 benådningsgrunde, uden at der dog til prøveløsladelse kræves, at disse hensyn  

 fremtræder med samme styrke som ved benådning for hele den idømte straf.
Det  

 kan fx. være den indsattes helbredsforhold, alvorlig sygdom hos ægtefælle  

 eller børn eller forhold i hjemmet i øvrigt, som bevirker, at fortsat  

 afsoning skønnes at ville medføre alvorlige skadevirkninger for familien.
 Dokumentation for de forhold, som eventuelt kan begrunde fremrykning af  

 prøveløsladelsen, må tilvejebringes af den indsatte, der forudsættes vejledt  

 nærmere herom.
 3.  Herudover kan følgende momenter indgå i vurderingen af sagen:
a.  At indsatte på gerningstidspunktet var under 21 år eller over  

 50 år, b.  At den indsatte ikke tidligere har udstået fængselsstraf eller  

 fået tiltalefrafald eller betinget dom.
En indsat anses i denne forbindelse  

 som førstegangsstraffet, hvis der er forløbet 5 år efter at den sidste straf  

 er udstået, endeligt eftergivet eller bortfaldet.
 c.  Af straffetiden er langvarig, og at løsladelsestidspunktet,  

 efter et længerevarende udslusningsforløb, anses for velegnet.
d.  At indsatte under straffesagen har haft særlig langvarigt  

 ophold i varetægtsfængsel, e.  At fortsat strafudståelse formodes at være skadelig ud fra et  

 specialpræventivt synspunkt.
 Det er en forudsætning for løsladelsen, at risikoen for tilbagefald til ny  

 kriminalitet skønnes at være ringe.
Ad 1-3.  Ved den samlede vurdering vil der i almindelighed ikke  

 blive lagt vægt på arten eller omfanget af den pådømte kriminalitet.
Det vil  

 dog kunne tale imod løsladelse på prøve i henhold til § 38, stk. 2, at den  

 indsatte er dømt for farlig kriminalitet, fx. overtrædelse af straffelovens §  

 191, grovere vold eller røveri.
4.  Løsladelse på prøve efter straffelovens § 38, stk. 2, skal i  

 øvrigt overvejes, hvis den indsatte på gerningstidspunktet var under 24 år,  

 ikke tidligere har udstået fængselsstraf og udstår en straf af fængsel i  

 under 2 år for ikke-personfarlig kriminalitet.
Det er en forudsætning for  

 prøveløsladelse, at risikoen for tilbagefald til ny kriminalitet er ringe.
Desuden skal løsladelse på prøve efter straffelovens § 38, stk. 2, altid  

 overvejes for så vidt angår indsatte mellem 15-17 år, jf.
Justitsministeriets  

 cirkulære af 8. oktober 1991 om behandlingen af 15-17 årige, der anbringes i  

 kriminalforsorges anstalter og arresthusene, § 12 (KC F-3-14).
5.  Indsatte, der har et udtalt behov for behandling mod  

 alkoholmisbrug, og som er dømt for kriminalitet begået i alkoholpåvirket  

 tilstand, vil have mulighed for løsladelse på prøve efter straffelovens § 38,  

 stk. 2, under forudsætning af, at der inden løsladelsen er iværksat en  

 behandling mod misbrug af alkohol, og at løsladelsen sker på vilkår af bl.a.  

 fortsat behandling.
Det forudsættes endvidere, at kriminalforsorgen også  

 efter løsladelsen kontrollerer, at behandlingen følges, og at der ikke sker  

 svigt, jf. ordningen, der er beskrevet i Justitsministeriets  

 cirkulæreskrivelse af 6. juli 1990 om udsættelse med afsoning af og benådning  

 for frihedsstraffe på 40 dage og derunder, idømt for spiritus- eller  

 promillekørsel (KC D-2-5).
 En overvejelse om løsladelse på prøve efter straffelovens § 38, stk. 2, på  

 ovennævnte vilkår vil ofte være relevant for voldsdømte.
 III.
VILKÅRSFASTSÆTTELSE Vilkårsfastsættelsen finder sted i samarbejde mellem institutionen og  

 kriminalforsorgen i frihed og skal følge de retningslinier, der er givet i  

 kriminalforsorgsudvalgets betænkning nr. 519/1969 om vilkår ved betingede  

 domme og prøveløsladelser.
Med hensyn til fastsættelse af vilkår om prøvetid henledes opmærksomheden  

 særligt på, at  prøvetiden som udgangspunkt fastsættes til 2 år.  

  Såfremt den resterende straffetid er under 2-3 måneder, kan der dog  

 fastsættes en prøvetid på 1 år, hvis forholdene særligt taler derfor, fx.  

 hvis den pågældende ikke tidligere har været idømt fængselsstraf, betinget  

 eller ubetinget, eller sådan domfældelse ligger adskillige år tilbage i  

 tiden, eller hvor recidivrisikoen anses for meget ringe.
Overstiger den  

 resterende straffetid 1 år, vil der over for personer med gentagne recidiver  

 være mulighed for at fastsætte en prøvetid på 3 år.
Er reststraffen over 2 år, vil prøvetiden i almindelighed blive fastsat  

 til 3 år.
Er reststraffen over 3 år, vil prøvetiden blive fastsat til 4 eller  

 5 år.
Ved prøveløsladelse af udenlandske indsatte, der skal udvises, fastsættes  

 alene vilkår om prøvetid.
Opmærksomheden henledes dog på, at der i henhold  

 til lov nr. 214 af 31. maj 1963 om samarbejde med Finland, Norge og Sverige  

 angående fuldbyrdelse af straf m.v. er mulighed for at overføre tilsyn mellem  

 de nordiske lande.
Regler herom findes i Justitsministeriets cirkulære af 16.  

 december 1963 om samarbejde med Finland, Island, Norge og Sverige angående  

 fuldbyrdelse af straf m.v. (KC T 8), cirkulæreskrivelse af 10. februar 1964  

 om overførsel af tilsyn med betinget dømte og prøveløsladte mellem de  

 nordiske lande (KC T 9) og cirkulæreskrivelse af 1. marts 1972 om overførsel  

 af tilsyn med betinget dømte og prøveløsladte mellem de nordiske lande (KC C  

 5-1).
Med hensyn til fastsættelse af  vilkår om tilsyn  er der i  

 forbindelse med ændringen i 1973 af straffelovens § 39, stk. 2, tilsigtet en  

 begrænsning i anvendelsen, idet der blev givet udtryk for, at tilsyn kun skal  

 anvendes, når der er konkret behov herfor.
På den anden side  skal  

  der fastsættes vilkår om tilsyn, når der er konkret behov herfor; hvis en  

 indsat i et sådant tilfælde modsætter sig tilsyn, eller tilsyn skønnes  

 formålsløst, bør konsekvensen være afslag på prøveløsladelse.
 Tilsynstiden fastsættes i almindelighed til 1 år.
Såfremt længevarende tilsyn skønnes uhensigtsmæssigt eller unødvendigt med  

 henblik på begrænsning af risikoen for kriminelt recidiv, vil der kunne  

 fastsættes tilsynstider på 3 eller 6 måneder.
Dette gælder i særlig grad, når  

 den idømte straf ikke overstiger 9 måneder.
 Er der tale om længerevarende straffe, typisk i 8 år eller derover, kan  

 tilsynstiden efter en konkret vurdering fastsættes til 3-5 år.
Fastsættelse af  særvilkår  vil ske efter en nøje vurdering af, om  

 fastsættelse af det enkelte særvilkår er formålstjenligt med henblik på  

 begrænsning af den indsattes recidivrisiko.
I de tilfælde, der er nævnt i  

 cirkulære om behandling af sager om løsladelse på prøve m.v. § 5, stk. 4,  

 skal der indhentes en udtalelse fra den pågældendes bopælskommune  

 (socialforvaltningen) om vilkårsfastsættelsen.
Derudover kan der indhentes en  

 sådan udtalelse i tilfælde, hvor der konkret findes at være anledning hertil.  

 Det gælder ligeledes for fastsættelse af særvilkår, at der bør gives afslag  

 på prøveløsladelse, såfremt den indsatte modsætter sig særvilkår, der skønnes  

 formålstjenlige med henblik på begrænsning af den indsattes recidivrisiko.
For voldsdømte er der et særligt behov for en opstramning af  

 prøveløsladelsesvilkårene med henblik på at forhindre ny kriminalitet.
Der  

 vil derfor hyppigt være grund til at fastsætte særvilkår for disse indsatte i  

 form af fx. alkoholistbehandling, vilkår om ikke at indfinde sig bestemte  

 steder, vilkår om ikke at bære våben af nogen art mv. (fx. »at den  

 løsladte på steder, hvortil der er almindelig adgang, ikke bærer nogen form  

 for våben, eksempelvis slagvåben, kastestjerner, skarpe våben, herunder  

 foldeknive med klingelængde på 7 cm eller derunder«). Der er hermed  

 tilsigtet en videregående begrænsning end de begrænsninger, der fremgår af  

 våbenlovens bestemmelser.
Det forudsættes, at den indsatte inden prøveløsladelsen nøje instrueres om  

 betydningen af vilkårene og konsekvensen af ikke at overholde disse.
Den  

 indsatte bør - fortrinsvis i forbindelse med en § 31-udgang - have kontakt  

 med den fri kriminalforsorg inden løsladelsen og ellers umiddelbart efter  

 løsladelsen med henblik på at planlægge forløbet af tilsynsperioden.
IV.
REAKTIONER VED VILKÅRSOVERTRÆDELSER Der skal være konsekvens i tilsynene, det vil sige, at der skal ske  

 indberetning til direktoratet med henblik på eventuel § 40-reaktion i alle  

 tilfælde, hvor en vilkårsovertrædelse begrunder en nærliggende risiko for  

 kriminalitet.
I tilfælde af vilkårsovertrædelse i øvrigt skal afdelingen give  

 den prøveløsladte et pålæg og i gentagelsestilfælde afgive indberetning til  

 direktoratet.
 Der skal ligeledes ske indberetning med henblik på eventuel § 40-reaktion  

 i sager, hvor der foreligger både strafbart forhold og anden  

 vilkårsovertrædelse, men hvor der ikke rejses tiltale for det strafbare  

 forhold.
 For så vidt angår fremgangsmåden ved indberetning af vilkårsovertrædelse  

 henvises til Justitsministeriets cirkulære af 27. september 1973 om  

 varetagelse af tilsyn med prøveløsladte (KC L-1-3) og til cirkulæreskrivelse  

 af 20. februar 1976 om fremgangsmåden ved indberetning af  

 vilkårsovertrædelser begået af prøveløsladte (KC L-1-6).
 Opmærksomheden henledes på muligheden for  anholdelse og  

 varetægtsfængsling,  jf. retsplejelovens §§ 756 og 763.
 (* 1) Vejledningen er optaget i Kriminalforsorgens Cirkulæresamling (KC  

 J-9-2).
