Betænkning afgivet af Arbejdsmarkedsudvalget den 17. januar  

 2007 Betænkning over Forslag  

 til lov om Forebyggelsesfonden [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 29. november 2006 og var til 1.  

 behandling den 14. december 2006. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 30. oktober 2006 dette udkast  

 til udvalget, jf. alm. del − bilag 38. Den 29. november 2006 sendte  

 beskæftigelsesministeren de indkomne høringssvar og et notat herom til  

 udvalget.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Enhedslistens medlem af udvalget støtter vedtagelsen af  

 lovforslaget om en fond, der skal »yde støtte til at forebygge og forhindre  

 fysisk og psykisk nedslidning«.
Lovforslaget er en udmøntning af en del af  

 velfærdsforliget fra 2006, som Enhedslisten står uden for, men fondens formål  

 kan man ikke være uenig i.
 Til gengæld stiller Enhedslisten sig tvivlende over for, om  

 fonden kan sikre det løft for den forebyggelse af fysisk og psykisk  

 nedslidning,  

 som forligspartierne stiller i udsigt.
Fonden er i velfærdsforliget et forsøg på at legitimere hævelsen  

 af efterløns- og folkepensionsalderen, men med en årlig udbetaling på 350  

 mio. kr.  

 fra fonden, i 2007 dog kun 200 mio. kr., modsvarer den slet ikke de alvorlige  

 skader på det forebyggende arbejde, som regeringen og Dansk Folkeparti har  

 forårsaget.
Dertil kommer, at knap halvdelen af fondens midler ikke går til  

 egentligt forebyggende arbejde, men til genoptræning og rehabilitering samt  

 initiativer vedrørende rygning, alkohol og fedme, som amterne tidligere tog  

 sig  

 af.
Dette skal sammenholdes med regeringens, Dansk Folkepartis og  

 Det  

 Radikale Venstres afmontering  

 af  

 Bedriftsundhedstjenesten (BST) og  

 annulleringen af den tidligere regerings, Enhedslistens og SF´s beslutning om  

 at udvide BST-tilslutningen til hele arbejdsmarkedet.
Ud over at  

 arbejdsgiverne  

  private som offentlige  hermed årligt sparer den milliard  

 kroner, som  

 tilslutningspligten tilførte det forebyggende arbejde, er der også andre tal,  

 der  

 mere end indikerer, at der er sket betydelige forringelser af det  

 forebyggende  

 arbejde under denne regering.
 For det første kan man konstatere, at omfanget af påbudt  

 rådgivning i 2005 kun udgjorde 14 pct. af det, som Folketinget blev stillet i  

 udsigt ved indførelsen af arbejdsmiljøreformen i 2003. I absolutte tal blev  

 der  

 afgivet ca. 2.000 rådgivningspåbud på 21.000 screenede virksomheder, hvoraf  

 ca.  

 6.300 blev placeret på niveau 3, der angiver et »ringe arbejdsmiljø«.
For det andet kan man ud fra Arbejdstilsynets opgørelser over  

 antallet af anmeldte arbejdsbetingede lidelser konstatere en mere end  

 bekymrende udvikling.
Antallet af bevægeapparatlidelser er steget fra 5.511  

 anmeldelser i 2003 til 7.221 i 2005 (knap 33 pct.). Endnu mere grelt står det  

 til, hvis vi kigger på tallene for psykiske lidelser, der jo bl.a. forårsages  

 af stress.
Her er antallet af anmeldelser steget fra 870 i 2000 til 2.345 i  

 2005  altså lige knap en tredobling  og psykiske lidelser udgør i  

 dag den  

 næststørste af Arbejdstilsynets 20 hoveddiagnosegrupper.
Problemet er endda  

 større,  

 end tallene umiddelbart fortæller, fordi det er almindelig anerkendt, at der  

 sker en betydelig underregistrering af arbejdsbetingede lidelser.
 På den baggrund er det Enhedslistens vurdering, at en genetablering  

 af BST-systemet omfattende hele arbejdsmarkedet og genindførelse af  

 arbejdsmiljøafgiften og muligheden for at vælge sikkerhedsrepræsentanter på  

 de  

 mindre virksomheder ville have givet den forebyggende arbejdsmiljøindsats et  

 langt bedre løft, end Forebyggelsesfonden kommer til.
Forebyggelsesfonden skal bl.a. give støtte til konkrete  

 projekter i virksomhederne, og man kan frygte, at denne del af midlerne  

 bliver  

 en slet skjult erhvervsstøtte, der gives i situationer, hvor Arbejdstilsynet  

 ellers kunne have givet virksomheden et påbud, som den selv måtte betale.
I  

 det  

 hele taget flytter skattefinansieringen af Forebyggelsesfonden fokus fra, at  

 dårligt arbejdsmiljø er arbejdsgiverens ansvar.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Charlotte Antonsen (V)   

 Ulrik Kragh (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Lars Barfoed (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 89 Bilagsnr.
