Betænkning afgivet af Trafikudvalget den 11. december 2003 Betænkning over Forslag til lov om  

 ændring af lov om havne (Sikring af havnefaciliteter m.v.) [af trafikministeren (Flemming Hansen)] 1. Ændringsforslag Der er stillet 7 ændringsforslag til lovforslaget.  

 Trafikministeren har stillet ændringsforslag nr. 1 og 3, og  

 Socialdemokratiets  

 medlemmer af udvalget har stillet ændringsforslag nr. 2 og 4-7.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 13. november 2003. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 2. oktober 2003 dette udkast til  

 udvalget, jf. folketingsåret 2002-03, alm. del  bilag 1606. Den 7.  

 november  

 2003 sendte trafikministeren de indkomne høringssvar samt et notat herom til  

 udvalget, jf.
L 46  bilag 1.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Skibsmæglerforening, Danske  

 Havnevirksomheder, HTS og borgmestrene fra Kalundborg, Nakskov og Vejle.
 Trafikministeren har over for udvalget kommenteret de skriftlige  

 henvendelser til udvalget.
Deputationer Endvidere har Danske Havnevirksomheder mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 13 spørgsmål til trafikministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af trafikministeren under nr. 1 og 3 stillede ændringsforslag.  

 Flertallet stemmer imod de under nr. 2 og 4-7 stillede ændringsforslag.
 Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de stillede ændringsforslag.
Socialdemokratiets medlemmer af udvalget har tilkendegivet, at  

 Socialdemokraterne støtter det samlede lovforslag.
Der skal ikke herske nogen  

 tvivl om det, ligesom det også skal slås fast, at Socialdemokratiet tager  

 problemstillingen med sikring af havne alvorligt og mener, at Danmark skal  

 leve  

 fuldt ud op til de krav, der måtte være nødvendige herfor, ikke mindst af  

 hensyn til erhvervets interesser.
Lovforslaget medfører imidlertid en ikke nærmere defineret  

 regning til de lokale havne.
En regning, som skal betales af erhvervene selv,  

 hvilket vil stille dem ringere i konkurrencen i forhold til f.eks. andre  

 transportformer.
Lovforslaget indebærer, at man giver ministeren vide beføjelser  

 til at fastlægge implementeringen af loven, og da man ikke tidligere har  

 erfaringer hermed, er det logisk, at man ikke kender de fulde konsekvenser af  

 forslaget.
Derfor har Socialdemokratiet ønsket at sammensætte en national  

 følgegruppe  

 for at opnå en ensartethed i behandlingen rundtom i landet og samtidig ønsket  

 at indføje en revisionsbestemmelse, så partierne får mulighed for at følge  

 konsekvenserne af lovforslaget nøjere.
 Derudover har Socialdemokratiet ønsket at give havnene mulighed  

 for at deltage i den frie og lige konkurrence vedrørende havnetjenester  

  et  

 forslag, som dels kan sikre havnene merindtægter til dækning af de udgifter,  

 som forslaget medfører, dels vil frigøre markedskræfterne, således at de  

 samlede omkostninger for disse tjenester dæmpes.
For Socialdemokratiet spiller ideologien om, hvorvidt der er  

 tale om offentlige, private eller halv-offentlige/halvprivate selskaber ingen  

 væsentlig rolle.
Socialdemokratiet ønsker alene at varetage brugernes  

 interesser, og vi undrer os over, at et flertal i Folketinget tilsyneladende  

 vil insistere på at forhindre konkurrence på frie og lige vilkår.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for de stillede  

 ændringsforslag.
Socialistisk Folkeparti  

 konstaterer, at lovforslaget vil pålægge de danske havne  

 store unødige ekstraudgifter.
Det skal angiveligt beskytte mod terrorangreb  

 mod  

 de danske havne, men der er intet i lovforslaget, der vil forhindre al Qaeda  

 eller andre terrororganisationer i at finde en smutvej ind.
Til gengæld vil  

 loven pålægge de danske havne ekstraudgifter på mindst et trecifret  

 millionbeløb.
Det vil skade dem i den internationale konkurrence, og det vil  

 skade søtransporten til gavn for endnu mere transport på landevejene.
Lovforslaget  

 er et godt eksempel på, at man kan få regeringerne til det mest utrolige, så  

 længe man blot kalder det for terrorbekæmpelse.
Men dette forslag bekæmper  

 ikke  

 terror.
Det bekæmper søtrafik.
Derfor  

 opfordrer Socialistisk Folkeparti trafikministeren til at trække lovforslaget  

 tilbage og indlede en dialog med havnene og søfartens organisationer om en  

 mere  

 afbalanceret måde at implementere de internationale aftaler på.
Socialistisk  

 Folkeparti kan ikke støtte forslaget.
Efter Enhedslistens opfattelse er lovforslaget et led i den  

 verdensomspændende »kamp mod terrorismen«.
I lighed med en række andre tiltag  

 i  

 denne »krig«, er det også temmelig tvivlsomt, om dette lovforslag kan stoppe  

 terrorismen.
Dette argument benyttes ikke i bemærkningerne til lovforslaget.  

 Til gengæld ses en lang række negative effekter af forslaget.
Det går således  

 igen i høringssvarene, at disse forslag vil medvirke til at gøre  

 skibstransport  

 dyrere sammenlignet med andre transportformer, hvilket er beklageligt, ikke  

 mindst set i lyset af, at denne transportform miljømæssigt er langt mere  

 bæredygtig end andre transportformer.
Hertil kommer, at det kan frygtes, at  

 offentlighedens  

 adgang til havneanlæg m.v. kan risikere at blive dramatisk indskrænket.
Formelt set er der tale om, at dette forslag er baseret på  

 internationale aftaler.
Reelt er denne løsning dog tilsyneladende dikteret af  

 USA, fordi USA ellers ikke har mulighed for at forhindre andre landes skibe i  

 at anløbe havne i USA.
Enhedslisten opfatter det også på den måde, at de  

 høringssvar, som er positive over for lovforslaget, har det udgangspunkt, at  

 der reelt ikke er noget valg i forhold til denne situation.
Uanset dette forholder Enhedslisten sig meget kritisk over for  

 forslaget.
Enhedslisten er særlig kritisk over for forslaget om, at der skal  

 gennemføres en generel hjemmel til at fastsætte straffebestemmelser for  

 overtrædelse af bestemmelser, der er indeholdt i De Europæiske Fællesskabers  

 retsakter, og de meget vidtgående bemyndigelser til trafikministeren til at  

 fastsætte regler om maritim sikring for så vidt angår havnefaciliteter gennem  

 bekendtgørelser.
 Enhedslisten er også modstander af at indføre legitimationskort  

 med såkaldte biometriske data og er i øvrigt bekymret for, om man efterhånden  

 vil pålægge søfolk bevæbning og andre tiltag af optrappende karakter.
Et  

  

 tredje mindretal  

  

 i  

 udvalget (RV) indstiller lovforslaget til  

  

 vedtagelse  

  

 med de under nr. 1, 3 og 7 stillede ændringsforslag.
Mindretallet stemmer  

 imod de under nr. 2 og 4-6 stillede ændringsforslag.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Af  

 	  

    

  

 trafikministeren,  

  

 tiltrådt af  

  

 udvalget:
Til titlen 1)  

  

 Titlen affattes således:
»Forslag til Lov om ændring af  

 lov om havne og om ophævelse af visse love om anlæg af havne (Sikring af havnefaciliteter m.v.)  

 « [Teknisk korrektion af lovforslagets titel] Til § 1 Af et  

  

 mindretal  

  

 (S)  

  

 ,  

  

 tiltrådt af et  

  

 mindretal  

  

 (SF og EL):
 2)  

  

 Efter nr. 3 indsættes som nyt nummer:
 »01.  


  

 § 9, stk. 5  

  

 og  

  

 6,  

  

 affattes således:
 »Stk. 5.  

  

 Havnen forestår  

 primært anlæg og drift af havneinfrastruktur, herunder dækkende værker,  

 kajer,  

 havnebassiner og tilstødende landarealer, og kan yderligere stille kraner,  

 pakhuse og lign. til rådighed med henblik på at betjene skibe, stevedorer,  

 areallejere m.fl.
Stk. 6.  

  

 En kommunal selvstyrehavn kan  

 herudover udføre skibsrelaterede hjælpetjenester og havnerelateret  

 operatørvirksomhed  

 under forudsætning af, at der etableres selvstændig regnskabs- eller  

 opgørelsespligt for hver enkelt af disse tjenester.«« [Kommunale selvstyrehavnes primære funktionsområde og udførelse  

 af skibsrelaterede hjælpetjenester m.v.] Af  

  

 trafikministeren,  

  

 tiltrådt af  

  

 udvalget:
 3)  

  

 Efter nr. 5 indsættes som nyt  

 nummer:
»02.  

  

 I  

  

 § 9, stk. 8,  

  

 der bliver stk. 9, ændres  

 »stk. 11« til: »stk. 12«.« [Konsekvensændring] Af et  

  

 mindretal  

  

 (S),  

 tiltrådt af et  

  

 mindretal  

  

 (SF og EL):
 4)  

  

 Efter nr. 5 indsættes som nyt  

 nummer:
 »03.  


  

 § 10, stk. 3,  

  

 affattes således:
»Stk. 3.  

  

 § 9, stk. 5 og  

 6 finder tilsvarende anvendelse for havne organiseret som helt eller delvis  

 kommunalt ejede aktieselskaber.«« [Helt eller delvis kommunalt ejede aktieselskabshavnes  

 funktionsområde] 5)  

  

 Efter nr. 6 indsættes som nyt  

 nummer:
 »04.  

  

 Efter §  

 14 b indsættes:
§ § »§ 14  

 c.  

  

 Trafikministeren nedsætter en national følgegruppe til implementering af  

 reglerne om sikring af havnefaciliteter.«« [Nedsættelse af national følgegruppe] 6)  

  

 Efter nr. 12 indsættes som nyt  

 nummer:
»05.  

  

 I  

  

 § 20, stk. 2,  

  

 ændres »§ 8, stk. 2, og §  

 9, stk. 5« til: »og § 8, stk. 2«.« [Konsekvensændring] Til § 2 Af et  

  

 mindretal  

  

 (S),  

 tiltrådt af et  

  

 mindretal  

  

 (SF, RV og  

 EL):
 7)  

  

 Efter stk. 1 indsættes som nyt  

 stykke:
 »Stk. 2.  

  

 Forslag til  

 revision af lovens bestemmelser om sikring af havnefaciliteter fremsættes for  

 Folketinget senest den 1. januar 2005«.
 Stk. 2 bliver herefter stk. 3.
[Revision af loven] Bemærkninger Til nr. 1 Ændringsforslaget præciserer, at lovforslaget ud over ændringen  

 af havneloven også indebærer ophævelse af tre ældre love om havneanlæg, jf.  

 lovforslagets § 2.
Til nr. 2 og 4 Med disse ændringsforslag gives der mulighed for, at alle  

 kommunale selvstyrehavne og helt eller delvis kommunalt ejede  

 aktieselskabshavne kan udføre både skibsrelaterede hjælpetjenester (som  

 f.eks.  

 bugsering) og havnerelateret operatørvirksomhed (som f.eks.  

 terminaloperatørvirksomhed) ud over den primære opgave med at stille  

 havneinfrastruktur til rådighed.
 Såfremt en kommunal selvstyrehavn udfører sådanne sekundære  

 ydelser, er det et krav, at der etableres en selvstændig regnskabs- eller  

 opgørelsespligt, således at eksempelvis krydssubsidiering undgås og der  

 skabes  

 gennemsigtighed for virksomheder og brugere.
 Ændringen af havnenes funktionsområde ændrer ikke ved, at  

 kommunalbestyrelser og havnebestyrelser fortsat skal handle i havnenes  

 interesse, jf. havnelovens § 9, stk. 4. Denne pligt vil med forslaget også  

 omfatte skibsrelaterede hjælpetjenester og havnerelateret operatørvirksomhed.
 Kommunale selvstyrehavne, der allerede i dag driver  

 skibsrelaterede hjælpetjenester eller havnerelateret operatørvirksomhed, vil  

 blive omfattet af kravet om regnskabs- eller opgørelsespligt.
 Den foreslåede ændring i funktionsområdet i § 9, stk. 5 og 6,  

 vil ligeledes gælde for en havn drevet som helt eller delvis kommunalt ejet  

 aktieselskab, jf. ændringsforslag nr. 4 om ændring af havnelovens § 10, stk.  

 3.  

 Med hensyn til et sådant aktieselskabs regnskabsmæssige forpligtelser m.v.  

 henvises  

 til de selskabsretlige regler herom.
Til nr. 3 Der er tale om en konsekvensændring som følge af lovforslagets §  

 1, nr. 5.
Til nr. 5 Det foreslås, at der nedsættes en national følgegruppe, som skal  

 forestå implementeringen af reglerne om sikring af havnefaciliteter.
Formålet  

 med en sådan følgegruppe er at understøtte SOLAS- konventionændringerne, der  

 indledningsvis anfører, at gennemførelse af bestemmelserne vil kræve fortsat  

 effektivt samarbejde og forståelse blandt alle parter, som anvender eller  

 beskæftiger sig med skibe og havne.
Følgegruppen skal bestå af de parter, der er involveret i  

 sikringen af havnefaciliteter, dvs. de relevante myndigheder, havnene og  

 havnenes brugere.
Konkret kan nævnes Kystdirektoratet/Trafikministeriet,  

 politiet, Beredskabsstyrelsen, ToldSkat (toldmyndigheden), Sammenslutningen  

 af  

 Danske Havne og Danske Havnevirksomheder.
 Følgegruppen skal gennem forhandling udarbejde grundlæggende  

 retningslinjer vedrørende sikring af havnefaciliteter, herunder ansvars- og  

 opgavefordelingen i forbindelse med udarbejdelse af sårbarhedsvurdering og  

 sikringsplan.
 Et lignende system er kendt fra Tyskland, hvor man allerede i  

 august 2003 påbegyndte implementeringsarbejdet.
Til nr. 6 Forslaget er en konsekvens af ændringsforslag 2 og 4 vedrørende  

 havnelovens § 9, stk. 5, og § 10, stk. 3, hvorefter funktionsområdet for  

 kommunale selvstyrehavne og havne drevet som helt eller delvis kommunalt  

 ejede  

 aktieselskab ændres.
Til nr. 7 Det foreslås, at den danske implementering af reglerne om  

 sikring af havnefaciliteter tages op til revision inden den 1. januar 2005.  

 Revisionen skal særligt forholde sig til de økonomiske og administrative  

 konsekvenser af implementeringen.
Sven Buhrkall (V)  

    

  

 Svend Heiselberg (V)  

    

  

 Peter Christensen (V)  

    

  

 Flemming Damgaard Larsen (V)  

    

  

 Karsten Nonbo (V)  

    

  

 Poul Fischer (DF)  

    

  

 Peter Skaarup (DF)  

  

  nfmd.  

  

    

  

 Kaj Ikast (KF)  

  

  fmd.  

  

    

  

 Helge Adam Møller (KF)  

    

  

 Helge Mortensen (S)  

    

  

 Jytte Wittrock (S)  

    

  

 Klaus Hækkerup (S)  

    

  

 Peder Sass (S)  

    

  

 Poul Andersen (S)  

    

  

 Margrete Auken (SF)  

    

  

 Martin Lidegaard (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 46 Bilagsnr.
