 Begrundelse for afslag på tilbud om en tidlig fleksibel indsats.
 Arbejdsformidlingen skal give en egentlig begrundelse for afslag på tilbud  

 om en tidlig fleksibel indsats, og denne begrundelse skal reflektere, at der  

 er foretaget en konkret skønsmæssig vurdering.
 På foranledning af nogle konkrete klagesager, hvor der fra AF's side gives  

 afslag på tilbud af forskellig karakter til ledige blot med den begrundelse,  

 at de ikke tilhører den eller de målgrupper, som Arbejdsmarkedsrådet har  

 udpeget med henblik på en tidlig fleksibel indsats, skal styrelsen præcisere,  

 at en sådan begrundelse for et afslag ikke kan anses for hverken  

 tilstrækkelig eller i overenstemmelse med intentionerne bag loven om en aktiv  

 arbejdsmarkedspolitik.
 Arbejdsformidlingen skal i hvert enkelt tilfælde foretage en konkret  

 vurdering af den lediges ønsker og forudsætninger samt arbejdsmarkedets  

 behov, herunder den lediges behov for en tidlig indsats.
 Denn skønsmæssige vurdering kan føre til, at også ledige, som ikke er  

 omfattet af den prioriterede målgruppe, kan få et tilbud om en tidlig  

 fleksibel indsats.
 Den skønsmæssige vurdering kan også føre til, at den pågældende ledige  

 ikke kan få et tilbud om en tidlig fleksibel indsats - f.eks. fordi den  

 pågældende ikke skønnes at have risiko for langtidsledighed (hvis dette  

 vurderes at være tilfældet) , eller fordi et konkret tilbud, som den ledige  

 har fremsat ønske om, ikke udmiddelbart skønnes at øge den lediges muligheder  

 for varig beskæftigelse i væsentlig grad, eller ikke er i overensstemmelse  

 med den lediges forudsætninger, eller med arbejdsmarkedets behov.
 I de tilfælde, hvor der gives afslag, skal afslaget være begrundet  

 konkret.
 Det tilføjes, at AF ved udarbejdelsen af handlingsplanen for ledige  

 udenfor de af rådet fastsatte målgrupper - efter et konkret skøn - også har  

 mulighed for at aftale, at handlingsplanen indholder aktiviteter som f.eks.  

 fortsat jobsøgning, uddannelse uden tilskud fra aktiveringsmidlerne eller  

 deltagelse i AF's øvrige tilbud, herunder vejledning m.v.
