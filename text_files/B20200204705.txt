Bekendtgørelse om ændring af bekendtgørelse om køretøjers største bredde, længde, højde, vægt og akseltryk1) § 1 I bekendtgørelse nr. 1497 af 1. december 2016 om køretøjers største bredde, længde, højde, vægt og akseltryk, som ændret ved bekendtgørelse nr. 1055 af 23. oktober 2019 og bekendtgørelse nr. 1531 af 16. december 2019, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Rådets direktiv 96/53/EF om fastsættelse af de største tilladte dimensioner i national og international trafik og største tilladte vægt i national trafik for visse køretøjer i brug i Fællesskabet, EF-Tidende 1996, nr.
L 235, side 59, som ændret ved Europa-Parlamentets og Rådets forordning 2019/1242/EU af 20. juni 2019 om ændring af Rådets direktiv 96/53/EF om fastsættelse af de største tilladte dimensioner i national og international trafik og største tilladte vægt i national trafik for visse køretøjer i brug i Fællesskabet, EU-Tidende 2019, nr.
L 198, side 202, Europa-Parlamentets og Rådets afgørelse (EU) 2019/984 af 5. juni 2019 om ændring af Rådets direktiv 96/53/EF for så vidt angår fristen for gennemførelsen af de særlige regler vedrørende de største tilladte længder for førerhuse med forbedret aerodynamisk ydeevne, energieffektivitet og sikkerhed, EU-Tidende 2019, nr.
L 164, side 30, og Europa-Parlamentets og Rådets direktiv (EU) 2015/719 af 29. april 2015 om ændring Rådets direktiv 96/53/EF om fastsættelse af de største tilladte dimensioner i national og international trafik og største tilladte vægt i international trafik for visse vejkøretøjer i brug i Fællesskabet, EU-Tidende 2015, nr.
L 115, side 1. Bekendtgørelsen indeholder bestemmelser, der som udkast har været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).« 2. Indledningen affattes således:
»I medfør af § 51, stk. 8, § 68, stk. 1, § 84, stk. 1, § 85, stk. 1, og § 118, stk. 12, 1. pkt., og stk. 13, i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1559 af 18. december 2018 og lov nr. 556 af 7. maj 2019, fastsættes efter bemyndigelse i henhold til § 3 stk. 1, i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang:« 3. I § 2 indsættes som nr. 9:
»9) Aerodynamisk anordning: Anordning eller udstyr bag på et køretøj, der er designet til at reducere køretøjets luftmodstand, og som opfylder krav i bilag 1 til Europa-Kommissionens forordning (EU) nr. 1230/2012.« 4. I § 8, stk. 1, ændres », jf. dog § 9« til: », jf. dog stk. 5 og § 9«.
 5. I § 8 indsættes som stk. 5:
»Stk. 5. En lastbil, som opfylder kravene om forlængede førerhuse i Europa-Kommissionens forordning (EU) nr. 1230/2012, kan have en længde, der overstiger 12,00 meter.« 6. I § 10, stk. 1, ændres », jf. dog stk. 4« til: », jf. dog stk. 3-5«.
 7. I § 10 indsættes som stk. 5:
»Stk. 5. Vogntog, som består af en lastbil med sættevogn, som opfylder kravene om forlængede førerhuse i Europa-Kommissionens forordning (EU) nr. 1230/2012, kan have en længde, der overstiger 16,50 meter.« 8. I § 11, stk. 1, ændres », jf. dog stk. 3-7« til: », jf. dog stk. 3-8«.
 9. I § 11 indsættes efter stk. 4 som nyt stykke:
»Stk. 5. Vogntog, som består af en lastbil med påhængsvogn, som opfylder kravene om forlængede førerhuse i Europa-Kommissionens forordning (EU) nr. 1230/2012, kan have en længde, der overstiger 18,75 meter.« Stk. 5-7 bliver herefter stk. 6-8.
10. I § 11, stk. 7, nr. 3, der bliver stk. 8, nr. 3, ændres »stk. 6, 2. pkt.« til: »stk. 7, 2. pkt.« 11. Efter kapitel 8 indsættes:
»Kapitel 8 a Anvendelse af aerodynamiske anordninger § 34 a.
Kørsel med lastbil, bus eller påhængskøretøj til disse, som er forsynet med aerodynamiske anordninger, der kan slås ind eller afmonteres, må alene finde sted med de aerodynamiske anordninger i udfoldet position, når køretøjet anvendes på motorvej og motortrafikvej.« 12. I § 37, stk. 1, ændres »og § 34,« til: », § 34 og § 34 a,«.
§ 2 Bekendtgørelsen træder i kraft den 1. januar 2021.
Færdselsstyrelsen, den 11. december 2020 Stefan Søsted / Sammi Jonas Fantassi 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2015/719 af 29. april 2015 om ændring af Rådets direktiv 96/53/EF om fastsættelse af de største tilladte dimensioner i national og international trafik og største tilladte vægt i national trafik for visse køretøjer i brug i Fællesskabet, EU-Tidende 2015, nr.
L 115, side 1, og Europa-Parlamentets og Rådets afgørelse (EU) 2019/984 af 5. juni 2019 om ændring af Rådets direktiv 96/53/EF, for så vidt angår fristen for gennemførelsen af de særlige regler vedrørende de største tilladte længder for førerhuse med forbedret aerodynamisk ydeevne, energieffektivitet og sikkerhed, EU-Tidende 2019, nr.
L 164, side 30.
