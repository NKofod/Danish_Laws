Ligestillingsnævnets afgørelse J.nr. 2007-3748 Det var i strid med ligebehandlingslovens § 6, at en daginstitution søgte specifikt efter en mandlig pædagog i en stillingsannonce.
En kvinde mente, at det var i strid med ligestillingsloven, at en institution i en stillingsannonce specifikt søgte efter en mandlig pædagog ved såvel i overskriften som i selve teksten at lægge vægt på ansøgernes køn.
Ligestillingsnævnet fandt, at annoncen var i strid med forbudet mod at annoncere efter et bestemt køn i henhold til ligebehandlingslovens § 6, da der ikke forinden var søgt dispensation.
Klagen vedrører en stillingsannonce, hvor der søges efter en mandlig pædagog. ¬¬Sagsfremstilling: ¬En kvinde har klaget over en annonce indrykket i Søndagsavisen i juni 2007. Af annoncen fremgår det, at en børnehave søger en mandlig pædagog til en fuldtidsstilling.
Annoncen er indrykket af en børnehave under Skanderborg kommune. ¬¬Af annonceteksten fremgår det bl.a. ¬Vi søger en mandlig pædagog, der sammen med de to nuværende mandlige ansatte, kan være med til at fastholde det maskuline i huset.
Kan igangsætte aktiviteter med udgangspunkt i mænds og drenges univers og være en moderne mandlig rol-lemodel.  ¬ ¬¬Parternes påstande og bemærkninger: ¬Klageren har anført, at annoncen var i strid med ligebehandlingsloven. ¬¬Indklagede, Skanderborg kommune har beklaget, hvis man uforvarende har overtrådt lovgivningen, og det er indskærpet overfor lederen af børnehaven, at ligebehandlingslovens § 6 skal overholdes ved fremtidig annoncering. ¬Børnehaven har beklaget annoncen og oplyst, at der ikke vil ske annoncering på den måde fremover.
