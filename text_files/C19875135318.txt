 § 1. Udvalget er rådgivende for lederen af Vildtbiologisk Station i  

 spørgsmål om planlægning og gennemførelse af stationens forskningsprogram i  

 overensstemmelse med den prioritering af stationens forskningsopgaver, der er  

 godkendt af landbrugsministeren efter indstilling fra Vildtforvaltningsrådet  

 og inden for de for stationen fastsatte bevillings- og personalemæssige  

 rammer.
 Udvalgets sammensætning.
§ 2. Udvalget består af 5 ordinære medlemmer samt en formand, der alle  

 udnævnes af landbrugsministeren for en periode af 4 år.
Der udnævnes samtidig  

 en suppleant for hvert af udvalgets ordinære medlemmer.
Stk. 2. Udvalgets ordinære medlemmer og disses suppleanter udnævnes efter  

 indstilling fra henholdsvis Den kgl.
Veterinær- og Landbohøjskole, Københavns  

 Universitet, Landbrugets Samråd for Forskning, Miljøministeriet  

 (Fredningsstyrelsen) og Aarhus Universitet.
 Stk. 3. Fratræder formanden, et medlem eller en suppleant inden udløbet  

 af funktionsperioden, udnævnes ny formand, nyt medlem eller ny suppleant for  

 den resterende del af perioden.
 Stk. 4. Genudnævnelse kan finde sted.
 § 3. Udvalget vælger et af sine medlemmer som næstformand.
 Udvalgets sekretariat.
 § 4. Udvalgets sekretariatsforretninger varetages af Vildtbiologisk  

 Station.
 Udvalgets opgaver og kompetence.
 § 5. Udvalget afgiver indstillinger til lederen af Vildtbiologisk Station  

 i sager, der forelægges udvalget.
 Stk. 2. Kopi af udvalgets indstillinger skal tilstilles  

 Landbrugsministeriet, administrator ved Landbrugsministeriets  

 Vildtforvaltning samt Vildtforvaltningsrådet.
 Udvalgets arbejdsform.
§ 6. Udvalgets sager behandles normalt på møder.
Indstillinger kan dog  

 afgives af formanden efter skriftlig høring, af udvalgets medlemmer, hvis  

 sagens behandling ikke kan afvente næste ordinære møde.
 Stk. 2. Udvalget afholder mindst 1 ordinært møde om året.
 Stk. 3. Ordinære møder kan aflyses af formanden, hvis der ikke foreligger  

 sager til behandling, der betinger mødets afholdelse.
 Stk. 4. Udvalget kan indkaldes til ekstraordinært møde efter formandens  

 beslutning eller på skriftlig begæring af mindst 2 af udvalgets medlemmer.  

 Begæringen skal indeholde forslag til dagsordenpunkter.
 Stk. 5. Udvalget kan indkalde særligt sagkyndige til at deltage i  

 behandlingen af en sag.
 Stk. 6. Formanden og sekretariatet udarbejder dagsorden for og forbereder  

 sager til behandling på udvalgets møder.
Stk. 7. Formanden indkalder udvalget til møder med mindst 2 ugers varsel  

 med angivelse af dagsorden.
Eventuelle bilag til dagsordenen skal så vidt  

 muligt fremsendes inden mødet.
 Stk. 8. Udvalgets forhandlinger ledes af formanden eller i dennes fravær  

 af næstformanden.
Stk. 9. Sekretariatet udarbejder referat af udvalgets møder og udsender  

 dette til medlemmerne.
Såfremt sekretariatet ikke inden 14 dage efter  

 udsendelsen af referatet har modtaget skriftlige bemærkninger til referatet,  

 anses det for godkendt.
Det godkendte referat udsendes til medlemmerne samt  

 til Landbrugsministeriet, administrator ved Landbrugsministeriets  

 Vildtforvaltning og Vildtforvaltningsrådet.
 Stk. 10. Udvalgets daglige forretninger forestås af formanden og  

 sekretariatet.
 Udvalgets udgifter.
 § 7. Udgifterne i forbindelse med udvalgets arbejde afholdes over  

 Vildtbiologisk Stations budget.
 Stk. 2. Udvalgets medlemmer har krav på dækning af rejse- og mødeudgifter  

 efter de til enhver tid for statstjenesten gældende regler.
 Ikrafttræden.
 § 8. Forretningsordenen træder i kraft den 1. marts 1987.
