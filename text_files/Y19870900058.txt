 Spørgsmålet om et medlems habilitet i en sag må forelægges for  

 kommunalbestyrelsen, inden behandlingen af sagen påbegyndes, hvis et medlem  

 selv - eller gennem borgmesteren - over for kommunalbestyrelsen  

 tilkendegiver, at han anser sig for inhabil.
 Borgmesteren er ikke forpligtet til at søge de faktiske  

 forhold nærmere belyst, og ej heller forpligtet til at sætte spørgsmålet til  

 forhandling og afstemning, medmindre et medlem kræver dette.
 I skrivelse af 16. december 1986 har De forespurgt, om De som borgmester  

 har pligt til at bringe spørgsmålet om et medlems habilitet til afstemning,  

 når intet medlem i byrådet forlanger dette.
 Baggrunden for Deres forespørgsel er, at Tilsynsrådet for Nordjyllands Amt  

 i skrivelse af 5. november 1986 til Hjørring Byråd har udtalt sig om et  

 medlem habilitet i en konkret sag og i forbindelse hermed bemærket følgende:  

 Spørgsmålet om et medlems habilitet i en sag må forelægges  

 kommunalbestyrelsen i forbindelse med, at den pågældende sag optages til  

 behandling i mødet, og det påhviler borgmesteren at få spørgsmålet afgjort af  

 kommunalbestyrelsen, inden forhandlinger om selve sagen indledes.
 På baggrund heraf finder tilsynsrådet anledning til at bemærke, at den  

 nævnte fremgangsmåde ikke ses at være fulgt i forbindelse med spørgsmålet om  

 byrådsmedlem  Mogens  E.  Madsens habilitet i byrådsmødet den 27. august 1986  

 .
 I denne anledning skal Indenrigsministeriet udtale følgende:
 I § 14, stk. 2, i lov om kommunernes styrelse er det fastsat, at et medlem  

 skal underrette kommunalbestyrelsen, hvis der foreligger forhold, der kan  

 give anledning til tvivl om hans habilitet.
 I § 14, stk. 1, i styrelsesloven er det fastsat, at kommunalbestyrelsen  

 træffer beslutning om, hvorvidt et medlem er inhabilt og dermed udelukket fra  

 at deltage i kommunalbestyrelsens forhandling og afstemning om sagen.
 Spørgsmål om et medlems habilitet i en sag må forelægges for  

 kommunalbestyrelsen, inden behandlingen af sagen påbegyndes, således at  

 kommunalbestyrelsen - udtrykkeligt eller stiltiende - kan træffe afgørelse om  

 spørgsmålet.
Hvis et medlem selv - eller gennem borgmesteren - over for  

 kommunalbestyrelsen tilkendegiver, at han anser sig for inhabil ved  

 behandlingen af en sag, vil en sådan tilkendegivelse kunne tages til  

 efterretning af kommunalbestyrelsen.
Borgmesteren er således ikke forpligtet  

 til at søge de faktiske forhold nærmere belyst og ej heller forpligtet til at  

 sætte spørgsmålet til forhandling og afstemning, medmindre et medlem kræver  

 dette.
 Tilsynsrådet for Nordjyllands Amt har modtaget kopi af denne skrivelse.
P.
M.
V.
E.
B.
