De statsanerkendte arbejdsløshedskasser Arbejdsformidlingskontorerne I tilslutning til ovennævnte bekendtgørelse med tilhørende vejledning skal  

 meddeles følgende retningslinier for udbetaling af feriedagpenge:
1. Ledige medlemmer, der har ret til feriedagpenge,  

 skal holde samlet ferie i mindst 18 dage i ferieperioden.
Et medlem, der er i  

 beskæftigelse, skal derimod følge ferielovens regler med hensyn til  

 tidspunktet for feriens afholdelse, hvilket indebærer, at ferietidspunktet  

 aftales med arbejdsgiveren.
2. Et medlem, der har været i beskæftigelse i hele  

 ferieperioden, men efter aftale med arbejdsgiveren ikke har afholdt 18 dages  

 ferie, har fortsat ret til ferie med feriedagpenge, selv om medlemmet bliver  

 ledig den 1. oktober.
Medlemmet fortaber således ikke sin ret til  

 feriedagpenge, når ledigheden først indtræder efter ferieperiodens udløb.
3. Et ledigt medlem, der har ret til 30 dages ferie  

 med feriedagpenge, og som kommer i arbejde 3 uger før ferieperiodens udløb  

 uden at have afholdt ferie, har ikke fortabt retten til 3 ugers ferie med  

 feriedagpenge.
Dette hænger sammen med, at et ledigt medlem selv har  

 indflydelse på, hvornår ferien skal holdes.
Kommer medlemmet først i  

 beskæftigelse 2 uger før ferieperiodens udløb, kunne den ene uge have været  

 afholdt, og medlemmet har derfor fortabt retten til ferie med feriedagpenge i  

 en uge.
Kommer medlemmet først i arbejde en uge før ferieperiodens udløb, er  

 retten til feriedagpenge i 2 uger fortabt.
4. Et medlem, der har ret til 30 dages ferie med  

 feriedagpenge, og som er i beskæftigelse hele ferieåret, fastsætter  

 tidspunktet for feriens afholdelse med sin arbejdsgiver.
Dette betyder, at  

 den eneste begrænsning i retten til feriedagpenge er bestemmelsen i  

 bekendtgørelsens § 4, stk. 2. Medlemmet kan således f.eks. afholde 5 ugers  

 samlet ferie i ferieperioden eller senere, eller afholde ferien som 5 enkelte  

 uger.
5. Et medlem, som har været i beskæftigelse i  

 ferieperioden uden at afholde ferie, men bliver ledig 3 uger før  

 ferieperiodens udløb, vil fortabe sin ret til feriedagpenge, hvis ferien ikke  

 afholdes før ferieperiodens udløb.
Bliver medlemmet først ledig 2 uger før  

 ferieperiodens udløb, er det kun retten til feriedagpenge i 2 uger, der kan  

 fortabes, og for en uge såfremt ledigheden indtræder en uge før  

 ferieperiodens udløb.
6. I ovennævnte eksempler er det forudsat, at der er  

 tale om medlemmer, der har ret til 30 dages ferie med feriedagpenge.
Dette  

 hænger sammen med, at retten til feriepenge efter ferieloven ikke kan  

 fortabes efter reglerne om feriedagpenge.
Da optjent ferie skal afholdes, før  

 der kan udbetales feriedagpenge, kan et medlem, som har optjent 18 dages  

 ferie med feriepenge, ikke fortabe retten til feriedagpenge ved ikke at  

 afholde ferie i ferieperioden.
Er den optjente ferie af et mindre omfang end  

 18 dage, er det således kun 18 dage - de optjente dage, der kan fortabes.  

 Eks. er der optjent 11 dage, vil der aldrig kunne fortabes mere end 7 dage  

 med feriedagpenge, uanset om de 11 dage er afholdt i ferieperioden eller ej,  

 og uanset om de er afholdt samlet.
 P.D.V.
