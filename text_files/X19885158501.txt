 Et beløb, fra en offentlig indsamling, der udbetales som en samlet sum  

 til en efterlevende papirløs samlevende efter en person, der mistede livet  

 ved en ulykke i Tingbæk kalkminer, var omfattet af LL § 7A.
Bindende forhåndsbesked Ligningsrådet blev anmodet om forhåndsbesked om følgende: Vil et beløb fra  

 en gennem et dagblad foranstaltet indsamling, der udbetales som en samlet  

 sum, være skattepligtig indkomst for H? Omstændighederne var følgende:
Ved en ulykke i juli måned 1988 i Tingbæk Kalkminer mistede M, livet,  

 efterladende sig sin papirløse samlevende H, og deres 2 fælles børn.
Ved M's  

 død blev H og de 2 børn meget vanskeligt stillet, idet M ingen livsforsikring  

 havde.
Huset, hvori familien boede var købt for få år siden, og det var  

 forbundet med ikke ubetydelige omkostninger at bebo det.
Et dagblad  

 foranstaltede i den anledning en indsamling for at hjælpe H og børnene.
Den  

 26. august 1988 var der indsamlet ca. 100.000 kr., og det var tanken at give  

 det indsamlede beløb som en samlet sum til H, når indsamlingen var afsluttet.  

 Ifølge ligningslovens § 7 a er der skattefrihed for gaver, der hidrører fra  

 indsamlede bidrag, forudsat at gaven er oppebåret en gang for alle og alene  

 har karakter af en anerkendelse af modtagerens fortjenester.
Ligningsrådet  

 svarede, at det indsamlede beløb kunne anses for omfattet af ligningslovens §  

 7 a.
