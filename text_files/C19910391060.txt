Indledning I medfør af arbejdsmiljøloven, § 43, kan arbejdsministeren fastsætte  

 regler om arbejdsstedets indretning, herunder om indretning af betydning for  

 akustiske forhold.
 Der henvises endvidere til bekendtgørelse nr. 323 af 7. juli 1983 om  

 arbejdets udførelse, og bekendtgørelse nr. 452 af 27. august 1984 om  

 støjgrænser på arbejdspladsen.
Et krav heri er, at unødig støjbelastning skal undgås.
Støjniveauet skal  

 derfor holdes så lavt, som det er rimeligt under hensyntagen til den tekniske  

 udvikling.
For dette har bl.a. akustikken i rummene betydning.
Denne anvisning oplyser om, hvorledes de akustiske forhold i et arbejdsrum  

 vurderes, og hvilke forhold Arbejdstilsynet lægger vægt på, når det vurderes,  

 om støjniveauet i et arbejdsrum er så lavt, som det er rimeligt.
Som en  

 generel vejledning er anført de efterklangstider og de absorptionsarealer,  

 som Arbejdstilsynet vil opfatte som tilfredsstillende for de respektive  

 lokaletyper, når i øvrigt normale forhold gør sig gældende.
Desuden oplyses  

 om foranstaltninger, der kan træffes til forbedring af akustikken.
1. Akustik I et arbejdsrum vil det normalt være en fordel, at rummets overflader  

 dæmper (absorberer) støj mest muligt.
Herved undgås, at støjen reflekteres  

 tilbage i rummet.
En undtagelse herfra er dog undervisningsrum o.l., hvor en  

 alt for kraftig dæmpning gør det svært at »tale rummet op«.
Hvis lydrefleksionerne i et arbejdsrum ikke dæmpes tilstrækkeligt,  

 medfører det en række ugunstige virkninger, akustikken bliver dårlig.
Først  

 og fremmest vil det generelle støjniveau stige, og støjen fra en given  

 støjkilde vil påvirke personer, der opholder sig i lokalet, selv i stor  

 afstand af støjkilden.
Herudover vil nytten af støjafskærmende  

 foranstaltninger nedsættes.
Rummet vil føles ubehageligt at opholde sig i, og  

 det vil være vanskeligere at opfatte lydsignaler o.l., fx samtale på nogen  

 afstand.
Om de akustiske forhold i et rum er tilfredsstillende, vil ofte kunne  

 afgøres ved en vurdering på stedet.
I tvivlstilfælde vil det være nødvendigt  

 at foretage en måling eller beregning.
2. Måling og beregning 2.1 Efterklangstid Et rums akustik beskrives normalt ved dets efterklangstid.  

 Efterklangstiden er et udtryk for, hvor hurtigt en lyd vil »dø ud«  

 i rummet.
Det angives med det antal sekunder der forløber, før et  

 lydtrykniveau er faldet 60 decibel.
2.2 Ækvivalent absorptionsareal Det ækvivalente absorptionsareal er et udtryk for rummets samlede  

 lydabsorptionsmængde.
Det findes ved at gange de lydabsorberende fladers  

 areal med deres absorptionskoefficient og derefter sammenlægge resultaterne  

 for samtlige flader.
Absorptionskoefficienten udtrykker, hvor stor en del af  

 den indfaldende lydenergi, som fladen absorberer.
Oplysning om et  

 lydabsorberende materiales absorptionskoefficient kan gives af leverandører  

 og forhandlere.
3. Krav til de akustiske forhold 3.1 Bygningsmyndighedernes krav Bygningsreglement 1982 samt tidligere reglementer indeholder bestemmelser  

 med krav til de akustiske forhold i daginstitutioner, undervisningsrum m.v.,  

 herunder svømmehaller.
Bestemmelserne indeholder grænseværdier for  

 efterklangstid eller ækvivalent absorptionsareal.
Grænseværdierne nævnt i  

 Bygningsreglement 1982 er optaget i skemaet på denne anvisnings sidste side.
3.2 Arbejdstilsynets krav Arbejdstilsynet vurderer de akustiske forhold i arbejdsrum efter de  

 retningslinier, der er angivet nedenfor i 3.2.1 - 3.2.4. Efter  

 retningslinierne vil vurderingen bero på typen af arbejdsrum, og  

 efterklangstiden eller det ækvivalente absorptionsareal bestemmes for rummet  

 som det benyttes, med inventar, maskiner, udstyr m.v.
 Retningslinierne er baseret på dels bygningsreglementets grænseværdier (se  

 skemaet bagerst) dels de værdier i øvrigt, der er angivet i skemaet og tager  

 desuden i betragtning, hvilket tidspunkt den pågældende bygning er opført på.
 Retningsliniernes værdier er minimumsværdier, således at en dæmpning  

 udover det anførte normalt vil forbedre forholdene yderligere.
 3.2.1 Daginstitutioner, undervisningsrum m.v.
 De grænseværdier, der er fastsat i bygningsreglementernes bestemmelser jf.  

 3.1, kræves overholdt.
 For rum i bygninger opført før disse bestemmelsers ikrafttræden betragtes  

 de anførte værdier som vejledende, idet mindre afvigelser accepteres.  

 Eksempelvis anses det for forsvarligt, at efterklangstiden for ældre  

 daginstitutioner kun reguleres ved frekvenser på 500 Hz og derover.
 3.2.2 Kontorer m.v.
 For kontorer bør skemaets værdier overholdes.
For kontorer, hvor byggetilladelse er udstedt før 1. januar 1992 bør  

 foranstaltninger til forbedring af akustikken dog kun udføres, hvis de  

 ansatte udsættes for en støjbelastning der er unødig, og som det vil være  

 teknisk rimeligt at nedbringe ved rumakustiske foranstaltninger.
Dette gælder  

 også butikker m.v.
For disse eksisterende kontorer kan skemaets værdier  

 betragtes som vejledende.
 3.2.3 Produktionslokaler m.v.
For produktionslokaler m.v. bør skemaets værdier overholdes, hvis - støjbelastningen af de beskæftigede personer overstiger 80 dB(A) - eller det målte eller evt. beregnede lydtrykniveau på arbejdspladser i  

 nogen afstand fra lydkilderne overstiger 80 dB(A) (se fodnote) - eller de ansatte udsættes for en støjbelastning, der er unødig, og som  

 det vil være teknisk rimeligt at nedbringe ved rumakustiske foranstaltninger.
For produktionslokaler m.v. hvor byggetilladelsen er udstedt før 1. januar  

 1992, bør der udføres foranstaltninger til forbedring af akustikken hvis - støjbelastningen overstiger 90 dB(A) - eller de ansatte udsættes for en støjbelastning, der er unødig, og som  

 det vil være teknisk rimeligt at nedbringe ved rumakustiske foranstaltninger.
 Også ved vurdering af foranstaltninger til forbedring af akustikken for  

 disse eksisterende produktionslokaler vil skemaets værdier blive betragtet  

 som vejledende.
3.2.4 Særlige forhold Særlige forhold kan begrunde større krav til rummets akustiske forhold,  

 end værdierne angivet i 3.2.1 - 3.2.3. Det vil således være aktuelt, hvor der  

 er et særligt behov for at opfatte lyde, herunder forståelse af tale.
Dette  

 kan for eksempel være tilfældet i værksteder på tekniske skoler samt i  

 kontrol/overvågningsrum.
4. Foranstaltninger til forbedring af akustikken Akustikken kan forbedres ved anbringelse af lydabsorberende materialer i  

 lokalet, fx på loft, vægge eller som fritstående skærme.
 Det absorberende materiale behøver ikke nødvendigvis at dække hele lofts-  

 eller vægfladen, ofte vil 50 eller 75% af fladen, jævnt fordelt, give et  

 acceptabelt resultat.
 Ved særligt støjende maskiner o.l. er det ofte en god ide at gøre noget  

 særligt ud af støjdæmpningen på loftet over eller på væggen bag maskinen.
Ved placering af lydabsorberende materialer på vægge skal man være  

 opmærksom på eventuel risiko for særligt slid eller ødelæggelse af  

 materialerne på de nederste dele af væggene.
I givet fald kan monteres  

 passende beklædning, fx hulplader.
 Lydtryksniveauet bør her måles som middelværdi over en 5-10 minutters  

 periode.
 I haller med store parallelle vægflader vil det oftest være nødvendigt at  

 forsyne disse med lydabsorberende materiale for at undgå en ubehagelig  

 ekkovirkning.
Desuden vil det i store haller være en fordel at anbringe en del af  

 lydabsorptionen nede i højde med støjkilderne, fx i form af lydabsorberende  

 skærmvægge, som vægbeklædning, eller som nedhængte sektioner over særligt  

 støjende områder.
I haller, der er over 5-6 m høje, bør en væsentlig del, og  

 mindst 15-20%, af lydabsorptionen således anbringes lavt.
 Såfremt støjen indeholder kraftig, dyb lyd, kan det være nødvendigt med  

 særlige foranstaltninger, fx opsætning af lavfrekvensabsorbenter.
5. Valg af lydabsorberende materialer Som lydabsorbenter anvendes i reglen mineraluld, skumplast med åbne porer,  

 træbeton el.lign. materialer med en porøs struktur.
Til specielle formål kan  

 det være nødvendigt at anvende andre typer absorbenter, fx membranabsorbenter  

 til lavfrekvent absorption.
Man må være opmærksom på, at lydbafler nedhængt fra loftet giver ringe  

 lydabsorption ved lave frekvenser.
Det samme gælder for absorbenter, der  

 monteres direkte mod loft eller vægge.
Et sammenhængende, nedhængt loft eller  

 absorbenter, der anbringes foran en væg, giver derimod god  

 lavfrekvensabsorption.
Ved valg af materialer skal man være opmærksom på, at der kan være  

 funktionskrav ud over de rent lydmæssige, fx krav vedrørende hygiejne,  

 holdbarhed, indeklima, brandfare m.v.
Fx kan brandrisiko opstå, hvor  

 absorbenten kan opsuge olie eller andre brandbare væsker.
Specielt hvad angår de særlige krav til rengøring i nærings- og  

 nydelsesmiddelindustrien kan oplyses, at der i dag findes absorbenter, der  

 kan rengøres, således at veterinærmyndighedernes krav herom kan opfyldes.
Man  

 skal dog ikke vælge absorbenter med en tættere overflade end nødvendigt af  

 hensyn til rengøringen, da lydabsorptionen ved de høje frekvenser hermed  

 nedsættes.
Hvilket materiale og hvilken tæthed, der kan anvendes, afhænger af  

 risikoen for tilsmudsning.
Det anbefales at tage kontakt med  

 veterinærmyndigheden, inden lydabsorberende materiale sættes op.
Man kan her  

 få en vurdering af det påtænkte materiale og om ophængning og placering,  

 således at senere problemer undgås.
Vejledende gennemsnitsværdier af efterklangstider og ækvivalente  

 absorptionsarealer i frekvensområdet 125-2000 Hz.
Arbejdstilsynet vil opfatte  

 værdierne som tilfredsstillende under normale forhold.
I reglen vil dæmpning  

 herudover forbedre forholdene yderligere.
Note For kontorer og produktionslokaler m.v. er anført en bestemt  

 gennemsnitsværdi af efterklangstid eller et bestemt ækvivalent  

 absorptionsareal.
For at sikre, at tilstrækkelig lydabsorption er til stede i  

 alle frekvensintervaller, bør afvigelsen fra nævnte gennemsnitsværdi ikke  

 overstige de angivne værdier i noget frekvensinterval.
Der er således sat en  

 maksimumsværdi for efterklangstiden og en minimumsværdi for det ækvivalente  

 absorptionsareal.
 Hvis der ikke forekommer væsentlig lavfrekvent støj, kan man for  

 produktionslokaler m.v. se bort fra værdien i frekvensområdet omkring 125 Hz.
