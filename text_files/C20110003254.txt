Skrivelse om ændring af vejledning om ophør med udøvelse af selvstændig virksomhed som hovedbeskæftigelse I vejledning nr. 100 af 16. oktober 2002 om ophør med udøvelse af selvstændig virksomhed som hovedbeskæftigelse foretages følgende ændringer:
 1. I vejledningen til »§ 5, stk. 2«, ændres følgende:
 1. pkt. i første afsnit affattes således:
»Hvis aftalen om lønarbejdet på forhånd er bestemt til at være tidsbegrænset, kan medlemmet først anses for ophørt mere end midlertidigt, når medlemmet har fået indberettet 1924 løntimer i henhold til lov om et indkomstregister inden for de seneste 15 måneder.« Afsnit 3 affattes således:
»Hvis fagets normale arbejdstid er 37 timer pr. uge, skal medlemmet således have fået indberettet mindst 1924 løntimer inden for de seneste 18 måneder for at kunne anses for ophørt mere end midlertidigt.
Hvis der i forbindelse med medlemmets udtræden er sket en driftsomlægning, skal medlemmet have fået indberettet mindst 962 løntimer inden for de seneste 8 måneder.« 2. I vejledningen til overskriften »§ 20, stk. 2« ændres følgende:
 »Under overskriften »Ændring fra hoved- til bibeskæftigelse« ændres i afsnit 2, »bekendtgørelse om udøvelse af selvstændig virksomhed som bibeskæftigelse« til: »bekendtgørelse om drift af selvstændig virksomhed«.
 Under overskriften »Kravet til lønarbejdets omfang«, ændres følgende:
 1. pkt. i afsnit 2 affattes således:
»Hvis der ikke er sket væsentlige ændringer i virksomhedens driftsform, skal medlemmet have fået indberettet mindst 1924 løntimer inden for de seneste 18 måneder.« 3. pkt. i sidste afsnit affattes således:
»Medlemmet skal i dette tilfælde have fået indberettet 962 løntimer inden for de seneste 8 måneder.« 3. I vejledningen til overskriften »§ 20, stk. 3«, ændres følgende:
 Under overskriften »Opgørelsen af lønarbejdet« ændres i første afsnit »bekendtgørelse om beskæftigelseskrav, dagpengeperiode og aktivperiode« til: »bekendtgørelse om beskæftigelseskrav for lønmodtagere og dagpengeperiode«.
 I afsnit 2 ændres »lovens § 56« til: »lovens § 53, stk. 3«.
 Afsnit 4 affattes således:
