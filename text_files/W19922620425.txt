Spaltning af selskaber - Spaltning af selskaber- tilførsel af aktiver Eftersom der ikke i selskabslovgivningen fandtes egentlige  

 selskabsretlige regler om spaltning, ønskede man at foretage en  

 udskillelse efter en af nedennævnte metoder:
1.   Spaltning.
A A/S stiftede et helejet datterselskab,  

 der blev søsterselskab til B A/S.
Herefter skulle indskydes de aktiver  

 og passiver  i B A/S, der vedrørte udlejning, i det nystiftede selskab  

 eller 2.   Tilførsel af aktiver.
Udlejningsaktiviteten  

 fra B A/S udskiltes til et helejet datterselskab C A/S under B A/S.
I tilfælde af at der blev opnået tilladelse  

 til tilførsel af aktiver, var det herefter hensigten at sælge  

 samtlige modtagne aktier til det udstedende selskab, dvs. fra B A/S til det  

 udstedende selskab, C A/S.
Samtidig med tilbagesalget skulle der foretages en  

 nytegning af kapital i C A/S.
Denne nytegning skulle foretages af A A/S.  

 Herefter opnåede man den ønskede koncernstruktur.
Salget ville finde sted på den sidste dag i  

 regnskabsåret for B A/S, dvs. den 30/9 1992. Det var oplyst, at B A/S  

 stiftede det udskilte selskab og således ville have ejet samtlige  

 aktier i selskabet på tidspunktet fra stiftelsen og frem til frasalget  

 på regnskabsårets sidste dag.
Såvel det nystiftede selskab  

 som A A/S skulle have samme regnskabsår som B A/S.
 Med hensyn til ansøgningen om tilladelse til  

 spaltning efter fusionsskattelovens § 15 a havde selskabets advokat  

 anført, at han var bekendt med, at den påtænkte spaltning  

 ikke opfyldte spaltningsdefinitionen i fusionsskatteloven, idet  

 lovbestemmelsen alene giver mulighed for skattefri spaltning, såfremt  

 'et selskab som følge af og samtidig med sin opløsning uden  

 likvidation overfører sine samlede aktiver og passiver til to eller  

 flere eksisterende eller nye selskaber'.
Det var ikke muligt under den nuværende  

 selskabslovgivning at opfylde denne definition, og advokaten var af den  

 opfattelse, at dette ville være udtryk for en utilstrækkelig  

 implementering af fusionsdirektivet, såfremt der ikke kunne gives  

 tilladelse i det foreliggende tilfælde.
Han anførte i  

 tilslutning hertil, at den påtænkte spaltning i øvrigt  

 ville være omfattet af det spaltningsbegreb, som et udvalg under  

 Industriministeriet har udarbejdet med henblik på et kommende  

 lovforslag om indførelse af spaltning i selskabslovgivningen og  

 herunder vil være omfattet af de spaltningsformer, der er fastlagt i  

 EF's spaltningsdirektiv.
Spaltningsbegreberne heri forudsætter ikke, at  

 det spaltende selskab ophører efter spaltningen.
Der henvistes  

 endvidere til, at reglerne om afgiftsfritagelse i § 9 i lov om  

 kapitaltilførselsafgift, der ifølge bemærkningerne  

 også gælder ved spaltning, ikke stiller krav om, at det spaltende  

 selskab skal opløses uden likvidation.
Ligningsrådet kunne ikke imødekomme  

 ansøgningen om tilladelse til spaltning.
Der blev herved henset til,  

 at fusionsskattelovens definition af spaltning er nøje i  

 overensstemmelse med definitionen heraf i fusionsdirektivet.
Eftersom det  

 indskydende selskab fortsatte efter spaltningen, og idet betingelsen, om at  

 selskabets samlede aktiver og passiver ved spaltningen skal overføres  

 til mindst to andre selskaber, ikke var opfyldt, kunne den ansøgte  

 spaltning ikke tillades.
For så vidt angik den ansøgte tilladelse til  

 tilførsel af aktiver kunne Ligningsrådet imødekomme  

 dette.
Tilladelsen blev givet på det vilkår, at såfremt A  

 A/S ikke i mindst tre år regnet fra stiftelsen opretholdt det  

 nystiftede selskab som et helejet datterselskab, bortfaldt tilladelsen,  

 således at overdragelsen af aktiver og passiver skulle behandles efter  

 skattelovgivningens almindelige regler hos B A/S.
Såfremt B A/S ved  

 tilladelsens bortfald ikke eksisterede, skulle A A/S's aktiepost i det  

 nystiftede selskab i tilfælde af afståelse inden den nævnte  

 periodes udløb anses for anskaffet til den samme skattemæssige  

 værdi, som B A/S før salget til det udstedende selskab skulle  

 anses at have anskaffet de modtagne aktier til i det nystiftede selskab, jf.  

 fusionsskattelovens § 15 d, stk. 4, jf. virksomhedsomdannelseslovens § 4,  

 stk. 3 og 5.
Som bindende forhåndbesked udtalte  

 Ligningsrådet, at B A/S's salg af aktierne i det nystiftede C A/S til  

 det udstedende selskab ville være omfattet af ligningslovens § 16 B,  

 stk. 1. Såfremt tilbagesalget fandt sted på den sidste dag i B  

 A/S's regnskabsår, kunne afståelsessummen behandles efter  

 selskabsskattelovens § 13, stk. 1, nr. 2, som skattefrit udbytte.
Der var  

 herved i øvrigt forudsat, at mindst 25 pct. af aktiekapitalen i  

 selskabet havde været ejet i hele B A/S's indkomstår  

 (regnskabsår). Denne betingelse anses dog også for opfyldt,  

 såfremt aktierne havde været ejet fra datterselskabets stiftelse  

 i indkomståret og indtil indkomstårets udløb.
