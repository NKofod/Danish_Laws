 Affaldsforbrændingsanlæggenes prisberegning for overskudsvarme er omfattet  

 af bestemmelserne i varmeforsyningslovens § 27 og de i tilslutning hertil  

 fastsatte særlige regler om driftsmæssige afskrivninger, henlæggelser til  

 nyinvesteringer og forrentning af indskudskapital (bekendtgørelse nr. 589 af  

 17. november 1982). Udvalget har i cirkulæreskrivelser nærmere redegjort for,  

 hvorledes, lovens regler om prisberegning skal anvendes.
I praksis anvender forbrændingsanlæggene stadig formler af forskellig art  

 ved prisfastsættelsen.
Udvalget har kendskab til, at der i disse formler  

 indgår en række forskellige kalkulationselementer: virkningsgrad, brændværdi,  

 oliepris samt tillæg og rabatter i varierende omfang.
I et mindre antal  

 tilfælde indgår olieprisen inklusive den statslige energiafgift som et  

 element i prisberegningen.
Gas- og varmeprisudvalget har vedtaget, at formler til brug for  

 prisberegningen for overskudsvarme, hvori den statslige energiafgift indgår  

 som et element i kalkulationen ikke er i overensstemmelse med  

 varmeforsyningslovens bestemmelser, jfr. lovens § 27. Man skal i øvrigt  

 henvise til, at det i bemærkningerne til lovforslaget i forbindelse med  

 ændringen af loven i juni 1982 er anført: »...., at der i prisen kun kan  

 indregnes sådanne afgifter, som virksomhederne faktisk svarer til  

 staten«.
Udvalget har vedtaget, at give virksomhederne en frist til 1.  

 januar 1984 til at gennemføre de fornødne forhandlinger med deres aftagere om  

 eventuelle nye prisaftaler.
Ved udvalgets afgørelse blev det dog samtidig  

 fastslået, at eventuelle prisforhøjelser for overskudsvarme i den  

 mellemliggende periode ikke kan begrundes i forhøjelser af den statslige  

 energiafgift.
 Andre aftaler om prisberegningen for overskudsvarme må af virksomhederne  

 begrundes i anlæggenes omkostningsforhold i overensstemmelse med lovens § 27  

 og den tilhørende afskrivningsbekendtgørelse.
Man skal samtidig meddele, at udvalget endnu ikke har taget nærmere  

 stilling til de særlige problemer, der foreligger i forbindelse med fordeling  

 af omkostningerne ved affaldsforbrændingsanlæggenes kombinerede produktion af  

 henholdsvis forbrænding og overskudsvarme.
Udvalget fortsætter de  

 igangværende undersøgelser om spørgsmålet.
Det er imidlertid udvalgets  

 foreløbige opfattelse, at varmeproduktionen ikke skal bære samtlige  

 driftsomkostninger, men at også forbrændingssiden skal bære en efter rimelige  

 driftsøkonomiske principper fastlagt andel heraf.
For så vidt angår  

 afskrivninger og henlæggelser fremgår dette princip af  

 afskrivningsbekendtgørelsen, jfr. bekendtgørelsens § 4, stk. 2, og § 6, stk.  

 4.
Ved skrivelse af 17. september 1981 anmodede udvalget  

 affaldsforbrændingsanlæggene om at fremkomme med synspunkter om anlæggenes  

 prisfastsættelse.
Dette materiale indgår i udvalgets fortsatte undersøgelser,  

 men er ikke tilstrækkeligt til en vurdering af bl.a. spørgsmålet om fordeling  

 af omkostningerne.
Under henvisning til det ovenfor anførte skal man anmode  

 affaldsforbrændingsanlægget om at gennemgå det materiale, virksomheden i  

 forbindelse med sin prisanmeldelse har fremsendt til udvalget.
Det fremsendte  

 materiale må indeholde en priskalkulation for 1983 for overskudsvarme, der er  

 i overensstemmelse med de nævnte regler i varmeforsyningslovens § 27 og den  

 tilhørende afskrivningsbekendtgørelse.
Samtidig bør der være redegjort  

 nærmere for, hvilke principper, der af affaldsforbrændingsanlægget er lagt  

 til grund for fordelingen af omkostningerne ved den kombinerede produktion af  

 henholdsvis affaldsforbrænding og produktion af overskudsvarme.
 Såfremt en sådan detaljeret redegørelse m.v. ikke tidligere er tilsendt  

 bedes den sendt til udvalget senest den 1. maj 1983.
 På given foranledning skal man samtidig henlede  

 affaldsforbrændingsanlæggenes opmærksomhed på anmeldelsesbestemmelserne i  

 varmeforsyningslovens § 28. Især gøres opmærksom på, at ikke anmeldte priser  

 er ugyldige, jfr. lovens § 28, stk. 3.
I medfør af varmeforsyningslovens § 30, stk. 2, jfr. monopollovens § 18  

 indgives klage over udvalgets afgørelse til udvalget, men kan forlanges  

 videresendt senest i løbet af 8 dage til monopol-ankenævnet.
Indgivelse af  

 klage over udvalgets afgørelse har ikke opsættende virkning.
P.
D.
V.
Hans Kierkegaard / Jens Carstensen fm.
