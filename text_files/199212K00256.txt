Nr LSF 256 Forslag til Lov om ændring af lov om energiafgift af mineralolieprodukter  

 m.v.
Fremsat af skatteministeren (Stavad) den 24. marts 1993 Vedtaget ved tredjebehandling den 22. juni 1993 Lov nr. 478 af 30/06/1993 § 1 I lov nr. 1029 af 19. december 1992 om energiafgift af  

 mineralolieprodukter m.v. foretages følgende ændringer:
1. I § 1, stk. 1, indsættes efter  

 »mineralolieprodukter«: »m.v.« 2. I § 3, stk. 2, udgår 2. pkt., og i stedet  

 indsættes:
»Virksomheder, der afsætter afgiftspligtige varer omfattet af § 1,  

 stk. 1, nr. 12, kan dog registreres som oplagshaver, når virksomheden har et  

 årligt salg af de nævnte varer på mindst 100.000 l.
De statslige told- og  

 skattemyndigheder kan i særlige tilfælde fravige det i 1. pkt. anførte  

 kapacitetskrav for virksomheder, der afsætter autogas til videresalg.« 3. § 9, stk. 9, ophæves.
 Stk. 10 bliver herefter stk. 9.
 4. I § 11, stk. 2, sidste pkt., udgår »afgiften af  

 genbrugsolie, for hvilken der er ydet refusion efter § 9, stk. 9, og«.
 5. I § 13, stk. 4, indsættes som 2. pkt.:
»Afgiftsfritagelsen omfatter dog hele brændstofindholdet i de nævnte  

 tanke, hvor dette følger af en af Danmark tiltrådt mellemfolkelig  

 aftale.« 6. I § 25, stk. 1, nr. 2, ændres »eller § 29, stk.  

 3,» til: »§ 29, stk. 3, eller § 35, stk. 5,».
 7. § 35, stk. 3, affattes således:
» Stk. 3. Bestemmelserne i § 1, stk. 1, nr. 12, og § 11, stk.  

 2, sidste pkt., træder i kraft den 1. august 1993.« 8. § 35, stk. 4, ophæves.
 Stk. 5 bliver herefter stk. 4.
 9. I § 35 indsættes efter stk. 5, som bliver stk. 4, som  

 nye stykker:
 »Stk. 5. Virksomheder, der med henblik på salg har en  

 lagerbeholdning på over 3.000 l smøreolie m.v., skal senest den 15. august  

 1993 fremsende en opgørelse over deres samlede lagerbeholdning den 1. august  

 1993 til de statslige told- og skattemyndigheder.
Stk. 6. Virksomheder, der er omfattet af stk. 5, og som ikke  

 registreres efter § 3, stk. 1, eller stk. 2, 2. pkt., inden den 1. august  

 1993, skal senest den 1. september indbetale afgift af den i stk. 5 nævnte  

 lagerbeholdning til de statslige told- og skattemyndigheder.
Betales afgiften  

 ikke rettidigt, finder § 17, stk. 3, tilsvarende anvendelse.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 5, har dog virkning fra 1. januar 1993.
Oprindeligt fremsat forslag § 1 I lov nr. 1029 af 19. december 1992 om energiafgift af  

 mineralolieprodukter m.v. foretages følgende ændringer:
 1. I § 1, stk. 1, indsættes efter  

 »mineralolieprodukter«: » m.v.«.
 2. I § 3, stk. 2, udgår 2. pkt., og i stedet indsættes:
»Virksomheder, der afsætter afgiftspligtige varer omfattet af § 1,  

 stk. 1, nr. 12, kan dog registreres som oplagshaver, når virksomheden har et  

 årligt salg af de nævnte varer på mindst 100.000 liter.
De statslige told- og  

 skattemyndigheder kan i særlige tilfælde fravige det i 1. pkt. anførte  

 kapacitetskrav for virksomheder, der afsætter autogas til videresalg.«.
 3. I § 13, stk. 4, indsættes som 2. pkt.:
 »Afgiftsfritagelsen omfatter dog hele brændstofindholdet i de nævnte  

 tanke, hvor dette følger af en af Danmark tiltrådt mellemfolkelig  

 aftale.«.
 4. I § 25, stk. 1, nr. 2, ændres »eller § 29, stk.  

 3,» til: »§ 29, stk. 3, eller § 35, stk. 6,».
 5. I § 35 indsættes som stk. 6 og 7:
 »Stk. 6. Virksomheder, der med henblik på salg har en  

 lagerbeholdning på over 3.000 liter smøreolie m.v., skal senest 14 dage  

 efter, at bestemmelserne i stk. 3 er trådt i kraft, til de statslige told- og  

 skattemyndigheder fremsende en opgørelse over deres samlede lagerbeholdning  

 på ikrafttrædelsestidspunktet.
Stk. 7. Virksomheder, der er omfattet af stk. 6, og som ikke  

 registreres efter § 3 stk. 1, eller § 3, stk. 2, 2. pkt., inden  

 bestemmelserne i stk. 3 træder i kraft, skal senest 1 måned efter  

 ikrafttrædelsestidspunktet indbetale afgift af den i stk. 6 nævnte  

 lagerbeholdning til de statslige told- og skattemyndigheder.
Betales afgiften  

 ikke rettidigt, finder § 17, stk. 3, tilsvarende anvendelse.«.
§ 2 Loven træder i kraft dagen efter bekendtgørelsen i Lovtidende.
 Stk. 2. § 1, nr. 3, har dog virkning fra 1. januar 1993.
Bemærkninger til lovforslaget Almindelige bemærkninger Med vedtagelsen af lov nr. 1029 af 19. december 1992 om energiafgift af  

 mineralolieprodukter m.v. blev der lagt afgift på smøreolier, hydraulikolier  

 og lign.
Afgiften skulle ses i sammenhæng med en samtidigt indført støtte til  

 de virksomheder, der indsamler spildolie, idet indsamlet brugt smøreolie  

 fremover skulle pålægges olieafgift, når olien blev anvendt af f.eks.  

 fjernvarmeværker.
Ordningen, dvs. smøreolieafgift og støtte til  

 olieindsamlerne, er endnu ikke trådt i kraft, da ordningen må betragtes som  

 statsstøtte og afventer godkendelse af EF.
Det har nu vist sig, at lovens bestemmelser om, hvilke virksomheder der  

 skal opkræve afgiften, dvs. de virksomheder der er registreret som  

 oplagshaver, ikke er udformet hensigtsmæssigt for denne del af oliebranchen.  

 Producenter skal altid registreres.
Andre virksomheder kan vælge at blive  

 registreret, dog kun hvis de råder over en lagerkapacitet på mindst 1000 m3.  

 Dette krav vil kun i få tilfælde være opfyldt for så vidt angår virksomheder,  

 der videresælger smøreolier m.v.
Det foreslås derfor, at virksomheder, der  

 har et salg på mindst 100.000 liter smøreolier mv. om året, kan registreres  

 som oplagshaver.
Herved vil de fleste grossister af smøreolier kunne blive  

 registreret.
 Herudover er det blevet oplyst, at der kan forventes en kraftig hamstring  

 af smøreolie i tiden indtil ordningens ikrafttræden, hvilket også vil medføre  

 konkurrenceforvridning mellem branchens virksomheder.
For at fastholde rimelige konkurrenceforhold i branchen og fjerne en  

 væsentlig grund til hamstringen foreslås det, at virksomheder, der med  

 henblik på salg har et lager på over 3.000 liter ved ordningens ikrafttræden,  

 skal betale afgift af lageret, såfremt de ikke lader sig registrere.
Efter de  

 foreliggende oplysninger skønnes det, at det ved etablering af denne grænse  

 undgås, at der skal opkræves afgift hos langt de fleste virksomheder,  

 herunder værksteder, der sælger smøreolie en detail.
Det foreslås endvidere, at der i loven indsættes en hjemmel til at  

 afgiftsfritage hele indholdet af dieselolie i erhvervskøretøjers normale  

 tanke ved indkørsel her til landet fra tredjelande, når Danmark er forpligtet  

 hertil ved internationale aftaler.
En sådan forpligtelse til  

 afgiftsfritagelse indgår i en række aftaler, bl.a. med Holland og Belgien.
Lovforslaget skønnes ikke at have provenumæssige virkninger i forhold til  

 det oprindeligt skønnede, idet der dog f.s.v.a. forslaget om, at visse  

 nationers vognmænd afgiftsfrit kan medbringe mere end 200 liter brændstof,  

 midlertidigt vil opstå et vist provenutab, hvis størrelse vanskeligt lader  

 sig anslå, udover at det er af beskedent omfang.
Forslaget vil ikke have  

 nævneværdige administrative konsekvenser.
Bemærkninger til de enkelte bestemmelser Til § 1 Ad nr. 1.
 Ændringen har til hensigt at klargøre, at også andre smøreolier end  

 mineralske smøreolier er omfattet af loven.
 Ad nr. 2.
Det foreslås, at virksomheder, der ikke er undergivet den obligatoriske  

 registrering efter loven, og som har et årligt salg af smøreolier m.v. på  

 mindst 100.000 liter, kan blive registreret som oplagshaver.
Dette indebærer,  

 at de kan have deres lager liggende i afgiftsfri stand, og at de skal opkræve  

 og indbetale afgiften, når de udleverer de afgiftspligtige varer til  

 detaillister og lignende.
 Ad nr. 3.
Efter den gældende § 13, stk. 4, skal der betales afgift af det brændstof,  

 der medtages fra tredjelande i erhvervskøretøjers og specialcontaineres  

 normale tanke, og som overstiger 200 liter.
Det foreslås, at der i  

 bestemmelsen indsættes en hjemmel til at afgiftsfritage hele indholdet af  

 brændstof i køretøjernes normale tanke, når Danmark er forpligtet hertil ved  

 internationale aftaler.
 Ad nr. 4 og 5.
Det foreslås (nr. 5), at virksomheder, der med henblik på salg har et  

 lager på over 3.000 liter smøreolie, skal udarbejde og indsende en  

 lageropgørelse til de statslige told- og skattemyndigheder senest 14 dage  

 efter ikrafttrædelsen.
Såfremt disse virksomheder ikke registreres, skal de  

 indbetale afgift af lageret senest 1 måned efter ikrafttrædelsen.  

 Virksomheder, der undlader at indsende lageropgørelsen, kan straffes (nr. 4).
Til § 2 Det foreslås, at loven træder i kraft dagen efter bekendtgørelsen i  

 Lovtidende dog således, at § 1, nr. 3, har virkning fra 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1, stk. 1, indsættes efter  

 »mineralolieprodukter«: » m.v.«.
§ 1. Der betales afgift af mineralolieprodukter her i landet.  

 Afgiften udgør for Ved dagtempera- tur Ved 15grader 1) Gas- og dieselolie,  

 der anvendes som motorbrændstof 177 øre/l 176,0 øre/l 2) Anden gas- og  

 dieselolie 149 øre/l 148,1 øre/l 3) Let dieselolie 167 øre/l 166,0 øre/l 4)  

 Fuelolie 166 øre/kg - 5) Fyringstjære 150 øre/kg - 6) Petroleum, der anvendes  

 som motorbrændstof 177 øre/l 176,0 øre/l 7) Anden petroleum 149 øre/l 148,0  

 øre/l 8) Blyholdig benzin (blyindhold over 0,013 g pr. l) 290 øre/l 287,6  

 øre/l 9) Blyfri benzin (blyindhold højst 0,013 g pr. l) 225 øre/l 223,1 øre/l 10) Autogas (LPG) 118 øre/l - 11) Anden flaskegas (LPG) og gas (bortset fra LPG), der fremkommer ved  

 raf- finering af mineralsk olie (raffinaderigas) 200 øre/kg - 12) Smøreolier, hydraulikolier og lign. 178 øre/l - - - - 2. I § 3, stk. 2, udgår 2. pkt. og i stedet indsættes:
»Virksomheder, der afsætter afgiftspligtige varer omfattet af § 1,  

 stk. 1, nr. 12, kan dog registreres som oplagshaver, når virksomheden har et  

 årligt salg af de nævnte varer på mindst 100.000 liter.
De statslige told- og  

 skattemyndigheder kan i særlige tilfælde fravige det i 1. pkt. anførte  

 kapacitetskrav for virksomheder, der afsætter autogas til videresalg.«.
§ 3. - - - Stk. 2. Andre virksomheder, der afsætter, oplagrer eller forbruger  

 afgiftspligtige varer, kan registreres som oplagshaver hos de statslige told-  

 og skattemyndigheder, når virksomheden til opbevaring af afgiftspligtige  

 varer råder over lagerkapacitet på mindst 1.000 m3. De statslige told- og  

 skattemyndigheder kan dog i særlige tilfælde fravige det anførte  

 kapacitetskrav for virksomheder, der afsætter autogas til videresalg.
 3. I § 13, stk. 4, indsættes som 2. pkt.:
 »Afgiftsfritagelsen omfatter dog hele brændstofindholdet i de nævnte  

 tanke, hvor dette følger af en af Danmark tiltrådt mellemfolkelig  

 aftale.«.
§ 13. - - - Stk. 4. Der skal ikke betales afgift af op til 200 l brændstof i  

 erhvervskøretøjers og specialcontaineres normale tanke.
 4. I § 25, stk. 1, nr. 2, ændres »eller § 29, stk.  

 3,» til: »§ 29, stk. 3, eller § 35, stk. 6, 1. pkt.,».
§ 25. Med bøde, straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen, 2) overtræder § 1, stk. 5, § 3, stk. 1 eller 4, § 4, stk. 1, 5, 7 eller 8,  

 3. pkt., § 12, stk. 4, § 14, stk. 1, 2, 3, 4, 5, 6, 7 eller 8, § 15, stk. 1,  

 § 16, stk. 1 eller 3, § 22, stk. 2, 3 eller 4, eller § 29, stk. 3, 3) undlader at efterkomme et efter § 18, stk. 1, meddelt påbud, 4) overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå eller 5) fortsætter driften af en afgiftspligtig virksomhed, efter at de  

 statslige told- og skattemyndigheder har inddraget registreringen i medfør af  

 § 16, stk. 2, eller § 19.
- - - 5. I § 35 indsættes som stk. 6 og 7:
 »Stk. 6. Virksomheder, der med henblik på salg har en  

 lagerbeholdning på over 3.000 liter smøreolie m.v., skal senest 14 dage  

 efter, at bestemmelserne i stk. 3 er trådt i kraft, til de statslige told- og  

 skattemyndigheder fremsende en opgørelse over deres samlede lagerbeholdning  

 på ikrafttrædelsestidspunktet.
Stk.7. Virksomheder, der er omfattet af stk. 6, og som ikke  

 registreres efter § 3 stk. 1, eller § 3, stk. 2, 2. pkt., inden  

 bestemmelserne i stk. 3 træder i kraft, skal senest 1 måned efter  

 ikrafttrædelsestidspunktet indbetale afgift af den i stk. 6 nævnte  

 lagerbeholdning til de statslige told- og skattemyndigheder.
Betales afgiften  

 ikke rettidigt, finder § 17, stk. 3, tilsvarende anvendelse.«.
