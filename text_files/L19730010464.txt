 Overenskomst mellem Danmark, Finland, Island, Norge og Sverige om en  

 nordisk fond for teknologi industriel udvikling.
 Danmarks, Finlands, Islands, Norge og Sveriges regeringer har, som et led  

 i et udviklet industripolitisk samarbejde, besluttet at oprette en nordisk  

 fond for teknologi og industriel udvikling og er blevet enige om følgende:
 Formål.
 Artikel 1.
 Fonden har til formål at tilskynde en mere effektiv udnyttelse af de  

 nordiske ressourcer for teknologi industriel udvikling ved at fremme et øget  

 samarbejde mellem de kontraherende parter samt ved at støtte finansieringen  

 såvel af projekter af interesse for to eller flere nordiske lande som af  

 internationale projekter af fælles nordisk interesse.
 Kapital.
 Artikel 2.
Fonden finansieres gennem tilskud, som indledningsvis udgør 10 millioner  

 svenske kroner.
Heraf yder Danmark 2,2 millioner svenske kroner, Finland 1,6  

 millioner svenske kroner, Island 0,1 millioner svenske kroner, Norge 1,6  

 millioner svenske kroner samt Sverige 4,5 millioner svenske kroner.
 Efter behov træffer Det nordiske Ministerråd beslutning om yderligere  

 tilførsel af kapital til fonden, om ret for fonden til at yde garantier  

 udover den eksisterende kapital og at bevilge flerårig støtte samt om  

 fordelingen af bidragene mellem de kontraherende parter.
 Virksomhed.
 Artikel 3.
 Ministerrådet træffer beslutning om de almindelige retningslinier og om  

 den generelle prioritering af fondens virksomhed.
 Ministerrådet fastsætter fondens statutter.
 Artikel 4.
 Fondens økonomiske dispositioner revideres af statsrevisionen i det land,  

 hvor fonden har sit sæde.
 Ministerrådet afgiver årligt en redegørelse for fondens virksomhed til  

 Nordisk Råd.
 Slutbestemmelser.
 Artikel 5.
 Denne overenskomst skal ratificeres og ratifikationsinstrumenterne snarest  

 muligt deponeres i det norske udenrigsministerium.
 Denne overenskomst skal deponeres i det norske udenrigsministerium og  

 bekræftede afskrifter skal tilstilles hver af de kontraherende parter af den  

 norske udenrigsministerium.
 Overenskomsten træder i kraft den dag Ministerrådet bestemmer.
 Artikel 6.
 Ønsker nogen af de kontraherende parter at opsige overenskomsten, skal  

 skriftlig meddelelse herom tilstilles den norske regering, som ufortøvet skal  

 underrette de øvrige kontraherende parter herom og om datoen for meddelelsens  

 modtagelse.
 Overenskomsten ophører at gælde ved udgangen af det kalenderår, i hvilket  

 den er opsagt, såfremt meddelelsen om opsigelsen er modtaget af den norske  

 regering senest den 30. juni, og ellers ved udgangen af det næstfølgende  

 kalenderår.
 Artikel 7.
 Efter modtagelsen af meddelelse om opsigelse skal der finde samråd sted  

 mellem samtlige kontraherende parter om afvikling af de rettigheder og  

 forpligtelser som de kontraherende parter havde ifølge overenskomsten.
 Til bekræftelse heraf har undertegnede befuldmægtigede repræsentanter  

 undertegnet denne overenskomst.
 Udfærdiget i et eksemplar på dansk, finsk, islandsk, norsk og svensk,  

 hvilke tekster alle skal have samme gyldighed, i Oslo, den 20. februar 1973.
 For Danmarks Regering:
Ivar Nørgaard Danmarks ratifikationsinstrument deponeredes i det norske  

 udenrigsministerium den 29. juni 1973.
 Overenskomsten trådte i kraft den 1. juli 1973.
 Udenrigsministeriet, den 8. november  

 1973.
 Ivar Nørgaard.
