 Der blev rejst spørgsmål om, hvorvidt en gårdejer kunne medregne et  

 afgiftsbeløb for en brugt Land Rover til den indgående afgift.
 Der kunne alene fremlægges en købekontrakt, hvori prisen var anført  

 "incl. moms", til dokumentation af den indgående afgift.  

 Toldvæsenet fandt ikke en sådan kontrakt fyldestgørende som dokumentation for  

 den indgående afgift.
 Da der ikke kunne fremskaffes en egentlig faktura fra sælgeren, idet denne  

 havde indkøbt køretøjet hos en sælger, der selv havde afgiftsberigtiget  

 køretøjet efter lovens § 10 (forskellen mellem købs- og salgsprisen) og  

 derfor ikke havde lov til at udstede en faktura med anførsel af  

 afgiftsbeløbet, blev fradragsret nægtet gårdejeren.
 Ministeriet for skatter og afgifter tilføjede i sin afgørelse, at ifølge  

 fast praksis anerkendes købekontrakter og slutsedler ikke som  

 forskriftsmæssige fakturaer i relation til lovens § 18, stk. 4, hvilket  

 betyder, at toldvæsenet sædvanligvis ikke interesserer sig for eventuelle  

 vildledende oplysninger i sådanne dokumenter.
