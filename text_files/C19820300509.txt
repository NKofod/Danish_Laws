Arbejdsformidlingskontorerne Arbejdsdirektoratet har besluttet af anskaffe  

 »Arbejdsløshedsloven« som regelsamling for AF-kontorernes  

 »serviceafdelinger«. »Arbejdsløshedsloven« udgives af  

 forlaget Kroghs Skolehåndbog under redaktion af AF-chef Per Hersby.  

 Anskaffelsen financieres af AF's centrale bevillingsreserve for 1982.  

 Direktoratet vil forslå Landsarbejdsnævnet, at man fremover financierer det  

 løbende abonnement på samme måde.
Anskaffelsen af »Arbejdsløshedsloven« har til formål at give  

 medarbejderne i AF's »serviceafdelinger« nem adgang til at skaffe  

 sig viden om de til enhver tid gældende regler i henhold til dels lov om  

 arbejdsformidling og arbejdsløshedsforsikring m.v. dels anden relevant  

 lovgivning for AF's servicevirksomhed.
Regelsamlingen skal endvidere anvendes  

 som undervisningsmateriale i den oprettede introduktionsuddannelse og den  

 planlagte grunduddannelse for alle AF-medarbejdere samt i den videre  

 uddannelse af medarbejdere i AF's »serviceafdelinger«.
»Arbejdsløshedsloven« omfatter i sin nuværende udgave gældende  

 regler indenfor såvel formidlings- som forsikringsafsnittet i lov om  

 arbejdsformidling og arbejdsløshedsforsikring m.v.
Regelsamlingen omfatter  

 endvidere reglerne i henhold til lov om arbejdstilbud til ledige og reglerne  

 indenfor ungdomsarbejdsløshedsområdet.
 Efter ønske fra arbejdsdirektoratet vil »Arbejdsløshedsloven« i  

 forbindelse med anskaffelsen til AF-kontorernes »serviceafdelinger«  

 blive udvidet med et ekstra bind, der kommer til at omfatte en række  

 uddannelses- og arbejdsmarkedslove m.v., som har særlig betydning for  

 arbejdet i »serviceafdelingerne«.
 »Arbejdsløshedsloven« vil blive anskaffet til alle  

 AF-medarbejdere indenfor følgende grupper: Chefer og souschefer, mellemledere  

 i AF's »serviceafdelinger«, akademisk personale, arbejdsformidlere,  

 arbejdskonsulenter, erhvervsvejledere samt administrative medarbejdere  

 beskæftiget med opgaver af samme karakter og med samme behov for  

 regelsamlingen som arbejdsformidlere og arbejdskonsulenter.
»Arbejdsløshedsloven« vil efter ønske fra arbejdsdirektoratet  

 blive ajourført hyppigt, d.v.s. ca. 10 gange om året.
Ajourføringsbladene vil  

 blive udsendt samlet til hvert AF-kontor.
Det er AF-chefernes ansvar at  

 tilrettelægge en fremgangsmåde, der sikrer, at alle kontorets eksemplarer af  

 regelsamlingen løbende bliver ajourført og holdt vedlige.
Ved fratræden afleverer den enkelte AF-medarbejder sit eksemplar af  

 regelsamlingen til kontorets ledelse med henblik på overdragelse til den  

 nyansatte i stillingen.
Ved ansættelse i ny stillinger indenfor ovennævnte  

 grupper tegner arbejdsdirektoratet automatisk nyt abonnement.
Dette gælder  

 dog ikke for administrativt personale, idet tegning af abonnement til disse  

 medarbejdere forudsætter en særlig begrundelse fra kontorets ledelse.
 Den første abonnementsperiode omfatter kalanderåret 1982. Levering vil  

 ifølge oplysninger fra forlaget finde sted i begyndelsen af februar 1982 til  

 det enkelte AF-kontor, der herefter selv må forestå fordelingen til de  

 relevante medarbejdere samt instuere i brugen og ajourføringen af  

 regelsamlingen.
For at kunne opgøre det samlede antal eksemplarer, som skal bestilles hos  

 forlaget til levering til det enkelte AF-kontor, anmodes kontoret om at  

 oplyse antallet af administrative medarbejdere beskæftiget med opgaver af  

 samme karakter og med samme behov for regelsamlingen som arbejdsformidlere og  

 arbejdskonsulenter.
Der ønskes en særskilt begrundelse for hver enkelt  

 medarbejder.
Oplysningerne skal være direktoratet i hænde senest den  

 15.1.1982.
Allerede indkøbte eksemplarer af »Arbejdsløshedsloven« til  

 AF-systemet vil uden betaling blive suppleret med det ovenfor nævnte ekstra  

 bind, således at samtlige eksemplarer bliver i ovenensstemmelse, uanset om de  

 er tegnet under direktoratets kollektive abonnement, af det enkelte AF-kontor  

 eller den enkelte AF-medarbejder.
Forlaget yder endvidere samme rabat  

 (25pct.) på de abonnementer, som er tegnet eller ønskes tegnet af  

 AF-kontorerne udover direktoratets kollektive abonnement, f.eks. abonnementer  

 til medlemmer af arbejdsmarkedsnævn Til brug for forlagets supplering af allerede tegnede abonnementer i  

 AF-systemet med det ekstra bind af »Arbejdsløshedsloven« og til  

 brug for overføringen af abonnementertil direktoratets kollektive abonnement  

 anmodes AF-kontorerne om at indsende en liste til direktoratet over de  

 abonnementer, som allerede er tegnet af AF-kontorerne eller af enkelte  

 medarbejdere i AF-systemet.
Listen skal tilføjes oplysning om, hvilke af  

 disse abonnementer, der kan omfattes - jfr. ovennævnte grupper - og som  

 ønskes inddraget under direktoratets kollektive abonnement.
Listen skal være  

 direktoratet i hænde senest den 15.1.1982.
 Prisen på det løbende abonnement for eksemplarer af  

 »Arbejdsløshedsloven«, som ikke er omfattet, eller som ikke ønskes  

 inddraget under det kollektive abonnement, vil automatisk fra forlagets side  

 blive reduceret med den opnåede rabat.
Efter ovenstående vil der være AF-medarbejdere, som ikke får et eksemplar  

 af »Arbejdsløshedsloven« som led i deres arbejde.
Disse  

 medarbejdere skal under deltagelsen i den oprettede introduktionsuddannelse  

 og den planlagte grunduddannelse for alle AF-medarbejdere, have et eksemplar  

 stillet til rådighed i uddannelsesperioden.
AF-kontorerne skal sikre, at  

 dette sker, ved udlån fra medarbejdere, der fast har fået stillet  

 regelsamlingen til rådighed, eller på anden vis.
 P.D.V.
