Nr LSF 57 Forslag til Lov om ændring af lov om økonomisk bistand til Dagspressens  

 Finansieringsinstitut (Nye tildelingskriterier og tilsynsrådets  

 sammensætning) Fremsat af statsministeren (Poul Nyrup Rasmussen) den 6. november 1997 Vedtaget ved tredjebehandling den 19. december 1997 Lov nr. 1113 af 29/12/1997 § 1 I lov nr. 192 af 9. maj 1984 om økonomisk bistand til Dagspressens  

 Finansieringsinstitut, foretages følgende ændringer:
 1 . § 3, stk. 1, affattes således:
 »Det årlige tilskud kan anvendes til følgende formål efter  

 instituttets nærmere bestemmelse:
 1) 7 mio. kr. kan anvendes til følgende formål:
a) Bistand til finansiering af de foranstaltninger, som er nævnt i § 2,  

 stk. 1, 1. pkt.
I særlige tilfælde kan der ydes tilskud til produktudvikling  

 og markedsforskning samt til beslægtede formål, der er godkendt af  

 tilsynsrådet, jf. § 5.
 b) Bistand til finansiering af planlægning af nye dagblade.
 c) Bistand til finansiering af etablering af nye dagblade.
2) 7 mio. kr. kan anvendes til bistand til finansiering af  

 foranstaltninger i forbindelse med gennemførelse af en økonomisk sanering af  

 et dagblad, herunder i særlige tilfælde som udviklingsstøtte i op til 4 år.  

 Tilskuddet kan dog kun anvendes som udviklingsstøtte, hvis  

 finansieringsinstituttet samtidig af egne midler yder udviklingsstøtte med  

 mindst et tilsvarende beløb til det pågældende dagblad.« 2. § 3, stk. 2, ophæves.
 Stk. 3 bliver herefter stk. 2.
 3. § 3, stk. 3, der bliver stk. 2, affattes således:
»Stk. 2. Uforbrugte tilskudsbeløb efter denne lov, der ikke  

 anvendes i et regnskabsår, overføres til det følgende finansår.
Uforbrugte  

 tilskudsbeløb er enten tilskud, der ikke er bevilget, eller tilskud, der er  

 bevilget, men ikke udbetalt, da de pågældende projekter ikke er  

 gennemført.« 4. § 5, stk. 1, affattes således:
»Statsministeren nedsætter et tilsynsråd på fem medlemmer.
Rådets  

 formand og de 4 andre medlemmer beskikkes af statsministeren for 3 år ad  

 gangen.
Heraf beskikkes 1 medlem efter indstilling fra Dansk  

 Journalistforbund og 1 medlem efter indstilling fra Danske Dagblades  

 Forening.
Genbeskikkelse kan finde sted.
Statsministeren fastsætter rådets  

 forretningsorden.« § 2 Loven træder i kraft den 1. januar 1998.
Oprindeligt fremsat forslag § 1 I lov nr. 192 af 9. maj 1984 om økonomisk bistand til Dagspressens  

 Finansieringsinstitut, foretages følgende ændringer:
 1 . § 3, stk. 1 , affattes således:
 »Det årlige tilskud kan anvendes til følgende formål efter  

 instituttets nærmere bestemmelse:
 1) 7 mill. kr. kan anvendes til følgende formål:
a) Bistand til finansiering af de foranstaltninger, som er nævnt i § 2,  

 stk. 1, 1. pkt.
I særlige tilfælde kan der ydes tilskud til produktudvikling  

 og markedsforskning samt til beslægtede formål, der er godkendt af  

 tilsynsrådet, jf. § 5.
 b) Bistand til finansiering af planlægning af nye dagblade.
 c) Bistand til finansiering af etablering af nye dagblade.
2) 7 mill. kr. kan anvendes til bistand til finansiering af  

 foranstaltninger i forbindelse med gennemførelse af en økonomisk sanering af  

 et dagblad, herunder i særlige tilfælde som udviklingsstøtte i op til fire  

 år.
Tilskuddet kan dog kun anvendes som udviklingsstøtte, hvis  

 finansieringsinstituttet samtidig af egne midler yder udviklingsstøtte med  

 mindst et tilsvarende beløb til det pågældende dagblad.« 2. § 3, stk. 2 ,  ophæves.
 Stk. 3 bliver herefter stk. 2.
 3. § 3, stk. 3 , der bliver stk. 2, affattes således:
»Stk. 2.  Uforbrugte tilskudsbeløb efter denne lov,  

 der ikke anvendes i et regnskabsår, overføres til det følgende finansår.  

 Uforbrugte tilskudsbeløb er tilskud, der enten ikke er bevilget, eller  

 tilskud der er bevilget, men ikke udbetalt, da de pågældende projekter ikke  

 er gennemført.« 4. § 5, stk. 1 , affattes således:
»Statsministeren nedsætter et tilsynsråd på fem medlemmer.
Rådets  

 formand og de 4 andre medlemmer beskikkes af statsministeren for 3 år ad  

 gangen.
Heraf beskikkes 1 medlem efter indstilling fra Dansk  

 Journalistforbund og 1 medlem efter indstilling fra Danske Dagblades  

 Forening.
Genbeskikkelse kan finde sted.
Statsministeren fastsætter rådets  

 forretningsorden.« § 2 Loven træder i kraft den 1. januar 1998.
Bemærkninger til lovforslaget Almindelige bemærkninger Ved lov nr. 214 af 27. maj 1970 om økonomisk bistand til et  

 finansieringsinstitut for dagspressen bemyndigedes statsministeren til af  

 statskassen at yde garanti på indtil 30 mill. kr. og et årligt tilskud på 2  

 mill. kr. til et finansieringsinstitut for dagspressen.
Etableringen af  

 instituttet var anbefalet i betænkning nr. 536/1969 om dagspressen og  

 samfundet.
Statstilskuddet opfattedes som en betaling fra statens side for  

 dagspressens offentliggørelse af klasselotteriets trækningslister.
Ved en lovændring i 1975 forhøjedes statstilskuddet til 4 mill. kr., og  

 støttemulighederne udvidedes samtidigt fra egentlig investeringsstøtte til  

 også at omfatte støtte til konsulentbistand i forbindelse med  

 projektvurderinger, samt til produktudvikling og markedsforskning, og i  

 særlige tilfælde til samdriftsprojekter.
Ved en lovrevision i folketingsåret  

 1980-81 forlængedes 1975-loven i 2 år, idet folketinget afventede et udspil  

 fra Mediekommissionen, før man ville tage endelig stilling til en ændring af  

 instituttets lovgrundlag.
 Ved lovændringen i 1984 blev statstilskuddet forhøjet med 10 mill. kr. fra  

 4 mill. kr. til 14 mill. kr.
Samtidig skete der en udvidelse af støttemulighederne.
Foruden den  

 traditionelle investeringsstøtte blev der åbnet mulighed for støtte til  

 planlægning og etablering af nye blade samt for støtte til sanering af  

 økonomisk meget svage dagblade.
Der er ikke siden gennemført lovændringer vedr.
Dagspressens  

 Finansieringsinstitut (DF), men siden 1990 er der i forbindelse med  

 fastsættelsen af tilskuddet til DF sket en gradvis reduktion af  

 statstilskuddet, således at det fra 1993 har været på 7,8 mill. kr. årligt.
Dagspressens Finansieringsinstitut stiftedes som en selvejende institution  

 den 30. juni 1970. Instituttets medlemmer udgøres af de danske dagblade, som  

 ved medlemskabet afgiver en forpligtende erklæring om indbetaling af bidrag  

 til instituttets garantikapital.
Bidraget, som oprindelig var på 5 kr./ton  

 avispapir, forhøjedes i 1980 til 6 kr./ton.
For en gennemsnitsavis med et  

 oplag på ca. 30.000 eksemplarer er det årlige bidrag ca. 8.000 kr.
 Det overordnede formål med Dagspressens Finansieringsinstitut er at være  

 med til at sikre et større og mere varieret udbud af aviser, end  

 markedsvilkårene i sig selv ville føre til, fordi det anerkendes, at aviserne  

 har en særlig betydning for samfundet.
 I 1996 var medlemskredsen 31 af i alt 33 bladhuse.
Instituttet ledes af en bestyrelse på 5 medlemmer, som vælges på den  

 årlige generalforsamling.
Desuden er der til instituttet knyttet et  

 tilsynsråd på 3 medlemmer.
Tilsynsrådet, hvis medlemmer udpeges af  

 statsministeren for en 3-årig periode, har til opgave at føre  

 regnskabsmæssigt tilsyn med instituttet, at rådgive ministeren i spørgsmål  

 vedrørende instituttets virksomhed og i spørgsmål om statsgarantiens  

 størrelse.
Endvidere fungerer tilsynsrådet som klageorgan i tilfælde, hvor en  

 ansøgning ikke er imødekommet fuldt ud.
 Dagspressens Finansieringsinstitut er siden sin etablering administreret  

 af finansieringsinstituttet for industri og håndværk, som har varetaget  

 sekretariatsforretningerne for instituttets bestyrelse.
 DF består af to afdelinger, een kautionsafdeling og een  

 finansieringsafdeling.
Kaution kan kun - bortset fra nye dagblade - ydes for instituttets  

 medlemmer, og kautionsafdelingens formue, som udgør sikkerheden for  

 kautionsforpligtelsen, tilvejebringes gennem det ovenfor nævnte  

 medlemsbidrag.
Endvidere overføres hvert år den del af statstilskuddet, som  

 ikke er anvendt til kapitaltilskud, til kautionsafdelingen.
Mens der i  

 begyndelsen af instituttets levetid af konsolideringshensyn blev overført  

 forholdsvis store beløb til kautionsformuen på denne måde, har der i de  

 seneste år ikke fundet nogen overførsel sted.
 Finansieringstilskud kan ydes til samtlige danske dagblade uanset  

 medlemskab af instituttet.
Tilsynsrådet har fastsat den maksimale tilskudsprocent til 15 pct. af  

 tilskudsmodtagerens investeringsomkostninger, men den faktiske procent har i  

 lange perioder ligget væsentligt under dette maksimum.
Det kan således  

 oplyses, at der siden lovændringen i 1984 og frem til og med 1995 er ydet et  

 samlet tilskud til driftsinvesteringer på i alt 115 mill. kr. til 220  

 ansøgere, hvor de samlede projektudgifter har andraget 2,4 mia. kr.
Det giver  

 en gennemsnitlig tilskudsprocent over perioden på 4,8 pct. af  

 projektudgifterne.
 I praksis har DFs bestyrelse administreret tilskuddet på den måde, at kun  

 små investeringsprojekter i mindre dagblade har fået maksimal støtte, mens  

 store projekter er tilgodeset med væsentlig lavere procenter, idet  

 bestyrelsen har fastlagt et maksimalt tilskudsbeløb af statsmidlerne på 1,5  

 mill. kr. pr. projekt.
 Dog skal det nævnes, at tilskudsprocenten til støtte til planlægnings- og  

 etableringsprojekter for nye blade i perioden generelt har andraget  

 henholdsvis 50 og 30.
I perioden 1984-1995 har instituttet som nævnt modtaget i alt 220  

 ansøgninger.
Der er bevilget 156 mill. kr. i kaution og 115 mill. kr. i  

 tilskud.
 Bevillingerne er fordelt til et bredt udsnit af samtlige danske  

 dagbladshuse.
 Instituttets egenkapital var pr. 31. december 1996 på 191,8 mill. kr.
Det samlede kautionstilsagn udgjorde ved udgangen af 1996 i alt 24 mill.  

 kr.
Det betyder, at kautionskapaciteten langt fra er udnyttet, samt at  

 statsgarantien ikke for nærværende er aktuel.
 Dette ændringsforslag er en opfølgning på Medieudvalgets anbefalinger i  

 Medieudvalgets betænkning om Medierne i Demokratiet (Betænkning nr. 1320 fra  

 juni 1996).
 I betænkningen anbefaler et flertal i Medieudvalget en nyordning  

 vedrørende Dagspressens Finansieringsinstitut efter følgende hovedprincipper:
 1. Der skal fremover kunne gives driftsstøtte i en afgrænset periode til  

 dagblade i en trangssituation.
 2. Bevillingen til DF skal hæves fra de nuværende 7,8 mill. kr. til 14  

 mill. kr.
 3. De vejledende procentsatser for tilskud fra statsmidlerne forhøjes fra  

 10-20 pct..
 4. Tilsynsrådet i forhold til DF udvides fra tre til fem medlemmer.
 Regeringen har fundet det vigtigt at følge Medieudvalgets anbefalinger på  

 dette område, først og fremmest med henblik på at opretholde pluralismen i  

 den danske dagbladssituation.
 Økonomiske og administrative konsekvenser m.v.
På FFL 98 er den samlede bevilling foreslået hævet med 3 mill. kr. fra 7,8  

 mill. kr. til 10,8 mill. kr.
Det forudsættes endvidere på FFL 98, at den  

 samlede bevilling hæves til 13,8 mill. kr. fra 1999.
 I finansåret 1998 vil der kun kunne anvendes 3,8 mill. kr. i henhold til §  

 3, stk. 1, nr. 1) Dette beløb forudsættes på FFL 98 hævet til 6,8 mill. kr.  

 fra finansåret 1999.
 De to gange 7 mill. kr. der nævnes i § 3, stk. 1, er således stadig en  

 ramme, der konkret udfyldes for det enkelte finansår ved vedtagelsen af  

 finansloven for det pågældende år.
 Forslaget har ingen miljømæssige konsekvenser.
 Forslaget har de angivne erhvervsøkonomiske konsekvenser, hvor hovedsigtet  

 er at opretholde pluralismen i den danske dagbladssituation.
 Forslaget har til hensigt at sikre, at der over en afgrænset periode kan  

 ydes udviklingsstøtte til dagblade, der på den ene side er i en  

 trangssituation, men på den anden side med sandsynlighed vil kunne drives  

 videre efter en støtteperiode.
Lovforslaget indeholder ikke EU-retlige aspekter.
Det vurderes således  

 ikke, at lovforslaget indeholder statsstøtte, der skal notificeres til  

 Europa-Kommissionen efter EF-traktatens artikel 93, stk. 3. For at kunne  

 betegne en foranstaltning som støtte, der er uforenelig med fællesmarkedet,  

 jf.
EF-traktatens artikel 92, stk. 1, skal fire kriterier nemlig være  

 opfyldt.
Foranstaltningen skal være til fordel for den begunstigede  

 virksomhed; den skal ydes ved hjælp af statsmidler; den skal være målrettet,  

 dvs. begunstige »visse virksomheder eller visse produktioner«; og  

 den skal påvirke samhandelen mellem medlemsstaterne.
Disse fire betingelser  

 er kumulative, så hvis en af dem mangler, finder artikel 92 ikke anvendelse.
 Det vurderes ikke, at en støtte, der ydes efter lovforslaget, vil kunne  

 påvirke samhandelen mellem medlemslandene, da det må lægges til grund, at der  

 ikke er nogen reel konkurrence mellem danske dagblade og importerede blade.
 Følgende har afgivet udtalelser til brug for lovforberedelsen:
Danske Dagblades Forening Dagspressens Finansieringsinstitut Tilsynsrådet for Dagspressens Finansieringsinstitut Dansk Fagpresse Dansk Journalistforbund Dansk Magasinpresses Udgiverforening Bemærkninger til lovforslagets enkelte bestemmelser:
Til § 1 Til nr. 1 I den nugældende lov er der i selve loven fastsat en fordeling af  

 statstilskuddet på bistand til investeringsstøtte (lovens nuværende § 3, stk.  

 1, nr. 1), bistand til finansieringen af planlægningen af nye dagblade  

 (lovens nuværende § 3, stk. 1, nr. 2) og bistand til finansieringen af  

 etablering af nye dagblade (lovens nuværende § 3, stk. 1, nr. 3).
 Det foreslås, at statstilskud til disse tre formål fremover ses under et,  

 idet bestyrelsen må fastsætte en nærmere fordeling mellem de tre formål.  

 Dette giver bestyrelsen mulighed for maksimal prioritering og fleksibilitet  

 inden for det enkelte finansår afhængig af, hvilke ansøgninger  

 finansieringsinstituttet får.
Der foreslås derfor afsat et samlet statstilskud til disse formål på 6,8  

 mill. kr.
På FFL 98 forudsættes dette beløb dog sat til 3,8 mill. kr.
Dette  

 beløb forudsættes med FFL 98 hævet til 6,8 mill. kr. fra finansåret 1999.
 Vedrørende investeringsstøtte:
 Den nuværende investeringsstøtte andrager 1,8 mill. kr. årligt.  

 Medieudvalget har foreslået, at beløbet forhøjes til 5 mill. kr.
 Medieudvalget anbefalede i forlængelse heraf, at de vejledende  

 procentsatser for tilskud fra statsmidlerne til projekter under 10 mill. kr.  

 (små og mellemstore projekter) blev forhøjet fra de nuværende 10 pct. op til  

 20 pct. efter bestyrelsens skøn, såfremt der efter behandling af hele  

 ansøgningsmassen var midler dertil.
Fordeling af tilskuddet fra statsmidlerne vil efter Medieudvalgets  

 anbefaling være følgende Bemærkninger til skemaet 1. Små projekter Små projekter kan fortsat efter bestyrelsens skøn støttes med op til 10  

 pct. af investeringsbehovet.
Såfremt der efter behandling af hele  

 ansøgningsmassen er midler dertil, kan støtten forhøjes op til 20 pct. efter  

 bestyrelsens skøn.
2. Mellemstore projekter Mellemstore projekter kan ligeledes fortsat støttes som hidtil, dvs. med 5  

 pct. af investeringsbehovet.
Såfremt der efter behandling af hele  

 ansøgningsmassen er midler dertil, kan støtten forhøjes op til 20 pct. efter  

 bestyrelsens skøn.
3. Store projekter Store projekter kan fortsat støttes med indtil 5 pct.
Der gælder en  

 overgrænse for tilskud på 1,5 mill. kr.
 Medieudvalget anbefalede videre, at der med hensyn til  

 investeringsstøttens afgrænsning efter bestyrelsens skøn kunne gives støtte  

 til investering af driftsmidler, som anskaffes med henblik på  

 dagbladsproduktion, herunder midler til onlinetjenester til anvendelse på  

 områder, der er en integreret del af dagbladsproduktionen.
 Det er finansieringsinstituttets egen opfattelse, at projekter må have  

 relation til papirbaseret nyhedsformidling for at være støtteberettiget.  

 Finansieringsinstituttet skal således principielt ikke yde støtte til  

 områder, der af andre opdyrkes uden statsstøtte.
Det er dog vurderingen, at rentabel dagbladsproduktion i fremtiden i høj  

 grad vil være betinget af mulighederne for at tilbyde læserne forskellige  

 former for supplerende elektroniske tjenester i tilknytning til  

 dagbladsproduktionen.
Specielt for mange mindre dagbladsvirksomheder udgør de  

 begrænsede økonomiske ressourcer en uoverstigelig forhindring for at kunne  

 tilbyde sådanne supplerende ydelser.
På baggrund af Medieudvalgets anbefalinger vil det være op til bestyrelsen  

 for DF at fastlægge en ny praksis.
Der bør dog stadig lægges vægt på ikke at  

 yde støtte til områder, som andre opdyrker uden statsstøtte.
 Vedrørende støtte til økonomisk sanering af dagblade efter lovens § 3,  

 stk. 1, nr. 2:
 Efter den gældende ordning er der afsat i alt 2 mill. kr. til støtte til  

 økonomisk sanering af dagblade.
 Et flertal i Medieudvalget foreslog at beløbet blev forhøjet til 7 mill.  

 kr. årligt.
 Beløbet er på FFL 98 forudsat hævet til de foreslåede 7 mill. kr. årligt  

 med virkning fra 1998.
 Det blev samtidig fra branchen stillet i udsigt, at der af  

 finansieringsinstituttets private midler (dvs. den på medlemsbidrag  

 sammensparede kapital) stilles en tilsvarende sum til rådighed til dette  

 formål.
 I alt vil der således på denne måde være 14 mill. kr. til støtte til  

 økonomisk sanering af dagblade.
Et flertal i Medieudvalget anbefalede en nyordning vedr.
Dagspressens  

 Finansieringsinstitut, således at der over en længere afgrænset periode  

 skulle kunne ydes driftsstøtte til dagblade, der på den ene side var i en  

 trangssituation, men på den anden side med sandsynlighed ville kunne drives  

 videre efter en støtteperiode.
En forudsætning for nyordningens gennemførelse  

 var, at den eksisterende statslige bevillingsramme på 14 mill. kr. årligt til  

 Dagspressens Finansieringsinstitut fremover blev udfyldt.
 Nyordningen skulle etableres for at støtte økonomisk svage dagblades  

 omstillingsmuligheder og med det hovedsigte at opretholde pluralismen i den  

 danske dagbladsstruktur.
 På denne baggrund foreslås fremover mulighed for udviklingsstøtte i  

 særlige tilfælde.
 Den foreslåede nyordning bygger på følgende forudsætninger:
1. Til dagblade, der allerede har haft en årelang driftsperiode, og hvor  

 virksomhedens samlede økonomiske situation ikke inden for overskuelig fremtid  

 skaber mulighed for nødvendig reinvestering, konsolidering, produktudvikling  

 og/eller markedsudvikling, kan efter ansøgning gives tilsagn om  

 udviklingsstøtte i op til fire år.
Ansøgningen skal beskrive dagbladets  

 økonomiske behov og perspektivere virkningen af en eventuel støttebevilling.  

 Der skal således være tale om et samlet projekt, der efter bestyrelsens  

 opfattelse giver dagbladet mulighed for at komme ind i en positiv udvikling,  

 hvor støtte ikke længere er nødvendig.
2. Når tilsagn om udviklingsstøtten er givet, kan udbetaling ske straks,  

 normalt i årlige rater og afhængigt af, om statsbevillingsdelen af  

 støttebeløbet er til rådighed.
Tilsagn om udviklingsstøtte er - bortset fra  

 en konkurssituation - uigenkaldeligt og gælder uanset den omhandlede  

 driftsperiodes faktiske resultater.
 3. Den udbetalte midlertidige udviklingsstøtte skal anvendes til  

 dagbladsdriften i overensstemmelse med ansøgningen og de vilkår, som  

 bestyrelsen for Dagspressens Finansieringsinstitut måtte stille.
Medieudvalget har vurderet, at det ud fra den nuværende markedssituation  

 må forudses, at relativt få aviser vil være kandidater til at modtage den  

 midlertidige udviklingsstøtte.
Et beløb på 14 mill. kr. vil derfor efter  

 Medieudvalgets opfattelse række ganske langt.
 Det må formodes, at et beløb inden for den angivne ramme normalt vil give  

 så omfattende »luft«, at der skabes mulighed for at gennemføre  

 såvel produkt- og markedsføringstiltag overfor de centrale målgrupper som  

 reinvestering i et rimeligt omfang.
 Til en vis grad vil sådanne aktiviteter også kunne bakkes op med  

 yderligere midler fra finansieringsinstituttets øvrige støttekategorier.
 Det er en forudsætning for det hævede statstilskud, at hvert enkelt  

 projekt om udviklingsstøtte, der finansieres efter denne bestemmelse,  

 fremover finansieres via en kombination af 50 pct. af instituttets egne  

 midler og 50 pct. statstilskud.
 En anvendelse af det samlede statstilskud til dette formål på 7 mill. kr.  

 forudsætter således, at der som minimum anvendes et tilsvarende beløb af  

 finansieringsinstituttets egne midler.
 Bestemmelsen om at statstilskud til udviklingsstøtte forudsætter en  

 tilsvarende finansiering af instituttets private midler er naturligvis ikke  

 til hinder for, at instituttet kan beslutte at yde yderligere tilskud af  

 finansieringsinstituttets egne midler.
 Til nr. 2.
 I den nuværende bestemmelse i § 3, stk. 2, er det bestemt, at i særlige  

 tilfælde kan tilskudsbeløb bestemt til et formål anvendes til et eller flere  

 af de andre formål.
 Med den foreslåede formulering af § 3, stk. 1, er det nu op til  

 bestyrelsen at bestemme fordelingen af midler til de formål, der er nævnt  

 under § 3, stk. 1, nr. 1. Til gengæld kan der efter forslaget ikke flyttes  

 statstilskud mellem de formål der er nævnt under § 3, stk. 1, nr. 1, og de  

 formål der er nævnt under § 3, stk. 1, nr. 2. Som følge af denne ændring af §  

 3, stk.1, ophæves den nuværende § 3, stk. 2.
 Til nr. 3.
I den nuværende lov er det fastsat, at tilskudsbeløb, der ikke anvendes i  

 et regnskabsår, skal overføres til instituttets ansvarlige kapital.
Det  

 foreslås, at denne bestemmelse ændres, således at uforbrugte tilskud efter  

 denne lov (dvs. uforbrugte statstilskud) i stedet overføres til det følgende  

 finansår.
I de år hvor dette måtte finde sted øges den samlede støttemulighed  

 i det følgende finansår.
Uforbrugte tilskud kan forekomme i to tilfælde.
Det ene tilfælde er hvor  

 finansieringsinstituttet ikke har fundet, at der var projekter nok til at  

 bruge den samlede tilskudsmulighed.
De andet tilfælde er hvor tilskuddet er  

 bevilget, men hvor projektet ikke gennemføres, og pengene derfor ikke  

 anvendes.
 Til nr. 4.
 Medieudvalget anbefalede, at det af statsministeren nedsatte tilsynsråd i  

 forhold til Dagspressens Finansieringsinstitut blev udvidet fra tre til fem  

 medlemmer, således at henholdsvis forbruger- og lønmodtagerinteresserne også  

 kunne blive repræsenteret.
 Med den foreslåede nyordning får Dagspressens Finansieringsinstitut en  

 langt mere aktiv rolle i forhold til dagbladenes situation.
Nyordningen administreres af finansieringsinstituttets bestyrelse, der  

 udpeges af branchen selv.
Denne konstruktion er hensigtsmæssig, da der dermed  

 er lagt et filter mellem de blade, der modtager støtte, og de statsmidler,  

 der finansierer en betydelig del af støtten.
På den anden side har Medieudvalget fundet, at det må sikres, at det af  

 statsministeren nedsatte tilsynsråd får en bredere sammensætning.
Der  

 foreslås derfor en udvidelse af rådet fra tre medlemmer til fem, således at  

 såvel forbruger- som lønmodtagerinteresser kan blive repræsenteret i rådet.  

 Et medlem skal efter forslaget beskikkes af statsministeren efter indstilling  

 fra Dansk Journalistforbund og et medlem beskikkes af statsministeren efter  

 indstilling fra Danske Dagblades Forening.
 Tilsynsrådet får dermed en bredere sammensætning, som vil være nyttig, når  

 rådet skal vurdere, om bestyrelsen for Dagspressens Finansieringsinstitut  

 handler inden for de intentioner der er givet med lovgivningen.
Til § 2 Loven træder i kraft den 1. januar 1998, men den eksisterende statslige  

 bevillingsramme på 14 mill. kr. årligt til Dagspressens Finansieringsinstitut  

 vil være udfyldt fra 1999.
På FFL 98 er den samlede bevilling foreslået hævet med 3 mill. kr. fra 7,8  

 mill. kr. til 10,8 mill. kr.
Det forudsættes endvidere på FFL 98, at den  

 samlede bevilling hæves til 13,8 mill. kr. fra 1999.
Skriftlig fremsættelse Statsministeren  (Poul Nyrup Rasmussen):
 Jeg skal herved tillade mig at fremsætte:
 Forslag til lov om ændring af lov om økonomisk bistand til  

 Dagspressens Finansieringsinstitut. (Nye tildelingskriterier og tilsynsrådets  

 sammensætning).
(Lovforslag nr.
L 57).
 Lovforslaget er en opfølgning på Medieudvalgets anbefalinger i  

 Medieudvalgets betænkning om Medierne i Demokratiet (Betænkning nr. 1320 fra  

 juni 1996).
 Med udgangspunkt i Medieudvalgets anbefalinger har regeringen besluttet at  

 fremsætte forslag om at udvide mulighederne for tilskud fra Dagspressens  

 Finansieringsinstitut.
 Forslaget giver således mulighed for at der i særlige tilfælde kan ydes  

 udviklingsstøtte i op til fire år til dagblade, der allerede har haft en  

 årelang driftsperiode, og hvor virksomhedens samlede økonomiske situation  

 ikke inden for en overskuelig fremtid skaber mulighed for nødvendig  

 reinvestering, konsolidering, produktudvikling m.m.
 I lovforslaget foreslås det endvidere, at tilsynsrådet udvides fra tre til  

 fem medlemmer, således at såvel forbruger som lønmodtagerinteresser kan blive  

 repræsenteret i tilsynsrådet.
 Endelig forudsættes det i lovforslaget, at finanslovsbevillingen til  

 støtte til Dagspressens Finansieringsinstitut med vedtagelsen af finansloven  

 for 1998 hæves til 10,8 mill. kr. i 1998 og til 13,8 mill. kr. i 1999.
 Ud over de ændringer i lovgivningen der er foreslået af Medieudvalget,  

 indeholder lovforslaget nogle mindre justeringer med det sigte at forenkle  

 tilskudsordningen.
 Idet jeg i øvrigt henviser til bemærkningerne til lovforslaget, skal jeg  

 anbefale det til Tingets velvillige behandling.
Bilag 1 Bilag 2 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 192 af 9. maj 1984 om økonomisk bistand til Dagspressens  

 Finansieringsinstitut, foretages følgende ændringer:
 1 . § 3, stk. 1 , affattes således:
 »Det årlige tilskud kan anvendes til følgende formål efter  

 instituttets nærmere bestemmelse:
 1) 7 mill. kr. kan anvendes til følgende formål:
a) Bistand til finansiering af de foranstaltninger, som er nævnt i § 2,  

 stk. 1, 1. pkt.
I særlige tilfælde kan der ydes tilskud til produktudvikling  

 og markedsforskning samt til beslægtede formål, der er godkendt af  

 tilsynsrådet, jf. § 5.
 b) Bistand til finansiering af planlægning af nye dagblade.
 c) Bistand til finansiering af etablering af nye dagblade.
2) 7 mill. kr. kan anvendes til bistand til finansiering af  

 foranstaltninger i forbindelse med gennemførelse af en økonomisk sanering af  

 et dagblad, herunder i særlige tilfælde som udviklingsstøtte i op til fire  

 år.
Tilskuddet kan dog kun anvendes som udviklingsstøtte, hvis  

 finansieringsinstituttet samtidig af egne midler yder udviklingsstøtte med  

 mindst et tilsvarende beløb til det pågældende dagblad.« 2. § 3, stk. 2 ,  ophæves.
 Stk. 3 bliver herefter stk. 2.
 3. § 3, stk. 3 , der bliver stk. 2, affattes således:
»Stk. 2.  Uforbrugte tilskudsbeløb efter denne lov,  

 der ikke anvendes i et regnskabsår, overføres til det følgende finansår.  

 Uforbrugte tilskudsbeløb er tilskud, der enten ikke er bevilget, eller  

 tilskud der er bevilget, men ikke udbetalt, da de pågældende projekter ikke  

 er gennemført.« § 3. Det årlige tilskud kan anvendes til følgende formål:
1) 8 mill. kr. til bistand til finansieringen af de foranstaltninger, der  

 er nævnt i § 2, stk. 1, 1. pkt.
I særlige tilfælde kan der ydes tilskud til  

 produktudvikling og markedsforskning samt til beslægtede formål, der er  

 godkendt af tilsynsrådet, jf. § 5.
 2) 2 mill. kr. til bistand til finansieringen af planlægning af nye  

 dagblade.
 3) 2 mill. kr. til bistand til finansieringen af etablering af nye  

 dagblade.
 4) 2 mill. kr. til bistand til finansieringen af foranstaltninger i  

 forbindelse med gennemførelse af en økonomisk sanering af et dagblad.
 Stk. 2. I særlige tilfælde kan tilskudsbeløb bestemt til eet  

 formål anvendes til et eller flere af de andre formål.
 Stk. 3. Tilskudsbeløb, der ikke anvendes i et regnskabsår, skal  

 overføres til instituttets ansvarlige kapital.
 4. § 5, stk. 1 , affattes således:
»Statsministeren nedsætter et tilsynsråd på fem medlemmer.
Rådets  

 formand og de 4 andre medlemmer beskikkes af statsministeren for 3 år ad  

 gangen.
Heraf beskikkes 1 medlem efter indstilling fra Dansk  

 Journalistforbund og 1 medlem efter indstilling fra Danske Dagblades  

 Forening.
Genbeskikkelse kan finde sted.
Statsministeren fastsætter rådets  

 forretningsorden.« § 5. Statsministeren nedsætter et tilsynsråd på tre medlemmer.  

 Rådets formand og dets 2 andre medlemmer beskikkes af statsministeren for 3  

 år ad gangen.
Genbeskikkelse kan finde sted.
Statsministeren fastsætter  

 rådets forretningsorden.
 Stk. 2. Tilsynsrådet skal føre det regnskabsmæssige tilsyn, der er  

 nævnt i § 1, stk. 2, samt rådgive ministeren i spørgsmål om  

 finansieringsinstituttets virksomhed og i spørgsmål om statsgarantiens  

 størrelse.
 Stk. 3. Den, hvis ansøgning om støtte efter § 2, stk. 2, eller § 3  

 ikke er imødekommet fuldt ud, kan klage til tilsynsrådet, der har den  

 endelige administrative afgørelse.
§ 2 Loven træder i kraft den 1. januar 1998.
Bilag 3 Medieudvalgets anbefalinger a.1. Et flertal anbefaler en nyordning vedr.
Dagspressens  

 Finansieringsinstitut, således at der over en længere afgrænset periode kan  

 ydes driftsstøtte til dagblade, der på den ene side er i en trangssituation,  

 men på den anden side med sandsynlighed vil kunne drives videre efter en  

 støtteperiode.
En forudsætning for nyordningens gennemførelse er, at den  

 eksisterende statslige bevillingsramme på 14 mill. kr. årligt til  

 Dagspressens Finansieringsinstitut fremover udfyldes.
Anbefales af: Gunhild Agger, Kate Bluhme, Ebbe Dal, Torben Holmbæck,  

 Ole Kidmose, Lisbeth Knudsen, Anders Krarup, Torben Krogh, Peter Harms  

 Larsen, Torben Dalby Larsen, Poul Erik Magnussen, Tove Malzer, Kim Minke,  

 Hans Carl Nielsen, Ole Steen Nielsen, Raymond Olsen, Lars Poulsen, Chresten  

 W.
Reves, Trine Sick og Niels Thomsen.
Ebbe Dal, Torben Holmbæck, Torben Dalby Larsen, Ole Steen Nielsen og  

 Chresten W.
Reves understreger, at deres støtte til anbefalingen forudsætter,  

 at der ikke på anden måde afsættes statsmidler til selektiv driftsstøtte til  

 dagbladene.
 a.2. Et mindretal tager afstand fra, at der af statsmidlerne i  

 Dagspressens Finansieringsinstitut på grundlag af et skøn, foretaget af  

 bestyrelsen for Dagspressens Finansieringsinstitut, bevilges midlertidig  

 driftsstøtte til dagblade.
 Anbefales af: Frands Mortensen og Ole Prehn.
b.
Medieudvalget anbefaler, at de vejledende procentsatser for tilskud fra  

 statsmidlerne til projekter under 10 mill. kr. (små og mellemstore projekter)  

 forhøjes fra de nuværende 10% op til 20% efter bestyrelsens skøn, såfremt der  

 efter behandling af hele ansøgningsmassen er midler dertil.
c.
Medieudvalget anbefaler, at der med hensyn til investeringsstøttens  

 afgrænsning efter bestyrelsens skøn gives støtte til investering af  

 driftsmidler, som anskaffes med henblik på dagbladsproduktion, herunder  

 midler til onlinetjenester til anvendelse på områder, der er en integreret  

 del af dagbladsproduktion.
d.
Medieudvalget anbefaler, at det af statsministeren nedsatte tilsynsråd  

 i forhold til Dagspressens Finansieringsinstitut udvides fra tre til fem  

 medlemmer, således at henholdsvis forbruger- og lønmodtagerinteresserne også  

 kan repræsenteres.
e.
Et mindretal anbefaler endvidere, at den eksisterende statslige  

 bevillingsramme på 14 mill. kr. årligt i loven om Dagspressens  

 Finansieringsinstitut udvides til 30 mill. kr.
 Anbefales af: Kate Bluhme, Ole Kidmose, Lisbeth Knudsen, Peter Harms  

 Larsen, Kim Minke, Hans Carl Nielsen, Lars Poulsen og Trine Sick.
