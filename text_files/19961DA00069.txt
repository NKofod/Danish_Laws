Nr BTB 69 Betænkning over Forslag til folketingsbeslutning om Danmarks ratifikation  

 af Europarådets rammekonvention af 1. februar 1995 om beskyttelse af  

 nationale mindretal   

 Nr B 69 1996-97, 1. samling Afgivet af Udenrigsudvalget Afgivet: 19970318 Udvalget har behandlet beslutningsforslaget i to møder og har herunder stillet en række spørgsmål til udenrigsministeren, som denne har besvaret skriftligt.
Et af udvalgets spørgsmål og udenrigsministerens svar herpå er optrykt som bilag til betænkningen.
 Herefter indstiller udvalget beslutningsforslaget til vedtagelse  

 uændret.
Tonna Bendtsen (S) Helen Beim (S) Hans-Pavia Rosing (S) Jytte Madsen (S)  

 Frederik Nørgaard (S) Margrete Auken (SF) Jørgen Estrup (RV) fmd.
Holger  

 K.
Nielsen (SF) Arne Melchior (CD) Knud Enggaard (V) Otto Steenholdt (V) Ulla  

 Tørnæs (V) Jens Hald Madsen (V) Agnete Laustsen (KF) Henriette Kjær (KF)  

 Grethe Rostbøll (KF) Pia Kjærsgaard (DF) nfmd.
 Fremskridtspartiet og Enhedslisten havde ikke medlemmer i udvalget.
Bilag Spørgsmål:
 Af bemærkningerne til beslutningsforslaget fremgår det, at  

 ressortministerierne har meddelt deres tilslutning til ratifikation under  

 forudsætning af, at anvendelsesområdet begrænses til det tyske mindretal.
Af Udenrigsministeriets svar på udvalgets spørgsmål 4, jf.
B 69, bilag 6,  

 fremgår det imidlertid, at Udenrigsministeriet allerede ved høringen havde  

 meddelt, at den danske ratifikation især tager sigte på det tyske mindretal i  

 Sønderjylland, og at det således er dette spørgsmål, ressortministerierne har  

 forholdt sig til.
På hvilket grundlag er Udenrigsministeriet nået frem til den givne  

 forudsætning? Er afgrænsningen Udenrigsministeriets egen, eller har der været  

 forudgående konsultationer eller høringer forud for den rapporterede? Svar:
Under udarbejdelsen af rammekonventionen kunne der ikke opnås enighed om  

 en præcis afgrænsning af konventionens anvendelsesområde.
Under hele  

 forhandlingsforløbet har det for Danmark, ligesom for de fleste andre  

 deltagerlande, været en klar forudsætning, at konventionen primært tager  

 sigte på de traditionelle nationale mindretal og ikke på f.eks.  

 indvandrergrupper, hvis problemer bedst løses på andre måder.
Denne holdning  

 blev på et tidligt tidspunkt i forhandlingsforløbet fastlagt med de berørte  

 ressortministerier.
