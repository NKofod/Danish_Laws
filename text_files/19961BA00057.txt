Nr BSF 57 Forslag til folketingsbeslutning om sikring af erstatning til  

 hofteopererede Fremsat af Bruno Jerup (EL) Frank Aaen (EL) den 6. november 1996 Folketinget opfordrer regeringen til at sikre - at alle patienter, der er blevet hofteopereret med brug af  

 Boneloc-cement, kan få erstatning, hvis de opfylder betingelserne herfor i  

 henhold til lov om patientforsikring, uanset tidspuktet for operationen, og - at der iværksættes en undersøgelse, således at ansvaret for  

 Boneloc-skandalen placeres.
Bemærkninger til forslaget I tiden 1990-95 er mere end 3.000 danskere blevet hofteopereret med brug  

 af Boneloc-cement.
Boneloc-cementen blev taget i almen brug, før der forelå  

 erfaringer, der talte for, at der reelt var tale om en forbedring i forhold  

 til de alternative muligheder.
 Desværre viste det sig ret hurtigt, at Boneloc-cementen smuldrede, hvorved  

 hofteprotesen løsnede sig.
 I Sverige lavede man nogle få operationer med brug af Boneloc,  

 efterkontrollerede de opererede, sammenlignede med en kontrolgruppe og kom  

 til den konklusion, at det ikke var et tilstrækkeligt godt produkt.
 I Norge blev produktet registreret, dog lang tid efter ibrugtagningen i  

 Danmark, og da erfaringerne viste, at cementen smuldrede, stoppede man  

 brugen.
I 1993 opdagede man på Centralsygehuset i Esbjerg, at der var problemer  

 med cementen, og de første patienter blev reopereret.
Også andre danske  

 sygehuse havde dårlige erfaringer med cementen; alligevel fortsatte brugen af  

 Boneloc helt frem til 1995.
 En stor del af de patienter, der har måttet betale prisen for produktets  

 manglende egnethed og holdbarhed, er opereret, før lov om patientforsikring  

 trådte i kraft den 1. juli 1992. De har betalt prisen i form af smerter,  

 invaliditet, reoperation m.v.
Uanset om der placeres et ansvar i denne sag, er det vigtigt, at  

 patienterne får deres berettigede erstatning.
Derfor skal der tilvejebringes  

 hjemmel for, at de alle kan få deres sag behandlet i henhold til lov om  

 patientforsikring.
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om sikring af erstatning til  

 hofteopererede.
(Beslutningsforslag nr.
B 57).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
