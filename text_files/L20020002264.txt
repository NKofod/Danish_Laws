Bekendtgørelse om overenskomst af 17.  

 december 2001  

 med Cameroun om konsolidering af gæld Ved brevveksling imellem Udenrigsministeriet og Camerouns regering hhv.  

 den 17. december 2001 og den 5. marts 2002 er der indgået en  

 overenskomst imellem Danmark og Cameroun om konsolidering af Camerouns  

 gæld til den danske stat.
Overenskomsten er i overensstemmelse med de  

 retningslinjer for omlægning af Camerouns gæld (Agreed Minute on  

 the Consolidation of the Debt of the Republic of Cameroun) som der  

 opnåedes enighed om under multilaterale forhandlinger i Paris den 24.  

 januar 2001.
 Aftalen vedrører tilbagebetalingen af 4 danske statslån,  

 tilbagebetalingen af eksportkreditter på et år eller mere ydet  

 før den 31. december 1988, tilbagebetalingen af hovedstol og renter  

 som følge af tidligere bilaterale konsolideringsaftaler fra 1993,  

 1995, 1996 og 1998.
 For statslånene eftergives restancer pr. 31. december 2000 på  

 ca. 10,2 mio. kr. samt afdrag på 65,8 mio. kr. som forfalder imellem 1.  

 januar 2001 og 31. december 2003.
 For eksportkreditterne eftergives restancer pr. 31. december 2000 samt  

 afdrag som forfalder imellem 1. januar 2001 og 31. december 2003, i alt ca.  

 234,3 mio. kr.
