Et forsikringsselskab ønskede at omlægge regnskabsåret til  

 kalenderåret.
På grund heraf fik aktionærerne ikke udbytte for 1981.
Rådet mente at udbetaling af a'conto udbytte må anses for stridende  

 mod lovbestemmelsen.
Spørgsmålet vil kunne indbringes for domstolene.
 Et forsikringsselskab har overfor forsikringsrådet rejst spørgsmål om,  

 hvorvidt der i året 1981 ville kunne udbetales a'conto udbytte til  

 aktionærerne.
Det var oplyst i sagen, at selskabet overvejede at omlægge regnskabsåret,  

 således at dette for fremtiden ville følge kalenderåret.
Dette medførte, at  

 det næste årsregnskab ville omfatte en periode på 18 måneder, nemlig fra 1.  

 juli 1980 til 31. december 1981.
 Selskabet anførte som begrundelse for udbetaling af a'conto udbytte, at  

 aktionærerne på grund af omlægningen af regnskabsåret ikke ville få udbetalt  

 udbytte i 1981.
 Forsikringsrådet meddelte, at spørgsmålet ikke var ganske utvivlsomt, men  

 at forsikringsrådet i overensstemmelse med praksis ville være tilbøjelig til  

 at mene, at udbetalingen af a'conto udbytte måtte anses for at være i strid  

 med bestemmelsen i lov om forsikringsvirksomhed § 93, stk. 1.
 Forsikringsrådet tilføjede, at spørgsmålet ville kunne indbringes for  

 domstolene.
 Forsikringsrådet bemærkede endelig, at en omlægning af regnskabsåret til  

 at følge kalenderåret ville kunne ske ved som overgangsår, at anvende en  

 6-måneders periode omfattende tiden fra 1. juli til 31. december.
