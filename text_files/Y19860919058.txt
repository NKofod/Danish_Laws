 Udtalt, at en peron, der er medlem af to kommunale råd, normalt ikke  

 vil være inhabil i sager, hvor der er eller kan være en interessekonflikt som  

 følge af varetagelsen af de to hverv, idet den pågældende ikke herved ved sin  

 stillingtagen til sagerne vil varetage interesser der kan anses for  

 uvedkommende.
Dette gælder dog ikke i tilfælde, hvor den pågældende som medlem af et  

 kommunalt råd skal tage stilling til en sag, der vedrører klager over eller  

 tilsyn/kontrol med (bl.a.) hans varetagelse af et hverv i et andet kommunalt  

 råd.
I sådanne tilfælde må den pågældende antages at være inhabil.
 Der kan herved tillige henvises til reglerne i forvaltningslovens § 3,  

 stk. 1, nr. 4, jfr. § 3, stk. 2.
Det forhold, at et hovedstadsrådsmedlem er medlem af det amtsråd, som  

 en klage vedrører, er således efter Indenrigsministeriets opfattelse ikke  

 tilstrækkelig til at anse den pågældende for inhabil ved Hovedstadsrådets  

 behandling af klagesagen.
Den pågældende vil kun være inhabil, hvis han i  

 forbindelse med varetagelsen af sit hverv som medlem af amtsrådet tidligere  

 direkte har medvirket ved afgørelsen om eller gennemførelsen af det påklagede  

 forhold.
 I skrivelse af 19. november 1986 (j.nr. 010-1) har Hovedstadsrådet anmodet  

 om Inderigsministeriets vurdering af et inhabilitetsspørgsmål.
 Sagens omstændigheder er følgende:
 Noha-Glostrup har i skrivelse af 13. august 1986 til Hovedstadsrådet  

 klaget over, at Københavns Amtsråd har overtrådt miljøbeskyttelsesloven ved  

 at have udvidet afbrædningen af sygehusaffald på forbrændingsanlægget på  

 Københavns Amtskommunes sygehus i Glostrup.
I en supplerende skrivelse af 18. august 1986 har Noah-Glostrup gjort  

 Hovedstadsrådet opmærksom på, at medlem af Hovedstadsrådet  Finn  Jørgensen  

 efter Noahs mening er inhabil ved Hovedstadsrådets behandling af klagen.
Noah  

 har herved henvist til, at  Finn  Jørgensen er medlem af Københavns Amtsråd,  

 og at Hovedstadsrådet på det miljømæssige område er en slags tilsynsmyndighed  

 med amtskommunens virksomheder.
 Hovedstadsrådet har i skrivelse af 21. august 1986 meddelt Noah-Glostrup,  

 at Hovedstadsrådet ikke finder, at  Finn  Jørgensen er inhabil ved  

 Hovedstadsrådets behandling af sagen.
 Noah-Glostrup har herefter i skrivelse af 10. november 1986 meddelt  

 Hovedstadsrådet, at Noah ikke er enig i rådets opfattelse, og under  

 henvisning til gældende inhabilitetsregler og den kommende forvaltningslov  

 har Noah anmodet Hovedstadsrådet om at revurdere sagen.
 I denne anledning skal Indenrigsministeriet udtale følgende:
En person, der er medlem af to kommunale råd, vil normalt ikke være  

 inhabil i sager, hvor der er eller kan være en interessekonflikt som følge af  

 varetagelsen af de to hverv, idet den pågældende ikke herved ved sin  

 stillingtagen til sagerne vil varetage interesser, der kan anses for  

 uvedkommende.
Dette gælder dog ikke i tilfælde, hvor den pågældende som  

 medlem af et kommunalt råd skal tage stilling til en sag, der vedrører klage  

 over eller tilsyn/kontrol med (bl.a.) hans varetagelse af et hverv i et andet  

 kommunalt råd.
I sådanne tilfælde må den pågældende antages at være inhabil.
Det kan herved tillige henvises til reglerne i forvaltningsloven (lov nr.  

 571 af 19. december 1985), som træder i kraft den 1. januar 1987. Det er  

 således i § 3, stk. 1, nr. 4, fastsat, at en person, der virker inden for den  

 offentlige forvaltning, er inhabil ved behandlingen af en sag, der vedrører  

 klage over eller udøvelse af kontrol- eller tilsynsvirksomhed over for en  

 anden offentlig myndighed, såfremt vedkommende tidligere hos denne myndighed  

 har medvirket ved den afgørelse eller ved gennemførelsen af de  

 foranstaltninger, sagen angår.
Det er endvidere i lovens § 3, stk. 2,  

 fastslået, at der dog ikke foreligger inhabilitet, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
 Det forhold, at  Finn  Jørgensen er medlem af Københavns Amtsråd, som  

 klagen vedrører, er således efter Indenrigsministeriets opfattelse ikke  

 tilstrækkeligt til at anse den pågældende for inhabil ved Hovedstadsrådets  

 behandling af klagesagen.
 Finn  Jørgensen vil derfor efter ministeriets opfattelse kun være inhabil  

 ved behandlingen af klagesagen, hvis han i forbindelse med varetagelsen af  

 sit hverv som medlem af amtsrådet tidligere direkte har medvirket ved  

 afgørelsen om eller gennemførelsen af den udvidelse af afbrændingen på  

 sygehusets forbrændingsanlæg, som klagen vedrører.
P.
M.
V.
E.
B.
Emil le Maire Indenrigsministeriets afgørelser og udtalelser om kommunale forhold 1986  

 2.4.a.
