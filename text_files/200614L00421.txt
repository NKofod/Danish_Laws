Betænkning afgivet af Retsudvalget den 3. maj 2007 Betænkning over Forslag  

 til lov om forældelse af fordringer (forældelsesloven) [af justitsministeren (Lene Espersen)] 1. Udvalgsarbejdet Lovforslaget blev fremsat den 28. februar 2007 og var til 1.  

 behandling den 22. marts 2007. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Sammenhæng med lovforslag nr.
L 166 Lovforslaget skal ses i sammenhæng med forslag til lov om  

 ændring af forskellige lovbestemmelser om forældelse af fordringer m.v.  

 (Ændringer som følge af ny lov om forældelse af fordringer, ophævelse af  

 købelovens reklamationsfrist ved visse køb m.v.) (lovforslag nr.
L 166).
Høring Et udkast til lovforslaget har inden fremsættelsen været sendt i  

 høring, og justitsministeren sendte den 22. december 2006 dette udkast til  

 udvalget, jf. alm. del  bilag 240. Den 15. marts 2007 sendte  

 justitsministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forbrugerrådet, Håndværksrådet og advokat Olav Willadsen,  

 Glostrup.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har Håndværksrådet og advokat Olav Willadsen, Glostrup,  

 mundtligt over for udvalget redegjort for deres holdning til lovforslaget.
Spørgsmål Udvalget har stillet 10 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslisten mener, at der er mange fornuftige ting i lovforslaget,  

 og at det er en fornuftig måde, lovforslaget er skruet sammen på.
Når Enhedslisten alligevel ikke kan støtte lovforslag nr.
L 165  

 og L 166, skyldes det, at spørgsmålet om personskade ikke er blevet løst.
I  

 lovforslaget sættes en forældelsesgrænse på 30 år ved personskade.
Enhedslisten er enig med Forbrugerrådet og Landsorganisationen i  

 Danmark (LO), som i deres høringssvar har anført, at de finder det urimeligt,  

 at der fastsættes en absolut forældelsesfrist for fordringer på erstatning  

 eller godtgørelse i anledning af personskade.
De påpeger, at den foreslåede  

 regel vil kunne medføre, at visse skadelidtes erstatningskrav forældes, før  

 kravene er opstået.
Ministeren anfører selv i kommentarerne til et høringssvar, at  

 der er meget få sager, hvor folk har behov for at rejse en sag om personskade  

 efter 30 år.
Derfor er det uforståeligt for Enhedslisten, at ministeren ikke  

 vil gå med til ikke at sætte nogen grænse.
Enhedslisten har indimellem set,  

 at  

 der kommer ny viden på et område, som betyder, at der er nogle personskader,  

 hvor  

 man slet ikke tidligere har tænkt på, at en personskade kunne have relation  

 til  

 arbejdsmiljøet, eller hvor det tidligere har været fuldstændig afvist, at en  

 personskade kunne have relation til arbejdsmiljøet, men hvor man senere  

 bliver  

 klar over, at der kan være en årsagssammenhæng, og hvor der derfor er behov  

 for  

 at rejse et krav.
Enhedslisten synes, det kun er rimeligt, at disse mennesker  

 på trods af de mange år, der er gået, stadig kan få erstatning.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for Folketingsgrupperne (UFG) 1 Bilag 1 Oversigt over bilag vedrørende L 165 Bilagsnr.
Titel 1 Udkast til tidsplan 2 Høringssvar og høringsnotat, fra justitsministeren 3 Endelig tidsplan 4 Henvendelse af 22/3-07 fra  

 advokat Olav Willadsen, Glostrup 5 Henvendelse af 30/3-07 fra Håndværksrådet 6 Henvendelse af 24/4-07 fra Forbrugerrådet 7 1. udkast til betænkning Oversigt over spørgsmål og svar vedrørende L 165 Spm.nr.
