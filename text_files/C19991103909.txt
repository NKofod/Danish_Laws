Cirkulære af 22. november 1999 om  

 indberetning på børne- og ungdomstandplejeområdet Ifølge lovbekendtgørelse nr. 411 af 26. maj 1994 af Lov om  

 tandpleje m.v., § 9, er kommunalbestyrelse og amtsråd forpligtet  

 til at afgive oplysninger om virksomheden i medfør af loven efter  

 regler fastsat af sundhedsministeren.
I medfør af Sundhedsministeriets  

 bekendtgørelse nr. 493 af 8. juni 1994 om kommunal tandpleje,  

 § 13, fastsætter Sundhedsstyrelsen hermed følgende regler  

 om kommunernes indberetning om ressourceforbrug og tandsundhedsforhold i den  

 kommunale tandpleje:
Indledning § 1. Kommunernes indberetning om ressourceforbrug  

 og tandsundhedsforhold i den kommunale tandpleje medvirker til at danne  

 grundlag for den planlægning og evaluering, som til stadighed vil  

 være nødvendig med henblik på børne- og  

 ungdomstandplejens omfang og organisation.
Kapitel 1 Ressourceforbrug § 2. Kommunerne indsender en årlig  

 indberetning om den kommunale tandplejes omfang og struktur til Danmarks  

 Statistik som led i den sociale ressourcetælling.
Stk. 2. Kommunerne modtager i årets første  

 kvartal de relevante skemaer fra Danmarks Statistik med henblik på en  

 statusopgørelse af tandplejeform, antal og art af personale samt  

 personer, der er omfattet af ordningen.
Tællingsdatoen oplyses af  

 Danmarks Statistik.
 Stk. 3. Det indsendte materiale bearbejdes og publiceres af  

 Danmarks Statistik og Sundhedsstyrelsen, således at den kommunale  

 tandplejes omfang og struktur kan vurderes fra år til år.
 § 3. I forbindelse med den sociale  

 ressourcetælling indsamles også oplysninger om omfanget af  

 tandreguleringsbehandlinger.
 Stk. 2. Optællingen, der foretages for 15-årige  

 børn, skal afspejle hvor mange af disse, der igennem  

 skoleforløbet har modtaget tandreguleringsbehandling.
 Stk. 3. Optællingen baseres på journalens  

 oplysninger om datoer for hhv. påbegyndt behandling, afbrudt  

 behandling, afsluttet behandling og igangværende behandling.
Stk. 4. Ved påbegyndt behandling forstås enhver  

 behandling med fast eller aftageligt apparatur efter påbegyndt frembrud  

 af de permanente tænder.
Ved fast apparatur forstås ethvert  

 apparatur, uanset omfang, som involverer påcementerede/pålimede  

 bånd, brackets eller lignende.
Ved aftageligt apparatur forstås  

 enhver form for pladeapparatur eller aftagelig aktivator.
 Stk. 5. Ved afbrudt behandling forstås en ortodontisk  

 behandling, som afsluttes, inden behandlingsmålet er nået, uanset  

 grund.
Stk. 6. Ved afsluttet behandling forstås en ortodontisk  

 behandling, som afsluttes med nået behandlingsmål.
Behandlingen  

 betragtes i denne sammenhæng som afsluttet efter den aktive  

 behandlingsfase.
 Stk. 7. Ved igangværende behandling forstås  

 behandlinger, som på tællingstidspunktet stadig er i gang.
 Stk. 8. Følgende behandlinger registreres ikke som  

 ortodontiske behandlinger:
a.	ortodontisk betingede ekstraktioner uden påfølgende  

 apparaturbehandling, b	behandling med bidepind, skråplan eller skråelastik til  

 »knapper«, c.	behandling med pladsholder uden anden funktion end  

 pladsholderfunktionen.
Kapitel 2 Tandsundhedsforhold § 4. De kommunale børne- og  

 ungdomstandplejer og de praktiserende tandlæger, som behandler  

 børn, der er omfattet af lov om tandpleje, afgiver årligt  

 indberetning om tandsygdommenes forekomst til Sundhedsstyrelsen via  

 kommunerne og LEC (Landbrugets EDB Center).
Stk. 2.Indberetningspligten omfatter børn i alderen 5,  

 7, 12 og 15 år.
I denne sammenhæng skal alderen forstås  

 således, at der med 5-årige forstås alle børn, som i  

 det aktuelle kalenderår (f.eks. år 2000) fylder 5 år.  

 Tilsvarende kriterier gælder for 7-, 12- og 15-årige.  

 Børnene registreres første gang, de er til undersøgelse  

 i kalenderåret, uanset de måske endnu ikke er fyldt 5, 7, 12  

 eller 15 år.
Stk. 3.Kommunerne indsender løbende blanketterne, jf.  

 § 5, til LEC, hvor de kontrolleres elektronisk for fejl (»afluses«) og  

 indlæses.
LEC udsender til kommunerne en oversigt over datoerne for  

 aflusningskørslerne.
Kommunerne modtager fejllister efter hver  

 aflusningskørsel.
Seneste indsendelse for bilag, der skal med i  

 standardårskørslen, meddeles af LEC.
Stk. 4.Kommunerne modtager fra LEC hvert år i januar et  

 sæt udskrifter (standardtabeller) bestående af en kommunetotal  

 over indberettede børn.
Standardtabellerne omfatter opgørelser  

 over tandsundhedsdata.
Stk. 5.Sundhedsstyrelsen modtager fra LEC hvert år i  

 januar et sæt udskrifter (standardtabeller) bestående af en  

 landstotal (supertotal), en landstotal for klinikkommuner, en landstotal for  

 praksiskommuner samt amtstotaler.
Standardtabellerne omfatter  

 opgørelser over tandsundhedsdata.
Derudover modtager Sundhedsstyrelsen  

 en opgørelse over indberetningsprocenten i de enkelte kommuner.
Kapitel 3 Indberetning af tandsundhedsforhold ved hjælp af  

 OCR-blanket § 5. Til optegnelse af de kliniske fund ved  

 regelmæssige, systematiske undersøgelser har Sundhedsstyrelsen  

 udarbejdet en særlig blanket.
Denne OCR-blanket (OCR = Optical  

 Character Recognition) er udformet med henblik på optisk  

 indlæsning i et EDB-anlæg.
 Stk. 2. Blanketten, der også kan anvendes ved  

 behandlingsplanlægningen for det enkelte barn, skal betragtes som en  

 del af journalen og er derfor, som andre journalbilag, omfattet af  

 Sundhedsstyrelsens bekendtgørelse af 25. juli 1977 om tandlægers  

 pligt til at føre ordnede optegnelser (journalføring).
 Stk. 3. Indberetning sker i henhold til Sundhedsstyrelsens  

 vejledning af 22. november 1999 om indberetning af tandsundhedsforhold  

 på børne- og ungdomstandplejeområdet.
Kapitel 4 Indberetning af tandsundhedsforhold ved hjælp af  

 terminalindberetning § 6. Såfremt indberetning ønskes  

 foretaget via en PC, bør LEC kontaktes for nærmere  

 information.
 Stk. 2. Sundhedsstyrelsens vejledning af 22. november 1999 om  

 indberetning af tandsundhedsforhold på børne- og  

 ungdomstandplejeområdet har også gyldighed for indberetning via  

 PC, idet systematik og diagnostiske kriterier er de samme.
Kapitel 5 Ikrafttrædelsesbestemmelser § 7. Cirkulæret træder i kraft den 1.  

 januar 2000, og samtidig ophæves Sundhedsstyrelsens cirkulære nr.  

 17 af 8. februar 1989 om indberetning på børne- og  

 ungdomstandplejeområdet.
