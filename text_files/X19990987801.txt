Formueforbrug til mindreårigs køb  

 af en hest Personspørgsmål 64.2.
 Civilretsdirektoratets afgørelse af 26. august 1997  

 i klage j.nr. 1997-511-475.
 "Civilretsdirektoratet har nu behandlet Deres klage  

 over ----- Statsamts afslag på Deres ansøgning om tilladelse  

 til, at én af B´s løbende forsikringsrater opsiges,  

 således at éngangsudbetalingen på netto 10.255 kr.  

 anvendes til delvis dækning af udgifterne ved indkøb af en  

 ridehest.
 Vi ændrer statsamtets afgørelse,  

 således at vi efter omstændighederne tillader, at forsikringen  

 nr. ----- opsiges og nettoudbetalingen bruges til delvis dækning af  

 udgifterne ved indkøb af en hest til military træning.
Afgørelsen er truffet efter  

 værgemålslovens § 39. Efter denne bestemmelse skal værgen  

 have statsamtets godkendelse til forbrug af formue, der er omfattet af et  

 værgemål.
Det fremgår endvidere af  

 værgemålslovens § 25, stk. 2, at forældre som værger  

 kan anvende barnets indtægter til dets underhold i passende omfang og  

 under hensyntagen til deres og barnets stilling, jf. lov om  

 forældremyndighed og samvær § 2, stk. 3. Er indtægterne  

 ikke tilstrækkelige, kan værgen under hensyn til  

 værgemålets karakter bruge af formuen i passende omfang med  

 statsamtets tilladelse, jf. § 39.
 Det fremgår af sagen, at B´s far døde i  

 oktober 1996, og at B indtil sin fars sygdom havde bopæl hos ham.
B får efter sin far udbetalt 4 løbende  

 forsikringsrater.
De løbende månedlige forsikringsudbetalinger  

 beløber sig i øjeblikket og frem til  2002 (hvor B fylder 15  

 år) til i alt 6.763 kr. brutto.
Derefter 1.209 kr. månedlig frem  

 til 2007, hvor udbetalingen stopper.
Opsigelse af den omhandlede forsikring  

 betyder, at den månedlige brutto udbetaling i perioden frem til 2002  

 formindskes med 496 kr.
Det er fra boets eksekutor oplyst, at der på  

 første skiftesamling er registreret en beholden formue på  

 5.690.413, 36 kr., hvoraf 1/3 tilfalder B.
Arven skal i følge faderens  

 testamente være båndlagt til B fylder 30 år.
Den beholdne  

 formue kan blive påvirket af, hvorledes boets faste ejendomme  

 realiseres.
Det fremgår endvidere af sagen, at den  

 pågældende hest koster 11.500 kr. og med alt udstyr vil den  

 samlede anskaffelsessum blive på ca. 20.000 kr.
De vil af egne midler  

 afholde de resterende udgifter på ca. 10.000 kr. til anskaffelse af  

 hesten.
 De havde ifølge årsopgørelsen for 1995  

 en indtægt på 104.766 kr., og det er oplyst, at De har  

 søgt om førtidspension på grund af dårlig ryg.
 De har oplyst, at B  har redet siden hun var ganske lille,  

 at ridning er hendes altomfattende interesse, at hun træner  

 seriøst flere timer hver dag, at hun allerede har taget flere  

 stævnepræmier, og at hun ønsker at uddanne sig til  

 berider.
B´s nuværende hest kan på grund af racen kun  

 anvendes til skoleridning og banedressur.
Den ønskede hest skal bruges  

 til millitary ridning.
B, som gennem en periode har haft den  

 pågældende hest på prøve, er glad for den og hun har  

 allerede knyttet sig til den.
De har videre oplyst, at udgifterne til 2 heste må  

 forventes at blive ca. 3.000 kr. gennemsnitlig månedlig.
Udgifterne  

 påtænkes afholdt af B´s løbende forsikringsudbetalinger,  

 så længe disse dækker udgifterne - det vil sige til B er  

 ca. 15 år gammel.
Samtidig påtænker De, at lægge  

 børneydelserne tilside, således at disse penge bruges til  

 dækning af de løbende udgifter fra B´s 15. til 18. år.
De har endelig oplyst, B´s far, som var en meget formuende  

 mand, havde lovet  B en hest, når hun fyldte 10 år.
Han var selv  

 meget interesseret i heste, og det var hans ønske, at B´s mulighed for  

 koncentreret undervisning inden for hestesporten kunne forløbe  

 uændret efter hans død.
Han havde således gennem de  

 løbende forsikringsudbetalinger økonomisk sørget for, at  

 B havde mulighed for at gennemføre sit store ønske  

 vedrørende heste.
