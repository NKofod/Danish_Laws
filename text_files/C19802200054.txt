(Tekniske skoler) Hermed fremsendes aftale mellem undervisningsministeriet og Dansk Teknisk  

 Lærerforening af 6. december 1979 om timereduktioner og vederlag til lærere  

 ved lærlinge/efg-uddannelsen og eksamensuddannelsen på de tekniske skoler,  

 der deltager i teknisk-pædagogisk arbejde (TP-arbejde).
Det bemærkes, at den i aftalens § 1 nævnte beskikkelse forudsætter, at deltagelse i TP-arbejde sker efter ansøgning fra vedkommende lærer, og  

 at det ikke kan pålægges en lærer at udføre sådant arbejde mod dennes ønske.
 P.M.V.
E.B A.
Jahnsen Eksp.sekr.
------------- Bilag Aftale mellem undervisningsministeriet og Dansk Teknisk Lærerforening  

 om timereduktioner og vederlag til lærere ved lærlinge/efg-uddannelsen og  

 eksamensuddannelsen på de tekniske skoler, der deltager i teknisk-pædagogisk  

 arbejde (TP-arbejde).
 I henhold til § 2, i den mellem ministeriet for statens lønnings- og  

 pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:  Indledning.
 TP-arbejde omfatter udarbejdelse af kursus- eller læreplaner til nye  

 uddannelser eller uddannelser, der skal ændres i struktur eller forløb,  

 revision af eksisterende kursus- og læreplaner, udarbejdelse af  

 undervisningsvejledninger, pædagogisk udviklingsarbejde og i visse tilfælde  

 udarbejdelse af læremidler og løsning af andre mere specielle opgaver, der  

 vedrører gennemførelsen af undervisningen på erhvervsskolerne.
 § 1.  Lærernes deltagelse i TP-arbejde etableres ved  

 en af undervisningsministeriet udstedt beskikkelse.
 Stk. 2.  I beskikkelsesbeskrivelsen angives den perioden  

 hvor den pågældende lærer skal deltage i TP-arbejdet, samt den tid, der skal  

 medgå hertil.
§ 3.  Til lærere, der udfører godkendt TP-arbejde,  

 ydes ud over den normale løn et vederlag beregnet ud fra et grundbeløb på  

 22.300 kr. årlig + taktreguleringstillæg.
Vederlaget ydes med 8/1856 = 1/232  

 for hver 8 timers TP-arbejde.
 § 4.  Aftalen har virkning fra 1. august 1979.
 Stk. 2.  Aftalen kan opsiges af begge parter med 3  

 måneders varsel, dog tidligst til 1. april 1981.
København, den 6. december 1979 Undervisningsministeriet P.m.v.
Hans Kjems Afdelingschef A.
Jahnsen Eksp.sekr.
