Betænkning afgivet af Retsudvalget den 2. juni 2005 Betænkning over Forslag til lov om ændring  

 af lov om forældremyndighed og samvær, lov om ægteskabs indgåelse og  

 opløsning  

 og forskellige andre love (Udmøntning af kommunalreformen på det familieretlige område) [familie- og forbrugerministeren (Lars Barfoed)] 1. Ændringsforslag Familie- og forbrugerministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 18. marts 2005. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 7. januar 2005 dette  

 udkast til udvalget, jf. alm. del  bilag 267. Den 24. februar 2005  

 sendte  

 ministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra medarbejderne ved Statsamtet Vejle.
Justitsministeren har  

 over  

 for udvalget kommenteret den skriftlige henvendelse.
Spørgsmål Udvalget har stillet 20 spørgsmål til familie- og  

 forbrugerministeren til skriftlig besvarelse, som denne har besvaret.
Nogle  

 af  

 udvalgets spørgsmål og ministerens svar herpå er optrykt som bilag til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (med undtagelse af EL) indstiller lovforslaget til  

  

 vedtagelse  

  

 med det stillede ændringsforslag.
 Socialdemokratiet, Det Radikale Venstre og Socialistisk  

 Folkeparti bemærker:
Lovforslaget er et led i den samlede strukturreform.
S, RV og SF  

 har i forbindelse med forhandlingerne om de enkelte lovforslag efter  

 folketingsvalget taget til efterretning, at regeringspartierne og  

 Dansk Folkeparti ikke har ønsket at ændre på hovedkonstruktionen i  

 reformen.
S, RVs og SFs holdning til bl.a. denne  

 hovedkonstruktion  

 fremgår af betænkningsbidrag til lovforslag nr.
L 65, forslag til lov om  

 regioner og om nedlæggelse af amtskommunerne, Hovedstadens Udviklingsråd og  

 Hovedstadens Sygehusfællesskab.
Der henvises hertil.
Forslaget her skal ligeledes ses i sammenhæng med lovforslag  

 nr.
L 70 vedrørende etablering af regionale statsforvaltninger   

 hvortil der  

 henvises.
S, RV og SF finder det helt rigtigt at få samlet det  

 familieretlige område.
Det vil være til gavn for borgerne at skabe en fælles  

 indgang til myndighederne.
Dermed sikres der samtidighed i sagsbehandlingen  

 af  

 spørgsmålet om separation og skilsmisse samt forældremyndighed og samvær.
S, RV og SF er meget tilfredse med, at konfliktløsning og  

 mægling nu indskrives i lov om forældremyndighed og samvær som et  

 obligatorisk  

 tilbud fra statsforvaltningerne.
Disse tiltag skulle gerne bidrage positivt  

 til  

 at hjælpe parterne til selv at finde løsninger, som tilgodeser ikke mindst  

 barnets,  

 men også gerne forældrenes ønsker  og dermed være med til at dæmpe  

 konfliktniveauet til gavn for barnets trivsel.
S, RV og SF har lagt meget vægt på, at der skal være faguddannet  

 personale nok til at indfri det udmærkede skridt om obligatorisk  

 konfliktmægling samt sikring af ressourcer til løbende efteruddannelse  

 af  

 personalet.
Ligesom det har været afgørende at få sikret, at der vil være  

 tilstrækkelig faguddannet børnesagkyndigt personale til rådighed til  

 varetagelse af de børnesagkyndige undersøgelser m.v.
Her kan henvises til  

 svarene fra ministeren på spørgsmålene 6-8.
Tilsvarende har S, RV og SF været optaget af at sikre, at  

 voldsramte kvinder kunne tilgodeses i forhold til deres sikkerhed, ved at  

 give  

 mulighed for særlig hensyntagen under forhandlingerne.
Her kan henvises til  

 svaret på spørgsmål 14.
 S, RV og SF er opmærksomme på, at det ikke nødvendigvis er  

 ligeværdige parter, der møder frem til disse forhandlinger, hvorfor vi nøje  

 vil  

 følge udviklingen i forhold til, at forslaget her medfører, at de beskikkede  

 advokater spares bort.
S, RV og SF er meget optaget af, at denne nyskabelse med én  

 indgang og det, at alle sager starter i statsforvaltningerne, ikke kommer til  

 at medføre en forlængelse af sagsbehandlingstiden, hvorfor vi med tilfredshed  

 har noteret os ministerens tilsagn om at ville tilsende Retsudvalget en årlig  

 redegørelse for udviklingen i sagsbehandlingstiden.
Her kan henvises til svar  

 på spørgsmål 13.
Forslaget her skal ses i sammenhæng med lovforslag nr.
L 70 om  

 de regionale statsforvaltninger.
S, RV og SF er meget bekymrede for, at der  

 sker en begrænsning i borgernes adgangsmuligheder.
Med 5 statsforvaltninger  

 samt et begrænset antal filialkontorer vil der for rigtig mange borgere blive  

 tale om en endog meget lang vej til disse kontorer.
Dermed vil det for  

 borgerne  

 være så som så med fordelen ved kun at have én dør, hvis den dør, de skal  

 anvende, ligger måske 50-  

 100 km  

 længere væk end nu.
Dermed er vi meget langt fra indenrigsministerens ord om  

 borgerne i centrum.
S, RV og SF kan frygte, at det betyder, at det, der  

 skulle  

 være så godt med øget mægling, konfliktløsning, børnesagkyndig rådgivning  

 m.v.,  

 bliver tabt.
Derfor har S, RV og SF været meget optaget af, at der afsættes  

 tilstrækkelige midler til at kunne foretage disse samtaler, ved at  

 statsforvaltningernes personale kan komme ud til borgerne.
S, RV og SF havde  

 gerne set, at der allerede på nuværende tidspunkt havde foreligget en klar  

 tilkendegivelse fra ministeren om sikring af tilstrækkelige ressourcer, men  

 dette  

 har desværre ikke kunnet imødekommes.
Her kan henvises til svarene på  

 spørgsmålene  

 2, 3, og 12 samt 18-20. Dette problem er også kraftigt tilkendegivet af  

 medarbejdere fra de nuværende statsamter.
Tilsvarende deler S, RV og SF også bekymringen fra de nuværende  

 medarbejdere i statsamterne for, at den kommende geografiske placering vil  

 øge  

 risikoen for tab af kvalificeret og stabilt personale.
Flygter personalet  

 hurtigere ud, end borgerne kan nå ind ad svingdøren, vil det være til stor  

 skade for de borgere, der har stort hjælpebehov.
Derfor er der et generelt  

 behov for at udvise hensyntagen til personalet, set i forhold til de meget  

 store forandringer.
S, RV og SF vil derfor understrege de forslag, vi har  

 stillet for at sikre medarbejderne ordentlige arbejdsbetingelser.
Holdningen  

 til de resultater, vi har opnået under forhandlingerne, og de ønsker, S, RV  

 og  

 SF ikke fik imødekommet, fremgår af de respektive betænkningsbidrag til  

 lovforslag  

 nr.
L 67, forslag til lov om visse proceduremæssige spørgsmål i forbindelse  

 med  

 kommunalreformen.
Der henvises hertil.
Afslutningsvis skal det fremhæves, at S, RV og SF er  

 enige med regeringen i det rigtige i beslutningen om et enstrenget system,  

 hvorfor vi også kan støtte lovforslaget.
Men det skal samtidig pointeres, at  

 det alene er regeringens ansvar, at hele omstruktureringen  inklusive  

 indfasningen  kommer til at foregå på en for borgerne acceptabel måde.  

 På  

 samme måde har regeringen alene ansvaret for, at de økonomiske rammer er til  

 stede  

 så vel i indfasningen som på længere sigt.
Dansk Folkeparti bemærker, at lovforslaget er en udmøntning af  

 kommunalreformen.
Formålet med lovforslaget er at sikre borgerne én indgang  

 til  

 det offentlige.
Der lægges op til, at borgerne som udgangspunkt får det  

 lettere, når der indtræffer den uheldige situation, at en familie opløses.  

 Dansk Folkeparti lægger vægt, at der i lovforslaget tages hensyn til barnets  

 ønsker og behov.
Dansk Folkeparti finder ligeledes, at statsforvaltningens  

 rolle i sager om forældremyndighed og samvær er positiv, forstået på den  

 måde,  

 at der lægges vægt på, at man som udgangspunkt skal forsøge at skabe enighed  

 og  

 undgå en eventuel retssag.
Det er afgørende, at en skilsmisse er så skånsom  

 som  

 mulig, specielt når der er små børn med i forløbet.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.  

 Mindretallet vil dog stemme for det stillede ændringsforslag.
 Tjóðveldisflokkurin, Inuit Ataqatigiit, Siumut, og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 familie- og forbrugerministeren,  

  

 tiltrådt af  

  

 udvalget:
Til § 3 1)  


  

 Nr.  

 6  

  

 og  

  

 7  

  

 udgår.
[Konsekvensrettelse på grund af lovforslag nr.
L 132] Bemærkninger Til nr. 1 Ændringsforslaget er en konsekvens af det forslag til lov om  

 ændring af retsplejeloven og forskellige andre love. (Sagsomkostninger,  

 retshjælp og fri proces) (L 132), som justitsministeren fremsatte den 30.  

 marts  

 2005, og som indeholder en samlet nyaffattelse af retsplejelovens regler om  

 bl.a. fri proces og advokatbeskikkelse, herunder retsplejelovens § 449 om  

 advokatbeskikkelse i sager om ægteskab og forældremyndighed.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 28 Bilagsnr.
Titel 1 Høringssvar og høringsnotat, fra familie- og  

 forbrugerministeren 2 Invitation til teknisk gennemgang 11/3-05 vedrørende L 28 3 Teknisk gennemgang af L 28 11/3-05 4 Udkast til tidsplan for udvalgets behandling af lovforslaget 5 Tidsplan som fastlagt på udvalgsmøde 31/3 05.
6 Notits vedr. præcisering af, hvilke  

 forældremyndighedssager domstolene har adgang til at tage stilling til i  

 samværsspørgsmål, fra familie- og forbrugerministeren 7 Om bemyndigelsesbestemmelser i kommunalreformen 8 Henvendelse af 15/4-05 fra medarbejderne ved Statsamtet  

 Vejle vedrørende lovforslag nr.
L 70, forslag til lov om regional  

 statsforvaltning 9 1. udkast til betænkning 10 Ændringsforslag, fra familie- og forbrugerministeren 11 2. udkast til betænkning Oversigt over spørgsmål og svar vedrørende L 28 Spm.nr.
Titel 1 Spm. om konfliktmægling på det familieretlige område, til  

 familie- og forbrugerministeren, og ministerens svar herpå 2 Spm. om, hvor mange afdelingskontorer der findes i dag,  

 og hvor mange der forventes fremover, til familie- og forbrugerministeren, og  

 ministerens svar herpå 3 Spm., om medarbejdere kan tage ud og tale med børnene,  

 til familie- og forbrugerministeren, og ministerens svar herpå 4 Spm. om juridisk bistand, til familie- og forbrugerministeren,  

 og ministerens svar herpå 5 Spm. om, hvordan det sikres, at de foreslåede ændringer  

 bliver til gavn for børnene, til familie- og forbrugerministeren, og  

 ministerens svar herpå 6 Spm. om fagudannet personale til mægling, til familie- og  

 forbrugerministeren, og ministerens svar herpå 7 Spm. om efteruddannelse af personale, til familie- og  

 forbrugerministeren, og ministerens svar herpå 8 Spm. om børnesagkyndige, til familie- og forbrugerministeren,  

 og ministerens svar herpå 9 Spm. om uafhængigheden hos statsforvaltningerne, til  

 familie- og forbrugerministeren, og ministerens svar herpå 10 Spm. om obligatorisk mødevirksomhed, til familie- og  

 forbrugerministeren, og ministerens svar herpå 11 Spm. om barnets retsstilling, til familie- og  

 forbrugerministeren, og ministerens svar herpå 12 Spm. om de økonomiske konsekvenser af lovforslaget, til  

 familie- og forbrugerministeren, og ministerens svar herpå 13 Spm. om en årlig oversigt over behandlingstiden i  

 regionerne, til familie- og forbrugerministeren, og ministerens svar herpå 14 Spm. om sikkerhed for voldsramte kvinder ved mægling, til  

 familie- og forbrugerministeren, og ministerens svar herpå 15 Spm. om henvendelse fra Statsamtet Vejle vedrørende L 28  

 og L 70, til familie- og forbrugerministeren, og ministerens svar herpå 16 Spm. om opgaver i filialer, til familie- og  

 forbrugerministeren, og ministerens svar herpå 17 Spm. om ressourcer, til familie- og forbrugerministeren,  

 og ministerens svar herpå 18 Spm. om møder uden for faste hoved- og afdelingskontorer,  

 til familie- og forbrugerministeren, og ministerens svar herpå 19 Spm. om bevillinger til møder uden for filialerne, til  

 familie- og forbrugerministeren, og ministerens svar herpå 20 Spm. om øgede bevillinger til statsforvaltninger, til  

 familie- og forbrugerministeren, og ministerens svar herpå Bilag 2 Nogle af udvalgets spørgsmål til familie- og  

 forbrugerministeren og dennes svar herpå Spørgsmål og svar er optrykt efter ønske fra S, RV og SF.
 Spørgsmål  

 6:
Hvordan vil ministeren sikre, at der er tilstrækkelig  

 faguddannet personale til den obligatoriske konfliktmægling? Svar:
 Det er i dag knyttet ca. 100 konfliktmæglere til statsamterne.
I foråret 2005 gennemføres to forløb med uddannelse af nye  

 konfliktmæglere i statsamterne.
Der er tilmeldt ca. 20 deltagere til hvert  

 forløb.
Ministeriet for Familie- og Forbrugeranliggender vil også i 2006 give  

 uddannelsestilbud til statsamterne således, at statsamterne har mulighed for  

 at  

 få uddannet tilstrækkeligt med mæglere, inden reformen træder i kraft.
Det  

 fremgår af de almindelige bemærkninger til lovforslaget (afsnit 4.1), at der  

 er  

 afsat 1 mio. kr. til uddannelse af nye mæglere.
 Herudover foregår der løbende efteruddannelse af det allerede  

 etablerede mæglerkorps i statsamterne, og der har således netop været afholdt  

 kursusdage for disse.
 Spørgsmål 7:
Hvor mange ressourcer er afsat til den nødvendige  

 efteruddannelse af personale i statsforvaltningerne? Svar:
 Der er afsat 1 mio. kr. til styrkelse af kompetencerne hos  

 sagsbehandlerne i statsforvaltningerne i relation til vejledning og  

 rådgivning  

 af parterne, jf. lovforslagets almindelige bemærkninger (afsnit 4.1.).
 Spørgsmål  

 8:
Vil det være personale med en børnesagkyndig uddannelse, som  

 skal lave de børnesagkyndige undersøgelser eller vil der blive anvendt  

 jurister? Svar:
 Lovforslaget tilsigter ikke ændringer i, at det  i lighed med i  

 dag  vil være egentlige børnesagkyndige, der forestår udarbejdelsen af  

 de  

 børnesagkyndige undersøgelser.
Jeg kan i øvrigt oplyse, at det fortsat vil være personale med  

 en børnesagkyndig uddannelse, der gennemfører den børnesagkyndige rådgivning  

 i  

 statsforvaltningerne.
Børnesagkyndige deltager endvidere sammen med en jurist  

 i  

 konfliktmæglingen.
 Spørgsmål 14:
Hvordan vil ministeren sikre voldsramte kvinders sikkerhed, når  

 de skal møde op til obligatoriske møder i statsforvaltningen? Svar:
Lovforslaget er ikke til hinder for, at møderne i  

 statsforvaltningerne undtagelsesvis gennemføres med parterne hver for sig,  

 hvis  

 dette vil fremme løsningen af sagen.
Dette kan f.eks. være hensigtsmæssigt,  

 hvis der er tale om opløsning af et voldeligt ægteskab, hvor der er særligt  

 behov for at sikre den voldsramte ægtefælle.
 Spørgsmål 4:
Hvordan vil ministeren sikre, at de mennesker, som har brug for  

 juridisk bistand i forbindelse med deres sag om forældremyndighed, separation  

 eller skilsmisse kan få dette? Svar:
Allerede i dag yder sagsbehandlerne i statsamterne parterne en  

 omfattende juridisk vejledning under møder om forældremyndighed og under  

 vilkårsforhandling i separations- og skilsmissesager.
Under  

 vilkårsforhandlingen rejses ofte spørgsmål, der ikke har direkte tilknytning  

 til vilkårene, for eksempel spørgsmål om skattemæssige forhold, boligsikring  

 og  

 bodeling.
Sagsbehandlerne henviser parterne til de relevante myndigheder, der  

 kan besvare konkrete spørgsmål herom.
Man kan ikke få offentlig retshjælp til  

 afklaring af juridiske problemstillinger hos en forvaltningsmyndighed.
Dette  

 princip gælder også for sagsbehandlingen i statsforvaltningerne.
Drejer  

 spørgsmålene sig om deling af parternes fællesbo, vil der være mulighed for  

 at  

 søge om offentlig retshjælp i forbindelse med skifterettens behandling af  

 sagen.
Ved større bodelingsspørgsmål søger parterne erfaringsvis  

 advokatbistand.  

 Denne juridiske vejledningsforpligtelse vil også være en del af opgaverne for  

 sagsbehandlerne i de nye statsforvaltninger.
Der kan være anledning til at fremhæve, at statsamterne allerede  

 i dag har ekspertise i at påse, at en svagere parts behov ikke bliver  

 tilsidesat  

 i tilfælde, hvor der måtte bestå en ubalance mellem parterne.
Dette vil blive  

 videreført efter nyordningen.
 Ud over den juridiske bistand vil parterne endvidere blive  

 tilbudt rådgivning og mægling med henblik på, at de finder en løsning på  

 deres  

 problemer.
 I de tilfælde, hvor det ikke lykkes for parterne at nå til  

 enighed under statsforvaltningens behandling af deres sag om separation eller  

 skilsmisse eller om forældremyndighed, og hvor sagen derfor indbringes for  

 retten, vil der  som i dag  være adgang til at få beskikket  

 advokat i  

 overensstemmelse med de gældende regler herom.
 Spørgsmål  

 13:
 Med udgangspunkt i forventningen om, at sagsbehandlingstiden  

 fremover reelt vil blive afkortet ved de nye statsforvaltninger, bedes  

 ministeren oplyse, om udvalget en gang årligt kan få oversendt en  

 afrapportering til Retsudvalget om udviklingen i sagsbehandlingstiden.
 Svar:
 Jeg kan bekræfte, at udvalget én gang årligt  første gang i  

 2008  vil modtage en afrapportering om udviklingen i  

 sagsbehandlingstiden i statsforvaltningerne.
 Spørgsmål nr. 2:
Ministeren bedes oplyse, hvor mange afdelingskontorer/filialer,  

 der findes i dag (gerne med en liste over hvor) og hvilke man forventer  

 fremover? Svar:
 Indenrigs- og Sundhedsministeriet har over for mig oplyst følgende:
»Der er fem af de  

 nuværende femten statsamter, der har filialbetjening eller tilsvarende  

 udenfor  

 hovedstædernes placering.
Der drejer sig om statsamterne Vestsjælland,  

 Storstrøm, Ringkjøbing, Viborg og Nordjylland.
 Statsamtet Vestsjælland  

 har hovedsæde i Sorø, men har mulighed for med mellemrum at afholde  

 vilkårsforhandlinger og andre familieretlige møder i Haslev.
Statsamtet Storstrøm har  

 hovedsæde i Nykøbing Falster og et filialkontor i Næstved Kommunes  

 administrationscenter.
Kontoret har ingen fast bemanding, men medarbejderne i  

 statsamtets civilretlige kontor bemander det i forbindelse med familieretlige  

 sager, hvor borgerne foretrækker at møde op der.
Det drejer sig typisk  

 om borgere, der bor i den nordlige del af amtet.
Endvidere foregår  

 tilsvarende  

 en del af Statsamtets børnerådgivning der.
Statsamtet Viborg har  

 hovedkontor i Viborg by.
Statsamtet har to filialkontorer, hvor borgere kan  

 deltage i vilkårsforhandlinger i separations- og skilsmissesager, møder om  

 samværsspørgsmål og møder om indgivne ansøgninger om opholdstilladelse.
Der  

 kan  

 også ydes børnesagkyndig rådgivning på disse kontorer.
Det ene kontor er  

 beliggende i Thisted og betjener borgere i Thisted, Hanstholm og Sydthy  

 kommuner.
Det andet kontor ligger i Nykøbing Mors og betjener borgere i  

 Morsø,  

 Sallingsund og Sundsøre kommuner.
Møder på filialkontorerne afholdes, når der  

 er et passende antal sager.
Kontoret i Thisted har stort set været i  

 anvendelse  

 hver 14. dag, mens kontoret i Nykøbing Mors har været betjent med ca. 3 ugers  

 mellemrum.
Statsamtet Ringkjøbing  

 har hovedkontor i Ringkøbing by.
Der er endvidere et filialkontor i Herning.  

 Der afholdes møder - efter forudgående tilsigelse eller aftale - i  

 ægteskabssager, samværssager, adoptionssager, værgemålssager mv.
Statsamtet  

 betjener borgere, der er bosat i Herning, Ikast og Brande kommuner samt i et  

 vist omfang borgere fra Trehøje og Aaskov kommuner.
På grund af kontorets  

 centrale beliggenhed afholdes der af og til møder, hvor den ene part er bosat  

 i  

 den vestlige del af Ringkjøbing Amt, mens den anden part er bosat uden for  

 amtet, ofte i Østjylland.
Kontoret er bemandet 2 gange ugentligt, normalt  

 mellem kl. 8 og ca. 16.
Statsamtet Nordjylland  

 har hovedkontor i Aalborg.
Statsamtet Nordjylland har endvidere fire  

 afdelingskontorer  

 i henholdsvis Arden, Løgstør, Frederikshavn og Hjørring.
Afdelingskontorerne  

 er  

 bemandet med én fuldmægtig (jurist) - i Arden og Løgstør gennemsnitligt 1 dag  

 om ugen, kontoret i Frederikshavn 1-2 dage om ugen og kontoret i Hjørring 2  

 dage om ugen.
På afdelingskontorerne afholdes der efter nærmere aftale med  

 borgere møde i vilkårsforhandlinger, samværssager og forældremyndighedssager.
Indenrigs- og  

 sundhedsministerens forslag til lov om regional statsforvaltning, L 70,  

 indebærer, at der d. 1. januar 2007 oprettes fem nye statsforvaltninger, som  

 afløser statsamterne.
De fem regionale statsforvaltninger omfatter følgende:
Statsforvaltningen  

 Nordjylland med hovedsæde i Ålborg Statsforvaltningen  

 Midtjylland med hovedsæde i Ringkøbing og afdelingskontor i Århus Region Syddanmark med  

 hovedsæde i Åbenrå og afdelingskontorer i Odense og Ribe Statsforvaltningen Hovedstaden med hovedsæde i Storkøbenhavn og  

 afdelingskontor på Bornholm.
 Lovforslagets  

 forudsætninger om placeringen af statsforvaltningerne er baseret på  

 strukturreformens  

 udmøntningsplan fra september 2004. Udmøntningsplanen er fastsat på baggrund  

 af  

 samlet afvejning, hvori indgår de nødvendige hensyn til en faglig og  

 økonomisk  

 bæredygtig opgavevaretagelse, herunder hensyn til retssikkerhed og  

 borgerbetjening.
Hovedkontorerne  

 varetager statsforvaltningernes ledelse, administration og faglige opgaver.  

 Dog  

 deles de faglige opgaver mellem hovedkontoret og afdelingskontoret, som er  

 fast  

 bemandede enheder, ved opgaver, hvor den personlige kontakt mellem borgeren  

 og  

 statsforvaltningen har betydning for statsforvaltningens sagsbehandling og  

 service over for borgeren, så hovedkontoret og afdelingskontoret betjener  

 hver  

 sin afgrænsede del af statsforvaltningens område.
Den personlige kontakt  

 mellem  

 borgeren og statsforvaltningen har bl.a. betydning for inden for  

 familieretten.
Herudover kan  

 statsforvaltningerne på samme måde som statsamterne oprette udefunktioner  

 eller  

 ikke-fastbemandede filialer, hvis særlige hensyn til borgerbetjeningen gør  

 det  

 hensigtsmæssigt.« Jeg kan tilføje, at  

 indenrigs- og sundhedsministerens planer for hvilke borgernære opgaver, der  

 kan  

 indgå i de kommende afdelingskontorers opgaveportefølje, indebærer, at de  

 kommende statsforvaltningers afdelingskontorer forventes at omfatte  

 borgernære  

 opgaver, herunder især de familieretlige opgaver.
Det har indenrigs- og  

 sundhedsministeren oplyst i svar til Kommunaludvalget på spørgsmål til L 70  

 om  

 regional statsforvaltning.
Det kan i øvrigt oplyses, at afdelingskontorerne  

 og  

 eventuelle filialkontorer  på vegne af direktøren i statsforvaltningen  

  vil  

 kunne træffe konkrete afgørelser i forhold til borgeren.
Jeg lægger vægt på, at  

 der også fremover kan ske en fleksibel betjening af borgerne på det  

 familieretlige  

 område.
Jeg er derfor også indstillet på i resultatkontrakten med de kommende  

 statsforvaltninger at stille krav om, at disses brug af filialbetjening og  

 udefunktioner tilgodeser borgernes behov på det familieretlige område.
 Spørgsmål nr. 3:
 Ministeren bedes oplyse, hvor mange ressourcer der forventes  

 afsat til, at medarbejderne kan tage ud og have samtaler med borgerne, især  

 børn,  

 andre steder end kontoret.
 Svar:
 I dag er udgangspunktet, at møder med parterne, herunder deres  

 børn, i familieretlige sager holdes på statsamtets kontor eller på et  

 eventuelt  

 lokalt filialkontor.
I fremtiden afløses de nuværende 15 statsamter af 5 nye  

 statsforvaltninger med afdelingskontorer.
Statsforvaltningernes placering er  

 beskrevet i besvarelsen af spørgsmål 2 til L 28.
I de tilfælde, hvor der som følge af kommunalreformens gennemførelse  

 er forholdsvis stor afstand for en borger til et af statsforvaltningens  

 kontorer, vil sagsbehandlingen kunne tilrettelægges fleksibelt.
Det gælder  

 navnlig, når børn skal deltage.
F.eks. vil et barn kunne indkaldes til en  

 samtale med en børnesagkyndig, der har sin praksis i nærheden af barnets  

 bopæl.
Der er ikke afsat bestemte ressourcer til den del af  

 statsforvaltningernes mødevirksomhed, der kommer til at foregå uden for de  

 faste hoved- og afdelingskontorer.
Udgifterne hertil vil som i dag blive  

 afholdt inden for statsforvaltningernes bevilling.
Der henvises i øvrigt til  

 afsnit 4.1 i de almindelige bemærkninger til lovforslaget, hvoraf det  

 fremgår,  

 at der er afsat øgede midler til sagsbehandlingen i statsforvaltningerne.
 Spørgsmål nr. 12:
 Ministeren bedes redegøre for de økonomiske konsekvenser af  

 lovforslaget set i lyset af høringssvarene fra Advokatrådet, Den Danske  

 Dommerforening og Foreningen af Familieretsadvokater, især med henblik på  

 høringssvarenes påstand om, at de sager som efter lovforslagets vedtagelse  

 vil  

 blive indbragt for domstolene vil være »tungere« end en gennemsnitlig  

 familieretlig  

 domstolssag i dag.
 Svar:
 Den Danske Dommerforening bemærker i sit høringssvar bl.a., at  

 den forventede nedgang i antallet af forældremyndigheds- og ægteskabssager  

 for  

 domstolene ikke kan antages at slå fuldt igennem i form af mindsket  

 ressourceanvendelse, da domstolssagerne må forventes gennemsnitligt at blive  

 mere komplicerede og ressourcekrævende.
Advokatrådet gav i sit høringssvar udtryk for samme holdning.  

 Rådet stillede endvidere spørgsmålstegn ved det forventede fald på ikke under  

 27 mio. kr. årligt på fri proces kontoen.
Det samme gjorde Foreningen af  

 Familieretsadvokater.
Som anført i de almindelige bemærkninger til lovforslaget  

 (afsnit 4.1), forventes gennemførelsen af lovforslaget at medføre, at  

 domstolene umiddelbart vil blive fritaget for ca. 6.000 ægteskabssager  

 årligt,  

 som fremover skal begynde i statsforvaltningerne.
Et antal af disse sager vil  

 dog efterfølgende blive indbragt for domstolene af statsforvaltningerne,  

 fordi  

 det ikke er lykkedes for parterne at blive enige.
Et skøn over, hvor mange  

 sager dette vil dreje sig om, er forbundet med nogen usikkerhed.
Ved  

 vurderingen af de økonomiske konsekvenser af lovforslaget er det lagt til  

 grund,  

 at omkring halvdelen af sagerne vil blive afsluttet i statsforvaltningerne.
En del af de sager, som indbringes for retten, må forventes at  

 være relativt komplicerede.
Til gengæld vil sagerne ofte være oplyst gennem  

 indhentelse af børnesagkyndige erklæringer m.v., når retten modtager dem fra  

 statsforvaltningen.
En række sager, som indbringes for retten, vil dog også  

 være ukomplicerede, fordi indbringelsen for retten alene skyldes en parts  

 udeblivelse.
Ved vurderingen af de økonomiske konsekvenser af de sager, der  

 indbringes for retten, er der taget højde herfor.
Det kan i øvrigt oplyses, at udgifterne til fri proces i  

 ægteskabssager ifølge oplysninger fra Domstolsstyrelsen i 2003 samlet var ca.  

 74 mio. kr.
En anslået besparelse på ikke under 27 mio. kr. som følge af den  

 ændrede opgavefordeling forekommer derfor ikke urealistisk.
 Spørgsmål nr. 18:
I fortsættelse af spørgsmål 12 ønskes der dokumentation for, at der vil  

 blive afsat midler til at kunne lægge møder uden for de faste hoved- og  

 afdelingskontorer.
Vil ministeren afsætte midler til disse møder uden for  

 hoved- og afdelingskontorerne, såfremt det viser sig, at det ikke er muligt  

 at  

 finde økonomien dertil i Statsforvaltningerne, med deraf til følge, at der  

 ikke  

 i nødvendigt omfang vil blive afholdt disse møder.
 Svar:
Som nævnt i min besvarelse af spørgsmål 2 lægger jeg vægt på, at der også  

 fremover kan ske en fleksibel betjening af borgerne på det familieretlige  

 område.
Jeg er derfor også indstillet på i resultatkontrakten med de kommende  

 statsforvaltninger at stille krav om, at disses brug af filialbetjening og  

 udefunktioner tilgodeser borgernes behov på det familieretlige område.
Opmærksomheden henledes på, at det er Indenrigs- og Sundhedsministeriet,  

 som har den generelle økonomiske bevilling i forhold til de nuværende  

 statsamter og de kommende statsforvaltninger.
Det er der ikke ændret ved i  

 dette lovforslag.
 Spørgsmål 19:
 Ad svaret på spørgsmål 17.
 Ministeren bedes oplyse, evt. efter at have indhentet et svar  

 fra indenrigs- og sundhedsministeren, om svaret betyder, at der i de øgede  

 midler er afsat penge til et øget antal møder uden for  

 statsforvaltningerne/filialerne.
 Svar:
 Indenrigs- og Sundhedsministeriet har over for mig oplyst  

 følgende:
»L 28 om udmøntning af kommunalreformen på det familieretlige  

 område indebærer, at statsforvaltningerne tilføres økonomiske midler til  

 behandling af et øget antal ægteskabssager, idet sager om opløsning af  

 ægteskab  

 og forældremyndighedstvister skal starte i statsforvaltningerne.
Desuden  

 tilføres statsforvaltningerne desuden midler til en styrkelse af rådgivnings-  

 og mæglingsindsatsen i statsforvaltningerne.
Lovforslagets beskrivelse af de  

 økonomiske og administrative konsekvenser indeholder regeringens vurdering af  

 konsekvenserne for statsforvaltningernes virksomhed.
 Statsforvaltningernes udmøntning af reformen på det  

 familieretlige område vil ske med udgangspunkt i de forudsætninger, der er  

 anført i lovforslagets beskrivelse af de økonomiske konsekvenser og i de  

 styringsprincipper, som følges på statsamtsområdet.
Det indebærer, at de enkelte statsforvaltninger har ansvaret for  

 inden for givne økonomiske rammer at tilrettelægge driften, således at  

 statsforvaltningen opfylder lovgivningens krav til opgavevaretagelsen,  

 herunder  

 udmøntning af intentionerne i L 28, og i den forbindelse også sikrer en  

 tilfredsstillende  

 borgerbetjening, herunder betjening fra ikke-fastbemandede filialer eller  

 mødesteder.
Der vil således ikke blive afsat bestemte beløb i  

 statsforvaltningernes økonomiske rammer til særlige formål, f. eks.  

 borgermøder  

 i filialer eller lignende.
Særlige krav fra de hvervgivende myndigheder til  

 statsforvaltningernes virksomhed, f. eks. til borgerbetjeningen, vil kunne  

 tilgodeses gennem de mål og resultatkrav, som indgår i de kommende  

 resultatkontrakter for statsforvaltningerne.« Jeg kan i det hele tilslutte mig Indenrigs- og  

 Sundhedsministeriets bemærkninger, idet jeg endvidere henviser til  

 besvarelserne på spørgsmål nr. 2 og nr. 18 til L 28.
 Spørgsmål 20:
 Ad svaret på spørgsmål 18.
 Kan ministeren oplyse, om regeringen vil være parat til at øge  

 bevillingerne til statsforvaltningerne, såfremt der ikke viser sig at være  

 penge nok til de nødvendige udefunktioner.
 Svar:
I afsnit 4.1 i de almindelige bemærkninger til L 28 er der  

 redegjort for lovforslagets økonomiske og administrative konsekvenser for det  

 offentlige.
Som det fremgår heraf, er der afsat øgede midler til  

 sagsbehandlingen  

 m.v. i statsforvaltningerne.
 Det er fortsat min opfattelse, at de skøn, der har dannet  

 grundlag for vurderingen af lovforslagets økonomiske og administrative  

 konsekvenser, er realistiske.
