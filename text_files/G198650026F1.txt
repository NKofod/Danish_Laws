Registerets formål er at tilgodese voksenuddannelsescentrenes behov for administrativ lettelse og forbedret styring af forretningsgange vedrørende styring af bogudlån til eleverne samt for administrativ lettelse ved beregning og behandling af tilknyttede læreres løntimetal.
Endvidere har registeret til formål at tilgodese de centrale myndigheders indberetningskrav, amtskommunens behov for løbende oversigter vedrørende kursernes ressourceforbrug og for korrekt gennemførelse af mellemamtskommunal refusion for udenamts-boende kursister, hvorfor tilmeldte kursisters bopælsoplysninger valideres mod CPR-registeret.
Personkreds: Registeret må kun indeholde oplysninger om elever, der er tilmeldt voksenuddannelsescentre i Frederiksborg Amtskommune samt lærere, der underviser på voksenuddannelsescentre i Frederiksborg Amtskommune.
 Ikrafttrædelsesdato: 12/11/1986. Erstatter tidligere forskrifter.
