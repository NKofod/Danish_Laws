Skriftlig fremsættelse (29. januar  

 2002) Finansministeren Herved tillader jeg mig for Folketinget at  

 fremsætte:
 Forslag til finanslov for finansåret 2002  

 (januar).
(Lovforslag nr.
L 70).
Som følge af afholdelsen af valget den 20. november  

 2001 og den efterfølgende regeringsdannelse kunne finanslovforslaget  

 for 2002 ikke færdigbehandles inden finansårets begyndelse.  

 Folketinget har derfor vedtaget en midlertidig bevillingslov for 2002, der  

 gælder indtil finanslovforslaget kan vedtages.
Nærværende  

 finanslovforslag er udarbejdet på ny i forhold til det oprindelige  

 finanslovforslag, der blev fremsat i august 2001.
Når finansloven er vedtaget vil den gælde for  

 hele 2002, idet den midlertidige bevillingslov bortfalder.
Det vil sige de  

 bevillinger, der gives på finansloven for 2002, og finanslovens  

 øvrige bestemmelser vil have gyldighed for alle 12 måneder i  

 2002.
 Finanslovforslaget består af et hovedbind og tre  

 anmærkningsbind.
 Hovedbindet består af finanslovforslagets tekst samt  

 en redegørelse for budgettekniske retningslinier for dets udformning.  

 Der indgår desuden forskellige hjælpemidler i form af bl.a.  

 ordforklaringer, opslagsvejledning og stikordsregister.
 De tre anmærkningsbind indeholder detaljerede  

 oplysninger om de enkelte konti i hovedbindet, herunder de  

 budgetteringsforudsætninger, der er anvendt.
I tilknytning til finanslovforslaget udgives en  

 budgetoversigt, der indeholder en redegørelse for finanslovforslagets  

 indhold og dets udgiftspolitiske retningslinier.
Endvidere udgives en pjece  

 med en kortfattet beskrivelse af hovedindholdet i forslaget.
Endelig udgives  

 en økonomisk redegørelse.
 Idet jeg tillader mig at henvise til dette materiale,  

 indbyder jeg hermed Folketingets partier til samarbejde om finanslovforslaget  

 for 2002.
