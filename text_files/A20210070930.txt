Lov om ændring af straffeloven (Strafskærpelse for forbrydelser med baggrund i offerets handicap) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I straffeloven, jf. lovbekendtgørelse nr. 1650 af 17. november 2020, som ændret senest ved § 1 i lov nr. 415 af 13. marts 2021, foretages følgende ændring:
 1. I § 81, nr. 6, indsættes efter »tro,«: »handicap,«.
§ 2 Loven træder i kraft den 1. maj 2021.
§ 3 Loven gælder ikke for Færøerne og Grønland.
Givet på Amalienborg, den 26. april 2021 Under Vor Kongelige Hånd og Segl MARGRETHE R.
