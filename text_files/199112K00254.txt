Nr LSF 254 Forslag til Lov om ændring af lov om ændring af lov om arbejdsformidling  

 og arbejdsløshedsforsikring m.v. (Overgangsordning) Fremsat af arbejdsministeren (Kirkegaard) den 1. april 1992 Vedtaget ved tredjebehandling den 13. maj 1992 Lov nr. 375 af 20/05/1992 § 1 I lov nr. 373 af 6. juni 1991 om ændring af lov om arbejdsformidling og  

 arbejdsløshedsforsikring m.v. (1. og 2. ledighedsdag, supplerende dagpenge,  

 rådighedsforpligtelser, dagpengeret ved støttet arbejde m.v.), jf.  

 lovbekendtgørelse nr. 632 af 2. september 1991, foretages følgende ændring:
 I § 3 indsættes efter stk. 4 som nyt stykke:
»Stk. 5. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme person højst indtræde 4 gange i  

 perioden 1. juli 1992 til 1. januar 1993.« § 2 Loven træder i kraft den 1. juli 1992.
Oprindeligt fremsat forslag § 1 I lov nr. 373 af 6. juni 1991 om ændring af lov om arbejdsformidling og  

 arbejdsløshedsforsikring m.v., jf. lovbekendtgørelse nr. 632 af 2. september  

 1991, foretages følgende ændring:
 1. I § 3 indsættes efter stk. 4 som nyt stk.:
 »Stk. 5. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme person højst indtræde 4 gange i  

 perioden 1. juli 1992 til 1. januar 1993.«.
§ 2 Loven træder i kraft den 1. juli 1992.
Bemærkninger til lovforslaget I aftalen af 17. maj 1991 mellem Socialdemokratiet, Det konservative  

 Folkeparti, Venstre og Det Radikale Venstre indgik, at overgangsordningen med  

 et loft på arbejdsgivernes betaling af dagpengegodtgørelsen blev videreført,  

 således at der maksimalt skal betales dagpengegodtgørelse 8 gange i perioden  

 1. juli 1991 - 1. juli 1992.
 Forligspartierne blev samtidigt enige om med virkning fra 1. juli 1992 at  

 søge etableret en forsikrings- eller fondsordning, hvor staten indskyder 30  

 mill. kr. i 1992 og 60 mill. kr. pr. år i 1993 og 1994. Såfremt en  

 forsikrings- eller fondsordning af tekniske eller andre årsager ikke kunne  

 gennemføres, skulle overgangsordningen forlænges indtil udgangen af 1994,  

 hvorefter den ophører.
 Overvejelserne om etablering af en forsikrings- eller fondsordning  

 vedrørende de arbejdsgiverbetalte ledighedsdage er endnu ikke tilendebragt,  

 men det anses ikke for sandsynligt, at der vil kunne etableres en ordning til  

 ikrattræden den 1. juli 1992. Under hensyntagen hertil foreslås der en  

 midlertidig forlængelse af overgangsordningen, således at arbejdsgiverne i  

 perioden fra 1. juli 1992 til 1. januar 1993 maksimalt skal betale  

 dagpengegodtgørelse til et medlem 4 gange.
 Om der herefter etableres en forsikrings- eller fondsordning vil være  

 afklaret inden udløbet af denne periode.
