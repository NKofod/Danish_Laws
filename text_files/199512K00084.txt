Nr LSF 84 Forslag til Lov om ændring af lov om boligbyggeri, lov om  

 andelsboligforeninger og andre boligfællesskaber og realkreditloven (Ændring  

 af vilkårene for private andelsboliger m.v.) Fremsat af boligministeren (Ole Løvig Simonsen) den 29. november 1995 Vedtaget ved tredjebehandling den 29. februar 1996 Lov nr. 220 af 27/03/1996 § 1 I lov om boligbyggeri, jf. lovbekendtgørelse nr. 668 af 4. august 1995,  

 foretages følgende ændringer:
 1. I § 62 h, stk. 1, indsættes efter »støtte«:  

 »i medfør af § 62 d, stk. 1,».
 2. I § 62 h, stk. 3, udgår »indekslånet« og  

 »lånets«, og i stedet indsættes: »indekslånene« og  

 »lånenes«.
 3. § 62 h, stk. 4, ophæves.
 4. § 63, stk. 2, affattes således:
»Stk. 2. Støtte kan gives til opførelse af indtil 1.200  

 andelsboliger i finansåret 1996. Fordelingen af bevillingskvoten til  

 kommunerne foretages af boligministeren.« 5. § 63, stk. 3, affattes således:
»Stk. 3. Uudnyttet bevillingskvote fra finansåret 1995 samt  

 overført bevillingskvote fra tidligere finansår bortfalder.
Meddeles der i  

 finansåret 1996 ikke tilsagn til det i stk. 2 anførte antal boliger,  

 overføres et hertil svarende antal boliger til finansåret 1997.« 6. § 63 a, stk. 2, 1. pkt., affattes således:
»Låntagers betaling af ydelser på indekslån sker første gang ved  

 lånets 2. termin og udgør et beløb, som svarer til 2,500 pct. af den  

 regulerede bogførte hovedstol for boliger med tilsagn efter den 31. marts  

 1996.« 7. Efter § 63 a indsættes som ny paragraf:
»§ 63 b.
Boligministeren kan i perioden 1. april 1996 til 31.  

 marts 1997 på statskassens vegne give tilsagn om tilskud til nedbringelse af  

 boligafgiften i andelsboliger opført efter lov om boligbyggeri med tilsagn i  

 perioden 1. januar 1989 til 31. december 1995. Tilsagn kan gives inden for en  

 samlet ramme for et årligt driftstilskud på 5 mio. kr.
Stk. 2. Tilskud kan ydes til andelsboligforeninger, hvor der er  

 konstateret så alvorlige økonomiske vanskeligheder, at disse vil kunne hindre  

 foreningens videreførelse.
En ejendomsformidler efter lov om omsætning af  

 fast ejendom afgiver erklæring om, at betingelserne for tilsagn om tilskud er  

 opfyldt.
 Stk. 3. Tilskud efter stk. 1 ydes som en løbende driftsstøtte i  

 form af andelsboligbidrag til andelsboligforeningen.
Stk. 4. Andelsboligbidraget fastsættes som et årligt beløb pr. m2  

 støtteberettiget areal i den enkelte andelsboligforening.
De første 8 år  

 efter støttetildelingen udbetales 100 pct. af det fastsatte beløb.
Fra det 9.  

 til det 12. år aftrappes andelsboligbidraget årligt med 20 pct. af det  

 oprindeligt fastsatte bidrag, og således at støtteudbetalingen ophører i det  

 13. år.
 Stk. 5. Andelsboligbidrag, der som følge af aftrapningen kommer  

 til at udgøre mindre end 500 kr. halvårligt, bortfalder helt.
Stk. 6. Andelsboligbidraget udbetales 2 gange årligt umiddelbart  

 forud for forfaldsdagen for terminerne for indeksbelåningen.
Første  

 udbetaling finder sted ved den førstkommende termin efter tilsagnsdatoen.
 Stk. 7. Boligministeren kan helt eller delvis bringe betaling af  

 andelsboligbidrag til ophør, såfremt andelsboligforeningens økonomi forbedres  

 eller ændrede forhold for byggeriet taler derfor, herunder at der indtræder  

 en stigning i handelspriserne for andelsboliger.
 Stk. 8. Andelsboligforeningen skal på forlangende give  

 boligministeren alle nødvendige oplysninger til belysning af foreningens  

 økonomiske forhold.
Stk. 9. Boligministeren kan fastsætte nærmere regler om de i stk.  

 1-8 nævnte forhold, herunder de nærmere regler for andelsboligbidragets  

 beregning.« 8. Efter § 64 indsættes som ny paragraf:
»§ 64 a.
Kommunalbestyrelsen kan yde garanti for nominallån  

 optaget til finansiering af udgifter til 1) opretningsarbejder i andelsboligforeninger, hvortil der er meddelt  

 tilsagn om offentlig støtte efter den 30. juni 1986, 2) udbedring af byggeskader i andelsboligforeninger, hvortil der er  

 meddelt tilsagn om offentlig støtte før den 1. juli 1986, og 3) ekstraordinære renoveringsarbejder i andelsboligforeninger opført med  

 offentlig støtte efter denne lov eller tidligere boligbyggerilove.
Garantien omfatter den del af lånet, der på tidspunktet for lånets  

 optagelse har pantesikkerhed ud over 80 pct. af ejendommens værdi.
Garantien  

 beregnes efter reglerne i § 51, 2. og 3. pkt.
Stk. 2. Andelsboligforeningen skal på forlangende give  

 kommunalbestyrelsen alle nødvendige oplysninger til belysning af  

 byggeskadernes omfang og de med udbedringen heraf forbundne udgifter.« 9. I § 66 a, 1. pkt., indsættes efter  

 »rentebidrag«: », andelsboligbidrag«.
 10. I § 89 indsættes efter stk. 2 som nyt stykke:
»Stk. 3. Administrationen af den i § 63 b omhandlede  

 tilskudsordning foretages af Kongeriget Danmarks Hypotekbank og  

 Finansforvaltning.« Stk. 3 og 4 bliver herefter stk. 4 og 5.
 11. I § 93, stk. 1, indsættes efter nr. 5 som nyt nummer:
 »6) § 63 b, stk. 9, jf. stk. 1 og 2, om afgivelse af erklæring om  

 opfyldelse af betingelserne for tilsagn og om, at tilskuddet ikke anvendes  

 efter dets formål,».
 Nr. 6 og 7 bliver herefter nr. 7 og 8.
§ 2 I lov om andelsboligforeninger og andre boligfællesskaber, jf.  

 lovbekendtgørelse nr. 917 af 10. november 1994, som ændret ved § 4 i lov nr.  

 306 af 17. maj 1995, foretages følgende ændringer:
 1. § 5, stk. 8, affattes således:
»Stk. 8. Har boligministeren i henhold til § 56 a i lov om  

 boligbyggeri påbudt en omprioritering af realkreditlån, hvortil der ydes  

 rentesikring, kan en andelshaver beregne prisen for andelen i foreningens  

 formue uden hensyntagen til den forøgelse af foreningens prioritetsgæld, der  

 alene kan henføres til selve omprioriteringen.
Foreningens prioritetsgæld  

 opgøres efter stk. 4.« 2. § 5, stk. 12, affattes således:
»Stk. 12. Erhververen af en andel, hvortil der alene er  

 knyttet retten til en bolig, kan forlange, at foreningen yder en garanti for  

 lån i et pengeinstitut til delvis dækning af den del af prisen, der betales  

 for andelen i foreningens formue.
Garantien ydes til 60 pct. af den del af  

 prisen for andelen i foreningens formue, der overstiger 40.000 kr.
Det  

 garanterede lån skal afdrages over 15 år og forfalder ved videresalg af  

 andelen.
Udeblivelse af betaling af renter og afdrag på det garanterede lån  

 betragtes som misligholdelse med betaling af boligafgift og kan medføre  

 eksklusion og ophævelse af brugsretten til boligen.« § 3 I realkreditloven, jf. lovbekendtgørelse nr. 802 af 5. oktober 1995,  

 foretages følgende ændring:
 1.  I § 28, stk. 5, indsættes som 3. pkt.:
»Til det i § 64 a, stk. 1, i lov om boligbyggeri nævnte formål kan  

 der ydes lån ud over en lånegrænse på 80 pct. mod garanti fra  

 kommunalbestyrelsen for den del af långivningen, der ligger ud over denne  

 lånegrænse.« § 4 Stk. 1. Loven træder i kraft den 1. april 1996, jf. dog stk. 2.
 Stk. 2. § 63, stk. 3, 1. pkt., i lov om boligbyggeri, som affattet  

 ved denne lovs § 1, nr. 5, og § 2 træder dog i kraft dagen efter  

 bekendtgørelsen i Lovtidende.
 Stk. 3. Bestemmelsen i § 63 a, stk. 2, i lov om boligbyggeri som  

 affattet ved lovbekendtgørelse nr. 668 af 4. august 1995 bevarer sin  

 gyldighed, for så vidt angår byggeri, hvortil der er givet tilsagn om støtte  

 inden udgangen af 1995.
Oprindeligt fremsat forslag § 1.
 I lov om boligbyggeri, jf. lovbekendtgørelse nr. 668 af 4. august 1995,  

 foretages følgende ændringer:
 1. § 63, stk. 2, affattes således:
 »Stk. 2. Støtte kan gives til opførelse af indtil 1.200  

 andelsboliger i finansåret 1996. Fordelingen af bevillingskvoten til  

 kommunerne foretages af boligministeren.«.
 2. § 63, stk. 3, affattes således:
 »Stk. 3. Uudnyttet bevillingskvote fra finansåret 1995 samt  

 overført bevillingskvote fra tidligere finansår bortfalder den 1. januar  

 1996. Meddeles der i finansåret 1996 ikke tilsagn til det i stk. 2 anførte  

 antal boliger, overføres et hertil svarende antal boliger til finansåret  

 1997.«.
 3. § 63 a, stk. 2, 1. pkt., affattes således:
 »Låntagers betaling af ydelser på indekslån sker første gang ved  

 lånets 2. termin og udgør et beløb, som svarer til 2,500 pct. af den  

 regulerede bogførte hovedstol for boliger med tilsagn efter den 31. marts  

 1996.«.
 4. Efter § 63 a indsættes som ny paragraf:
»§ 63 b.
Boligministeren kan i perioden 1. april 1996 til 31.  

 marts 1997 på statskassens vegne give tilsagn om tilskud til nedbringelse af  

 boligafgiften i andelsboliger opført efter lov om boligbyggeri med tilsagn i  

 perioden 1. januar 1989 til 31. december 1995. Tilsagn kan gives indenfor en  

 samlet ramme for et årligt driftstilskud på 5 mill. kr.
Stk. 2. Tilskud kan ydes til andelsboligforeninger, hvor der er  

 konstateret så alvorlige økonomiske vanskeligheder, at disse vil kunne hindre  

 foreningens videreførsel.
En statsautoriseret ejendomsmægler afgiver  

 erklæring om, at betingelserne for tilsagn om tilskud er opfyldt.
 Stk. 3. Tilskud efter stk. 1 ydes som en løbende driftsstøtte i  

 form af andelsboligbidrag til andelsboligforeningen.
Stk. 4. Andelsboligbidraget fastsættes som et årligt beløb pr. m2  

 støtteberettiget areal i den enkelte andelsboligforening.
De første 8 år  

 efter støttetildelingen udbetales 100 pct. af det fastsatte beløb.
Fra det 9.  

 til det 12. år aftrappes andelsboligbidraget årligt med 20 pct. af det  

 oprindeligt fastsatte bidrag, således at støtteudbetalingen ophører i det 13.  

 år.
 Stk. 5. Andelsboligbidrag, der som følge af aftrapningen kommer  

 til at udgøre mindre end 500 kr. halvårligt, bortfalder helt.
Stk. 6. Andelsboligbidraget udbetales 2 gange årligt umiddelbart  

 forud for forfaldsdagen for terminerne for indeksbelåningen.
Første  

 udbetaling finder sted ved den førstkommende termin efter tilsagnsdatoen.
 Stk. 7. Boligministeren kan helt eller delvist bringe betaling af  

 andelsboligbidrag til ophør, såfremt andelsboligforeningens økonomi forbedres  

 eller ændrede forhold for byggeriet taler derfor, herunder at der indtræder  

 en stigning i handelspriserne for andelsboliger.
 Stk. 8. Andelsboligforeningen skal på forlangende give  

 boligministeren alle nødvendige oplysninger til belysning af foreningens  

 økonomiske forhold.
 Stk. 9. Boligministeren kan fastsætte nærmere regler om de i stk.  

 1-8 nævnte forhold, herunder de nærmere regler for andelsboligbidragets  

 beregning.«.
 5. Efter § 64 indsættes som ny paragraf:
»§ 64 a.
Udover den i § 62 h, stk. 3, omhandlede garanti kan  

 kommunalbestyrelsen yde garanti for nominallån optaget til finansiering af  

 udgifter til udbedring af ekstraordinære byggeskader i andelsboliger opført  

 med tilsagn før 1. juli 1986. Garantien omfatter den del af lånet, der på  

 tidspunktet for lånets optagelse har pantesikkerhed ud over 80 pct. af  

 ejendommens værdi.
Garantien beregnes efter reglerne i § 51, 2. og 3. pkt.
 Stk. 2. Andelsboligforeningen skal på forlangende give  

 kommunalbestyrelsen alle nødvendige oplysninger til belysning af  

 byggeskadernes omfang og de med udbedringen heraf forbundne udgifter.«.
 6. I § 66 a, 1. pkt., indsættes efter  

 »rentebidrag«: », andelsboligbidrag«.
 7. I § 89 indsættes efter stk. 2 som nyt stykke:
 »Stk. 3. Administrationen af den i § 63 b omhandlede  

 tilskudsordning foretages af Kongeriget Danmarks Hypotekbank og  

 Finansforvaltning.«.
 Stk. 3-4 bliver herefter stk. 4-5.
 8. I § 93, stk. 1, indsættes efter nr. 5, som nyt nummer:
»6) § 63 b, stk. 9, jf. stk. 1 og 2, om afgivelse af erklæring om  

 opfyldelse af betingelserne for tilsagn, og om at tilskuddet ikke anvendes  

 efter dets formål,» Nr. 6-7 bliver herefter nr. 7-8.
 § 2.
 I lov om andelsboligforeninger og andre boligfællesskaber, jf.  

 lovbekendtgørelse nr. 917 af 10. november 1994, som ændret ved § 4 i lov nr.  

 306 af 17. maj 1995, foretages følgende ændringer:
 1. § 5, stk. 8, affattes således:
»Stk. 8. Har boligministeren i henhold til § 56 a i lov om  

 boligbyggeri påbudt en omprioritering af realkreditlån, hvortil der ydes  

 rentesikring, kan en andelshaver beregne prisen for andelen i foreningens  

 formue uden hensyntagen til den forøgelse af foreningens prioritetsgæld, der  

 alene kan henføres til selve omprioriteringen.
Foreningens prioritetsgæld  

 opgøres efter stk. 4.«.
 2. § 5, stk. 12, affattes således:
»Stk. 12. Erhververen af en andel, hvortil der alene er  

 knyttet retten til en bolig, kan forlange, at foreningen yder en garanti for  

 lån i et pengeinstitut til dækning af den del af prisen, der betales for  

 andelen, bortset fra værdien af forbedringer i lejligheden.
Garantien ydes  

 til 60 pct. af den del af prisen for andelen, der overstiger 40.000 kr.
Det  

 garanterede lån skal afdrages over 15 år og forfalder ved videresalg af  

 andelen.
Udeblivelse af betaling af renter og afdrag på det garanterede lån  

 betragtes som misligholdelse med betaling af boligafgift og kan medføre  

 eksklusion og ophævelse af brugsretten til boligen.«.
§ 3 I realkreditloven, jf. lovbekendtgørelse nr. 802 af 5. oktober 1995,  

 foretages følgende ændring:
 1 § 28, stk. 5, indsættes som 3. punktum:
 »Til det i § 64 a, stk. 1, i lov om boligbyggeri nævnte formål kan  

 der ydes lån ud over en lånegrænse på 80 pct. mod garanti fra  

 kommunalbestyrelsen for den del af långivningen, der ligger ud over denne  

 lånegrænse.«.
 § 4.
 Stk. 1. Loven træder i kraft den 1. april 1996, jf. dog stk. 2.
 Stk. 2. § 63, stk. 3, 1. pkt., i lov om boligbyggeri, som affattet  

 ved denne lovs § 1, nr. 2, og § 2 træder dog i kraft den 1. januar 1996.
 Stk. 3. Bestemmelsen i § 63 a, stk. 2, i lov om boligbyggeri  

 bevarer sin gyldighed for så vidt angår byggeri, hvortil der er givet tilsagn  

 om støtte inden udgangen af 1995.
Bemærkninger til lovforslaget Almindelige bemærkninger Lovforslagets baggrund og indhold Lovforslaget indeholder en række elementer til forbedring af vilkårene for  

 de støttede private andelsboliger.
Baggrunden er det kraftige fald i  

 efterspørgslen efter boligformen de seneste år, der for et antal eksisterende  

 boliger har indebåret økonomiske problemer, og som for nybyggeriet har  

 medført en væsentligt reduceret byggeaktivitet.
Andelsboligen som boligform besidder en række særlige karakteristika,  

 herunder særligt fællesskabselementet, i forhold til lejeboliger og  

 ejerboliger og benævnes derfor ofte som »boligformen midt i  

 mellem«.
Støttede andelsboliger er samtidig særligt efterspurgt af  

 ældre, formentligt bl.a. på grund af muligheden for fællesskab, tryghed og  

 moderne udstyr.
Dette er også kommet til udtryk i henvendelser fra  

 ældreorganisationer.
 Lovforslaget skal derfor også ses som udtryk for et ønske om at bibeholde  

 den støttede andelsbolig som et tilbud på boligmarkedet via opretholdelsen af  

 et vist nybyggeri.
Hovedgrundlaget for forslaget er redegørelsen »De støttede private  

 andelsboligers vilkår«, der blev afgivet i juni 1995 af Udvalget  

 vedrørende de private andelsboligers vilkår.
Udvalget blev nedsat af den  

 daværende boligminister i juni 1994 og har haft deltagelse af Kommunernes  

 Landsforening, Københavns og Frederiksberg kommuner, Finansministeriet,  

 Økonomiministeriet, Socialministeriet, Skatteministeriet, Finanstilsynet,  

 Boligministeriet, Bygge- og Boligstyrelsen, Realkreditrådet,  

 Andelsboligforeningernes Fællesrepræsentation, Lejernes Landsorganisation og  

 Boligselskabernes Landsforening.
 Der er ikke i udvalget opnået enighed om konkrete forslag, men udvalget  

 peger i redegørelsen på en række problemer for de støttede private  

 andelsboliger, dels for så vidt angår de økonomiske vilkår, dels omkring  

 byggeskader m.v.
 Lovforslaget indeholder 5 delelementer:
I.
En forøget offentlig støtte til det fremtidige nybyggeri af støttede  

 private andelsboliger.
II.
En reduktion af den årlige kvote for nybyggeriet af støttede private  

 andelsboliger, herunder en afskaffelse af overførselsadgangen for uudnyttet  

 kvote (dog undtaget overførsel fra 1996 til 1997) og bortfald af opsamlet  

 uudnyttet kvote fra tidligere år.
III.
Statslig driftsstøtte til særligt problemramte eksisterende støttede  

 private andelsboligforeninger.
IV.
Hjemmel for kommunerne til at garantere for lån til byggeskader samt  

 tilhørende hjemmel i realkreditloven til udstedelse af byggeskadelån.
 V. Ændring af andelsboligforeningernes garantiforpligtelse.
Udover de nævnte elementer påtænkes der i bekendtgørelsesform gennemført  

 en stramning af vilkårene for stiftelse af andelsboligforeningen og  

 rådgivning, særligt med henblik på en forbedring af kvaliteten i nybyggeriet,  

 jf. nærmere herom under pkt.
VI.
I og II.
Forøget offentlig støtte til nybyggeriet og reduceret årlig  

 kvote Det konstateres i den ovennævnte redegørelse, at de støttede  

 andelsboligers konkurrenceevne er væsentligt forringet de seneste 5 år,  

 særligt i forhold til ejerboligen.
Som hovedårsager hertil peges på  

 prisfaldet i ejerboligsektoren, den gradvise reduktion af den offentlige  

 støtte til nybyggeri fra 1989 til 1993 (fra en beboerbetaling for boliger med  

 tilsagn i 1988 på 2,4 pct. halvårligt af den regulerede hovedstol til en  

 beboerbetaling for boliger med tilsagn i 1993 og senere på 2,807 pct.  

 halvårligt) samt den store tilvækst af andelsboliger de seneste 10 år.
 For at forbedre nybyggeriets konkurrenceevne og dermed fremme  

 efterspørgslen foreslås det at reducere beboerbetalingen fra de nugældende  

 2,807 pct. af den regulerede hovedstol halvårligt til 2,500 pct.  

 Beboerbetalingen føres dermed tilbage til et niveau, der stort set svarer til  

 niveauet i 1989, hvor beboerbetalingen var fastsat til afdraget (2,4 pct.  

 halvårligt af hovedstolen) plus 5 pct. af renterne på indekslånet.
For at modvirke den stigning i de offentlige udgifter til støtte, som en  

 reduceret beboerbetaling isoleret set medfører, foreslås samtidig en  

 reduktion af den årlige kvote fra de nugældende 3.000 boliger til 1.200  

 boliger.
Uanset den forventede stigning i efterspørgslen på grund af  

 reduktionen i beboerbetalingen, forventes denne reduktion af kvoten ikke - i  

 lyset af den nuværende byggeaktivitet - at medføre nogen væsentlig  

 begrænsning i byggeaktiviteten.
Der er således opgjort pr. 1. oktober 1995  

 kun registreret knap 600 tilsagn i 1995.
Samtidig foreslås det at fjerne den hidtidige adgang til at overføre  

 uudnyttet kvote fra et finansår til efterfølgende finansår, ligesom  

 muligheden for at genbevilge bortfaldne tilsagn afgivet i tidligere finansår  

 også foreslås afskaffet.
Dette forslag skal særligt ses i lyset af de  

 styringsproblemer, som denne overførselsadgang kan medføre.
Den lave  

 efterspørgsel de seneste år, og den kumulative effekt, som er indbygget i  

 overførselsadgangen, har således medført, at der blev overført godt 3.700  

 boliger fra 1994 til 1995, således at den samlede disponible kvote i 1995 -  

 med tillæg af årets kvote - har været på godt 6.700 boliger.
 Idet loven først foreslås at træde i kraft den 1. april 1996, dvs. 3  

 måneder inde i finansåret, og idet det må forventes, at bygherrer m.v. i dele  

 af landet skal have tid til at justere kapaciteten til de nye forbedrede  

 vilkår, foreslås det dog, at der åbnes mulighed for overførsel af uudnyttet  

 kvote fra 1996 til 1997.
I sammenhæng med en afskaffelse af fremtidig overførsel af kvote foreslås  

 det, at den nævnte opsamlede kvote på godt 6.700 boliger (med fradrag af  

 forbrugt kvote i 1995) bortfalder fuldstændigt pr. 1. januar 1996, således at  

 den nye støtteordning startes uden opsparet kvote.
Idet bestemmelserne om  

 kvoten for 1996 først træder i kraft pr. 1. april 1996, indebærer bortfaldet,  

 at der ikke kan afgives tilsagn om støtte til privat andelsboligbyggeri i de  

 første 3 måneder af 1996. Da fordelingen af årets kvote som hidtil agtes  

 foretaget af boligministeren, betyder ændringen i praksis alene et stop for  

 afgivelse af tilsagn på 11/2 måned, idet årets kvote sædvanligvis først  

 udmeldes medio februar måned.
Det eksisterende kvotestyringsprincip, hvorefter kvoten fordeles på  

 grundlag af en prioritering af indmeldte ønsker i forhold til en samlet  

 vurdering af en række forhold i kommunerne, foreslås opretholdt uændret (det  

 såkaldte PRIO-system). I andelsboligudvalgets redegørelse peges på muligheden  

 af at overgå til et såkaldt »færgereservationsprincip« ved  

 kvotestyringen, hvorefter de kommuner, der melder først ind, også tilgodeses  

 først.
I lyset af, at der forventes en efterspørgsel på et niveau omkring  

 eller over den foreslåede kvote på 1.200 boliger, vurderes det dog som mest  

 hensigtsmæssigt, at der fortsat sker en fordeling til kommunerne udfra mere  

 objektive kriterier.
III.
Statslig driftsstøtte til problemramte andelsboligforeninger Den faldende efterspørgsel efter støttede andelsboliger har medført  

 salgsproblemer i mange dele af landet med deraf følgende økonomiske problemer  

 for en række foreninger.
Det er imidlertid meget vanskeligt at belyse/dokumentere det reelle omfang  

 af problemramte foreninger, bl.a. fordi der ikke sker nogen form for  

 offentlig registrering ved salg af andelsboliger, og fordi de støttede  

 andelsboliger i driftsfasen ikke er underlagt offentligt tilsyn.
Samtidig må  

 det gælde, at eksistensen af salgsvanskeligheder og deraf følgende tab for  

 andelshavere ikke i sig selv er en tilstrækkelig begrundelse for at indføre  

 en særlig støtteordning, jf. også de tab, som er realiseret i  

 ejerboligsektoren i de senere år.
Imidlertid er en række foreninger antageligt kommet særligt i klemme på  

 grund af den gradvise reduktion af den offentlige støtte til nybyggeri fra  

 1989 til 1993, og der foreslås derfor indført en særlig statslig  

 driftsstøtteordning omfattende disse foreninger.
For at sikre, at det kun er  

 reelt problemramte andelsboligforeninger, der omfattes af ordningen, påtænkes  

 det indført som et krav for opnåelse af støtte, at andelsboligforeningen kan  

 dokumentere salgsproblemer.
De nærmere krav for opnåelse af støtte påtænkes  

 fastlagt ved ændring af bekendtgørelse om støttet byggeri, men kan skitseres  

 som følger:
Salgsproblemerne skal omfatte mindst 12,5 pct. af boligerne i foreningen.  

 Dermed er der taget hensyn til det forhold, at en del af de eksisterende  

 foreninger er på kun 8 boliger (enkelte på kun 6 boliger), idet disse  

 foreninger dermed vil kunne opnå støtte, hvis en enkelt bolig ikke kan  

 afhændes.
Det er disse foreninger, der må vurderes som de mest sårbare  

 overfor økonomiske problemer som følge af salgsvanskeligheder.
For foreninger  

 med 9-16 boliger vil der skulle være mindst 2 boliger med  

 salgsvanskeligheder, for foreninger med 17-24 boliger mindst 3 boliger,  

 foreninger med 25-32 boliger mindst 4 boliger, osv.
Salgsproblemer vil imidlertid kunne have sammenhæng med den pris, der  

 forlanges for en bolig, og den periode, boligen har været sat til salg af en  

 andelshaver.
For at sikre, at en andelsboligforening ikke kan  

 »påvirke« omfanget af salgsproblemer, skal følgende betingelser  

 være opfyldt:
 a) Boligerne (boligen) skal have været udbudt i en periode på  

 gennemsnitligt 3 mdr., idet den enkelte bolig skal have været udbudt i mindst  

 1 måned.
 Dermed tages der hensyn til den situation, hvor eksempelvis en bolig har  

 været sat til salg gennem en lang periode, mens en anden kun nyligt er sat  

 til salg.
 b) Boligerne (boligen) må ikke have været udbudt med angivelse af nogen  

 minimumspris.
 c) Der må ikke være indkommet købstilbud i salgsperioden, der ligger over  

 50 pct. af andelshaverens eget indskud.
Vedrørende b) skal boligen udbydes med angivelse af fuld andelsværdi,  

 værdi af forbedringer m.v.
Der må blot ikke ved udbuddet angives en  

 minimumspris for andelen, idet andelshaver dermed ville kunne afskærme  

 eventuelle købstilbud (incl. forbedringer m.v.), der ligger over 50 pct. af  

 eget indskud, jf. pkt. c). En pris fastsat over 50 pct. af eget indskud ville  

 kunne afskærme tilbud mellem den fastsatte pris og de 50 pct., mens en pris  

 fastsat under de 50 pct. måtte forventes helt at udelukke tilbud over 50 pct.
Undergrænsen for de tilbud, som andelshaver ikke kan afslå, på 50 pct. af  

 eget indskud er fastsat som en afvejning af på den ene side hensynet til den  

 enkelte andelshaver, og på den anden side det tidligere nævnte udgangspunkt,  

 at det er foreningens snarere end den enkelte andelshavers økonomiske  

 problemer, der er centrale.
Det vurderes således, at et nedslag (og dermed  

 realiseret tab) på over 50 pct. i overdragelsessummen må tages som udtryk for  

 en alvorlig konkurrencemæssig situation for foreningen som helhed.
 For at opnå støtte skal de nævnte kriterier være opfyldt på  

 ansøgningstidspunktet, dvs. at det kun er usolgte boliger på dette tidspunkt,  

 der indgår i kriteriet.
Som sikkerhed for, at betingelserne er opfyldt, skal en statsautoriseret  

 ejendomsmægler afgive erklæring om, at kriterierne a)-c) er opfyldt.
For at  

 komme i betragtning ved fordelingen af støtten skal der således være  

 inddraget en statsautoriseret ejendomsmægler i salgsbestræbelserne.
Det  

 foreslås, at afgivelse af falsk/urigtig erklæring kan straffes med bøde, idet  

 erklæringen alene danner grundlag for opnåelse af tilsagn om støtte.
Ordningen foreslås opbygget, således at andelsboligforeningen har et  

 egentligt »retskrav« på at komme i betragtning til støtte, hvis den  

 dokumenterer opfyldelsen af de opstillede kriterier.
Dermed menes, at  

 støttetildelingen baseres på erklæringen fra den statsautoriserede  

 ejendomsmægler, og at der dermed ikke i den centrale bevillingsfase indlægges  

 skøn, vurderinger eller lignende.
 Det foreslås, at det overlades Kongeriget Danmarks Hypotekbank og  

 Finansforvaltning at forestå administrationen af ordningen, dvs. modtagelsen  

 af ansøgninger, afgivelsen af støttetilsagn, rammestyring og udbetaling af  

 støtte.
Driftsstøtten (der benævnes andelsboligbidrag) foreslås ydet som en særlig  

 løbende driftsstøtte til nedbringelse af boligafgiften i  

 andelsboligforeningen.
Driftsstøtten vil blive ydet som et fast beløb i 8 år,  

 hvorefter der sker en årlig aftrapning på 20 pct.
Udbetalingen vil herefter  

 ske således:
Hermed tages der på den ene side hensyn til, at støtteordningen primært  

 etableres til afhjælpning af de problemer, der er opstået særligt som følge  

 af konjunkturen på ejerboligmarkedet i kombination med den gradvise reduktion  

 af den offentlige støtte til nybyggeri af andelsboliger i perioden 1989-1993.  

 Det vil derfor være uhensigtsmæssigt at tildele støtte over en længere  

 periode, idet forudsætningerne for støtten kan ændre sig over tid.
På den  

 anden side er perioden lang nok til, at støtten indgår som en  

 efterspørgselsparameter og dermed kan få reel effekt på konkurrenceforholdet.
Støtten påtænkes ydet som et fast beløb pr. (m2), uanset graden af  

 salgsvanskeligheder (andelen af boliger, der opfylder de skitserede  

 kriterier). Idet det er udgangspunktet for ordningen, at beboerbetalingen i  

 de omfattede foreninger ikke kommer under en beboerbetalingsprocent på 2,4  

 pct. halvårligt, svarende til niveauet i foreninger opført med tilsagn i 1988  

 eller tidligere, vil det faste støttebeløb pr. (m2) blive gradueret efter  

 tilsagnsår, således at beløbet for den enkelte forening svarer til en  

 nedsættelse af beboerbetalingen til den nævnte beboerbetalingsprocent.
Disse  

 beløb vil ligeledes blive fastlagt ved en ændring af bekendtgørelsen om  

 støttet byggeri.
 Ved at fastsætte støtten som et beløb pr. (m2) tages der højde for  

 forskelle i boligstørrelse, idet der samtidig opnås nogle administrative  

 fordele: Hypotekbanken kan ved støtteudmålingen anvende oplysningen om det  

 støtteberettigede areal ved opførelse, som banken allerede ligger inde med.  

 Fordelingen af støtten i de enkelte foreninger kan ske efter den enkelte  

 boligs areal, men fordelingen kan også ske efter andre principper, som er  

 gældende for den enkelte forening.
 Beregnet for en bolig af gennemsnitsstørrelse vil støtten herefter spænde  

 fra omkring 5.500 kr. pr. bolig årligt (for boliger med tilsagn i 1995) til  

 omkring 1.500 kr. pr. bolig årligt (for boliger med tilsagn i 1989). Ialt er  

 der i perioden siden 1.1.1989 givet tilsagn til knap 15.000 boliger, hvoraf  

 nogle af boligerne med tilsagn i årene 1994 og 1995 dog endnu ikke er  

 fuldført.
Der foreslås en samlet tilsagnsramme for perioden 1. april 1996 til 31.  

 marts 1997 på 5 mill. kr. for den løbende støtte.
Med denne ramme vil der  

 kunne gives støtte til fra godt 900 boliger (hvis alle modtagere var med  

 tilsagn i 1995) til godt 3.300 boliger (hvis alle modtagere var med tilsagn i  

 1989).
 Fordelingen af støtten påtænkes at ske ud fra det såkaldte  

 »færgereservationssystem«, hvorefter de foreninger, der først  

 ansøger, først bliver tilgodeset.
IV.
Kommunal garanti for lån til byggeskader Det omtalte udvalg konstaterer med udgangspunkt i opgørelser fra  

 Byggeskadefonden, at omfanget af muligt udgiftsudløsende byggeskader er  

 væsentligt større i støttede andelsboliger end i de øvrige kategorier af  

 direkte støttede boliger.
For de eksisterende støttede andelsboligforeninger konkluderes det, at  

 langt hovedparten af disse (hvis ikke alle) ikke har mulighed for at optage  

 realkreditlån til udbedring af byggeskader (eller til forbedringer eller  

 andre formål) indenfor 80 pct. af ejendomsværdien.
Dette skyldes, at  

 værdiansættelsen ved belåning af nybyggeri sker efter anskaffelsessummen,  

 mens værdiansættelsen ved efterfølgende belåning sker efter markedsværdi.  

 Denne problematik gælder for alle former for støttet byggeri, idet  

 anskaffelsessummen i alle tilfælde lægges til grund ved den oprindelige  

 værdiansættelse.
 Dette er også baggrunden for, at der i lov om boligbyggeri er hjemmel til  

 for kommunerne at garantere for den belåning udover 80 pct. af  

 ejendomsværdien, der skal anvendes til finansiering af udgifter til  

 byggeskaderenovering i Byggeskadefondens regi (boligbyggerilovens § 62 h,  

 stk. 3).
 Det er imidlertid kun støttede andelsboliger opført med tilsagn efter den  

 30. juni 1986, der er omfattet af Byggeskadefondens skadesdækning.
 For at give de foreninger, der er opført med tilsagn før denne dato,  

 mulighed for optagelse af lån til finansiering af udgifter til  

 byggeskadeudbedring, foreslås der for disse foreninger etableret en hjemmel  

 svarende til den nævnte § 62 h, stk. 3, således at kommunerne på frivillig  

 basis kan yde garanti for den del af belåningen til byggeskader, der ligger  

 ud over 80 pct. af ejendomsværdien.
 Der foreslås i tilknytning hertil en ændring af realkreditloven, således  

 at realkreditinstitutterne får hjemmel til at yde nominallån udover 80 pct.  

 af ejendomsværdien til finansiering af ekstraordinære byggeskader i støttede  

 andelsboligforeninger opført med tilsagn før 1. juli 1986.
V. Ændring af andelsboliglovens garantibestemmelse Der foreslås ændringer i andelsboliglovens garantibestemmelse. Ændringerne  

 indebærer hovedsagelig en lempelse i de vilkår, der gælder for  

 andelsboligforeningens garantiforpligtelse.
Den nugældende bestemmelse  

 indeholder forpligtelser, som især for mindre foreninger kan opfattes som  

 belastende.
 For erhververen lempes bestemmelsen, således at det garanterede lån ikke  

 længere er begrænset til en løbetid på 10 år, men kan løbe over 15 år.
 Bestemmelsen foreslås ændret på tre punkter:
 a) Foreningen skal garantere for 60 pct. i stedet for som nu 80 pct. af  

 den del af prisen, der overstiger 40.000 kr.
 b) Løbetiden på det garanterede lån forlænges fra 10 til 15 år.
 c) Forbedringer udgår af beregningsgrundlaget.
 Uden tilknytning til Udvalget vedrørende de private andelsboligers vilkår  

 indeholder lovforslagets § 2, nr. 1, en ændring af andelsboliglovens § 5,  

 stk. 8 . Bestemmelsen har til formål at sikre, at de  

 andelsboligforeninger, som er blevet eller bliver påbudt en omprioritering  

 efter boligbyggeriloven, ikke oplever et fald i andelsværdierne som følge af  

 omprioriteringen.
 Bygge- og Boligstyrelsens opmærksomhed er gennem flere henvendelser blevet  

 henledt på, at bestemmelsen i praksis undertiden ikke har levet op til sit  

 mål, idet bestemmelsen kun friholder de foreninger, som anvender  

 prisfastsættelsesmetode a (anskaffelsessummen, jf. andelsboliglovens § 5,  

 stk. 2), for konsekvenserne af en omprioritering.
 Bestemmelsen foreslås derfor ændret, således at andelsboligforeningen -  

 uanset hvilken prisfastsættelsesmetode foreningen anvender - kan se bort fra  

 et eventuelt fald i andelsværdierne som følge af omprioriteringen.
VI.
Administrative opstramninger for det fremtidige nybyggeri For det fremtidige nybyggeri foreslås det at gennemføre ændringer af  

 bekendtgørelsen om støttet byggeri med henblik på at forbedre kvaliteten i  

 nybyggeriet.
 I forbindelse med opførelsen af støttede private andelsboliger er der med  

 det sigte at sikre en tilfredsstillende kvalitet i byggeriet allerede indført  

 bestemmelser om anvendelse af uafhængige tekniske rådgivere.
 Desuden er der med henblik på sikring af et korrekt juridisk fundament for  

 en ny støttet andelsboligforening tillige indført bestemmelser om anvendelse  

 af uafhængige juridiske rådgivere.
Imidlertid har erfaringerne med brugen af disse rådgivere ikke i alle  

 tilfælde vist sig at løse de sikringsopgaver, som indførelsen af ordningen i  

 1991 forudsatte.
Dette hænger sammen med, at rådgiverne undertiden bliver  

 tilknyttet de enkelte projekter på et meget sent tidspunkt.
 Der foreslås derfor, at der i bekendtgørelsen om støttet byggeri foretages  

 ændringer, som styrker denne rådgivningsfunktion.
I bekendtgørelsen om støttet byggeri, jf.
Bygge- og Boligstyrelsens  

 bekendtgørelse nr. 985 af 14. december 1993 med senere ændringer, er det for  

 private andelsboliger, hvor bygherren ved ansøgning om tilsagn ikke er en  

 andelsboligforening bestående af de kommende beboere, fastsat, at bygherren -  

 efter at have modtaget tilsagn om støtte - skal overdrage boligforeningen 3  

 promille af den ved tilsagnet godkendte anskaffelsessum til ansættelse af en  

 teknisk og en juridisk rådgiver.
 Derimod er der ikke krav om, at der afsættes en del af anskaffelsessummen  

 til ansættelse af en teknisk og en juridisk rådgiver i de tilfælde, hvor  

 bygherren ved ansøgning om tilsagn er en andelsboligforening bestående af de  

 kommende beboere (en såkaldt selvgroet andelsboligforening). Det har i  

 ovennævnte udvalg været overvejet også at kræve rådgivning i disse tilfælde.  

 Dette er dog fundet overflødigt, idet erfaringerne viser, at de selvgroede  

 andelsboligforeninger i praksis ansætter rådgivere fra starten af projektet.  

 Dertil kommer, at andelsboligforeningen som bygherre kan stille de krav til  

 projektet, som den ønsker.
Ved de entreprenørstyrede andelsboligbyggerier er situationen en  

 anden.
Her er det entreprenøren, der ansætter sine egne rådgivere, som derfor  

 står i et særligt afhængighedsforhold til entreprenøren.
I disse tilfælde er  

 der et klart formål med, at andelsboligforeningen kan få bistand til  

 vurdering af projektet i anlægsfasen fra rådgivere, som er uafhængige af  

 bygherren.
 Det må derfor sikres, at der skabes de bedste muligheder for, at de  

 kommende andelshavere så tidligt som muligt i anlægsperioden får praktisk  

 mulighed for at få udpeget de to rådgivere.
 Efter reglen i støttebekendtgørelsen er der ikke fastsat regler for, på  

 hvilket tidspunkt de kommende andelshavere skal have udpeget rådgiverne.
I praksis vil selve ansættelsen af rådgiverne imidlertid finde sted, efter  

 at tilsagnet til byggeriets påbegyndelse er meddelt.
Dette skal ses i  

 sammenhæng med, at andelsboligforeningen i praksis først stiftes efter, at  

 kommunalbestyrelsen har meddelt tilsagn til påbegyndelse.
Der har i den forbindelse været rejst kritik af bygherrer, som ikke har  

 draget omsorg for, at denne kontakt blev skabt så tidligt, som det var  

 praktisk muligt.
Herved forringes de kommende andelshaveres mulighed for at  

 øve indflydelse på det konkrete projekt og for så tidligt i forløbet som  

 muligt at få udpeget andelsboligforeningens to rådgivere.
 For at øge de kommende andelshaveres mulighed for indflydelse, bør det  

 sikres, at rådgiverne udpeges så tidligt som muligt.
 Det vil erfaringsmæssigt ikke være muligt at tilknytte rådgiverne på et  

 tidspunkt, som ligger forud for stiftelsen af en andelsboligforening.
Efter de nugældende regler er det et vilkår for tilsagnet om støtte, at  

 der ved byggeriets påbegyndelse foreligger dokumentation for, at der  

 foreligger bindende tilbud fra andelshavere, hvorved disse forpligter sig til  

 at købe andele svarende til mindst 75 pct. af boligerne i det samlede  

 projekt.
Der skulle derfor ikke være noget til hinder for, at  

 andelsboligforeningen kræves stiftet inden påbegyndelsen.
Sker dette først  

 efter påbegyndelsen, er der kun ringe mulighed for indflydelse på projektet.
Det bør i den forbindelse sikres, at de kommende  

 andelsboligforeningsmedlemmer senest 4 uger inden den stiftende  

 generalforsamling er underrettet om navn og adresser på de øvrige  

 købstilbudsgivere, med opfordring til indbyrdes kontakt med henblik på at  

 overveje og evt. kontakte mulige rådgivere, således at der kan foretages en  

 kvalificeret drøftelse herom på den stiftende generalforsamling.
Desuden bør  

 dagsordenen oplyses, herunder at der som et punkt på dagsordenen skal tages  

 stilling til valg af foreningens rådgivere.
På denne baggrund vil der blive foretaget en ændring af  

 støttebekendtgørelsen, hvorefter der indføres regler, således at rådgiverne  

 bliver udpeget af andelsboligforeningen tidligst muligt og senest på den  

 stiftende generalforsamling, som skal afholdes forud for kommunalbestyrelsens  

 tilsagn om påbegyndelse.
Desuden vil der i støttebekendtgørelsen blive  

 fastsat krav om, at købstilbudsgiverne indkaldes til den stiftende  

 generalforsamling med et varsel på 4 uger med angivelse af dagsordenen for  

 generalforsamlingen, herunder at der skal foretages valg af rådgivere.  

 Endelig fastsættes der i støttebekendtgørelsen krav om, at bygherren ved  

 fremsendelse af indkaldelsen til generalforsamlingen skal oplyse samtlige  

 købstilbudsgiveres navn og adresse.
Økonomiske konsekvenser Ad I og II.
Forøget offentlig støtte til nybyggeriet og reduceret  

 årlig kvote På forslag til finanslov for 1996 er det forudsat, at kvoten for  

 andelsboliger udgør 3.000 boliger årligt i perioden 1996-1999. En reduktion  

 af den årlige kvote til 1.200 boliger medfører isoleret set offentlige  

 mindreudgifter til ydelsesstøtte.
 Omvendt medfører en nedsættelse af den halvårlige beboerbetaling fra godt  

 2,807 pct. til 2,500 pct. isoleret set offentlige merudgifter til  

 ydelsesstøtte.
 I tabel 1 er angivet den samlede ændring af de offentlige udgifter ved at  

 reducere kvoten fra 3.000 til 1.200 boliger om året og samtidig nedsætte  

 beboerbetalingen fra 2,807 pct. til 2,500 pct. pr. halvårlig termin.
Det forudsættes, at de gennemsnitlige anskaffelsesudgifter pr. bolig udgør  

 885.000 kr.
Indekslån forudsættes optaget til kurs 87. Til brug for  

 inflationsreguleringen af lånene forudsættes det, at priser og lønninger  

 stiger med 2,4 pct. p.a.
Tabel 1 Offentlige mindreudgifter til ydelsesstøtte ved reduktion  

 af kvote og beboerbetaling Ad III.
Statslig driftsstøtte til problemramte  

 andelsboligforeninger Dette forslag indebærer, at problemramte støttede andelsboligforeninger  

 kan opnå tilsagn om en løbende driftsstøtte (andelsboligbidrag) for en  

 periode på 12 år.
Tilsagn om andelsboligbidrag kan gives inden for en samlet ramme på 5  

 mill. kr.
Det betyder, at summen af de støttebeløb, der udbetales til de  

 enkelte foreninger i det første hele år efter tilsagnet, ikke må overstige 5  

 mill. kr.
Herefter vil den samlede støtteudbetaling være nominelt konstant,  

 indtil aftrapningen af støtten påbegyndes.
For den enkelte forening sker det  

 8 år efter tilsagnet.
Det forudsættes, at andelsboligbidraget medfører en tilsvarende  

 nedsættelse af boligafgiften i de berørte foreninger.
I den forbindelse  

 skønnes det med betydelig usikkerhed, at 1/3 af husstandene i disse  

 foreninger modtager boligydelse, og at nedsættelsen af boligafgiften vil føre  

 til en reduktion af den udbetalte boligydelse, der udgør 50 pct. heraf.
 De beregnede mindreudgifter til boligydelse fremgår af tabel 2, som viser  

 de samlede udgiftsmæssige konsekvenser for det offentlige af indførelsen af  

 andelsboligbidrag.
I den forbindelse er det forudsat, at tilsagnene til problemramte  

 foreninger vil fordele sig med 50 pct. før 1. juli 1996 og 50 pct. efter.
Det  

 indebærer, at halvdelen af de omfattede foreninger i 1996 kun vil få udbetalt  

 andelsboligbidrag vedr. 2. halvår.
Tabel 2 Offentlige merudgifter ved indførelse af andelsboligbidrag Ad IV.
Kommunal garanti for lån til byggeskader Forslaget giver mulighed for, at en kommunalbestyrelse kan beslutte  

 at yde garanti for lån til finansiering af udbedring af byggeskader i  

 andelsboliger med tilsagn før 1. juli 1986.
 Der tilsigtes således ikke hermed øgede kommunale udgifter.
Der findes i alt omkring 15.000 støttede andelsboliger med tilsagn før den  

 1.7.1986. Boligministeriet er imidlertid ikke i besiddelse af oplysninger om  

 udbredelsen af byggeskader i denne del af andelsboligbyggeriet.
Derfor er det  

 ikke muligt at angive et skøn over omfanget af ansøgninger om at få ydet en  

 sådan garanti.
Det skal i øvrigt bemærkes, at selvom kommunerne eventuelt påtager sig en  

 øget garantiforpligtelse, kan det meget vel tænkes, at de samlede udgifter  

 som følge af udløste kommunale garantier bliver mindre end ellers.
Det  

 skyldes, at muligheden for at få udbedret byggeskader ved lånefinansiering  

 kan mindske risikoen for, at den kommunale garanti vedrørende det oprindelige  

 lån udløses.
 Ad V. Ændring af andelsboliglovens garantibestemmelse m.v.
 De foreslåede ændringer af andelsboligloven vedr. garanti for lån til  

 delvis finansiering af prisen for en andel vedrører alene forhold, der har  

 betydning for en kommende andelshavers muligheder for at lånefinansiere køb  

 af en andel.
 Den foreslåede ændring af andelsboliglovens § 5, stk. 8 vedr. opgørelse af  

 restgæld ved konvertering har alene betydning for andelshavers muligheder for  

 at opnå en pris for andelen, som svarer til prisen før den påbudte  

 konvertering.
 Forslagene har således ikke økonomiske konsekvenser for det offentlige.
Ad VI.
Administrative opstramninger for det fremtidige nybyggeri De foreslåede opstramninger af støttevilkårene skønnes ikke at have  

 økonomiske konsekvenser for det offentlige.
De samlede økonomiske konsekvenser I tabel 3 er lovforslagets samlede udgiftsmæssige konsekvenser vist.
Tabel 3 Samlet ændring af de offentlige udgifter som følge af  

 lovforslaget Det er af afgørende betydning for opretholdelsen af en stabil økonomisk  

 vækst at undgå, at der opstår inflationsskabende flaskehalsproblemer i bygge-  

 og anlægsskektoren.
I den forbindelse sikrer den foreslåede kvote på 1.200  

 boliger om året, at der ikke sker nogen væsentlig aktivitetsudvidelse på  

 andelsboligområdet fra 1995 til 1996.
Administrative konsekvenser Forslaget om indførelse af løbende driftsstøtte til visse eksisterende  

 støttede andelsboligforeninger medfører en vis arbejdsbyrde i  

 Boligministeriet i forbindelse med udarbejdelse af ansøgnings- og  

 vejledningsmateriale i en kortere periode umiddelbart efter lovforslagets  

 vedtagelse.
Endvidere medfører forslaget en begrænset arbejdsbyrde i  

 Kongeriget Danmarks Hypotekbank og Finansforvaltning i forbindelse med  

 administrationen af ordningen.
Den øgede administration afholdes inden for de  

 eksisterende rammer.
 De øvrige forslag skønnes ikke at have nævneværdige administrative  

 konsekvenser.
Erhvervsøkonomiske konsekvenser Lovforslaget skønnes ikke at have nævneværdige erhvervsøkonomiske  

 konsekvenser.
Miljømæssige konsekvenser Lovforslaget skønnes ikke at have miljømæssige konsekvenser.
EU-retlige aspekter Lovforslaget har ikke EU-retlige aspekter.
Bemærkninger til de enkelte bestemmelser Til § 1 Til nr. 1 Kvoten for kommunernes tilsagn til opførelse af private støttede  

 andelsboliger i 1996 foreslås fastsat til 1.200 boliger.
Boligministeren forudsættes som hidtil at foretage fordelingen af kvoten  

 til kommunerne efter PRIOmodellen (jf. de almindelige bemærkninger ad.
I og  

 II).
 Bestemmelsens udformning indebærer, at den tidligere gældende adgang til  

 at genbevilge afgivne tilsagn fra tidligere år, der efterfølgende er  

 bortfaldet, afskaffes.
Til nr. 2 Det foreslås, at opsamlet uudnyttet bevillingskvote fra 1995 og tidligere  

 finansår bortfalder pr. 1. januar 1996. Der kan dermed ikke overføres kvote i  

 nogen form fra 1995 til 1996, ligesom tilsagn afgivet i 1995 eller tidligere  

 finansår, der bortfalder i 1996 eller senere år, ikke kan genbevilges.
 Det foreslås samtidig, at den del af den fastlagte bevillingskvote for  

 finansåret 1996, der ikke udnyttes i form af tilsagn i løbet af året, kan  

 overføres ubegrænset til finansåret 1997. Denne overførselsadgang gælder også  

 afgivne tilsagn i 1996, der bortfalder inden udgangen af 1996.
 Den tidligere gældende generelle mulighed for at overføre indtil 10 pct.  

 af ikke udnyttet kvote fra et finansår til de følgende, afskaffes med  

 bestemmelsens udformning.
Til nr. 3 Det foreslås, at beboerbetalingen i støttede andelsboliger med tilsagn  

 efter den 31. marts 1996 fastsættes til 2,500 pct. halvårligt af den  

 regulerede bogførte hovedstol på indeksbelåningen.
For tidligere afgivne tilsagn er beboerbetalingen uændret.
For boliger med  

 tilsagn i 1995 er beboerbetalingen således fortsat fastsat til 2,807 pct.  

 halvårligt af den regulerede bogførte hovedstol.
Til nr. 4 Med bestemmelsen foreslås indført en driftsstøtteordning for støttede  

 private andelsboligforeninger opført efter boligbyggeriloven med tilsagn i  

 perioden fra 1. januar 1989 til 31. december 1995.
Det er et generelt vilkår for opnåelse af tilskud, at  

 andelsboligforeningen har så alvorlige økonomiske vanskeligheder, at disse  

 kan forhindre foreningens videreførsel.
Det er en betingelse, at tilskuddet  

 anvendes til betaling af terminsydelser eller til på anden måde økonomisk at  

 sikre foreningens fortsatte beståen.
De nærmere vilkår for opnåelse af  

 tilskud fastsættes i bekendtgørelse om støttet byggeri, jf. nærmere under de  

 almindelige bemærkninger.
Der skal foreligge en erklæring fra en  

 statsautoriseret ejendomsmægler om, at foreningen opfylder de fastsatte  

 betingelser for opnåelse af tilskud.
Tilsagn om tilskud afgives af boligministeren indenfor en samlet  

 tilsagnsramme i perioden 1. april 1996 til 31. marts 1997, der foreslås  

 fastsat til 5 mill. kr.
Tilskuddet ydes som et fast årligt kronebeløb pr. m2  

 støtteberettiget areal.
I de første 8 år efter tilsagnstidspunktet ydes  

 beløbet med 100 pct., hvorefter beløbet aftrappes med 20 pct. af det  

 oprindeligt fastsatte beløb årligt.
Støtteudbetalingen ophører dermed senest  

 efter det 12. år efter tilsagnsgivningen.
Udbetalingen af støtten vil ske halvårligt i tilknytning til terminerne  

 for den indeksbelåning, der er optaget i forbindelse med opførelsen af  

 byggeriet.
Udbetalingen vil ske umiddelbart før forfaldsdagen for terminen.  

 Tilskud, der som følge af aftrapningen kommer under 500 kr. halvårligt,  

 bortfalder og kommer dermed ikke til udbetaling.
 Der gives boligministeren mulighed for at bringe støtten helt eller  

 delvist til ophør, hvis andelsboligforeningens økonomi forbedres, eller  

 ændrede forhold taler derfor, herunder eksempelvis en ændring af  

 konkurrenceevnen for støttede andelsboliger.
 Boligministeren vil bl.a. i den forbindelse tage initiativ til, at der -  

 så længe tilskudsordningen løber - hvert 3.-4. år bliver foretaget en  

 belysning af udviklingen i handelspriserne/overdragelsessummerne for private  

 andelsboliger.
 I stk. 9 er medtaget en bemyndigelse for boligministeren til at fastsætte  

 nærmere bestemmelser om ordningen, herunder procedure, fordelingsmodel,  

 vilkår for støtte m.v.
 Administrationen af ordningen foreslås iøvrigt henlagt til Kongeriget  

 Danmarks Hypotekbank og Finansforvaltning, jf. nr. 7. Det er således  

 hensigten at bemyndige Hypotekbanken til at kræve nødvendige oplysninger til  

 belysning af foreningens økonomiske forhold.
Til nr. 5 I lovens § 62 h, stk. 3, er indeholdt en hjemmel for kommunerne til at  

 garantere for den belåning udover 80 pct. af ejendomsværdien, der skal  

 anvendes til finansiering af bygningsejerens (andelsboligforeningens)  

 udgifter til udbedring af byggeskader.
De udgifter, som dækkes af Byggeskadefonden, fradrages.
De udgifter, der  

 herefter kan gøres til genstand for belåning, er således  

 andelsboligforeningens bidrag på 5 pct. i henhold til lovens § 62 d, stk. 1,  

 samt udgifter til udbedring af byggeskader, som Byggeskadefonden ikke har  

 fundet opfyldte betingelserne for at opnå dækning i henhold til  

 bekendtgørelse nr. 121 af 21. februar 1995 om skadesdækning fra  

 Byggeskadefonden.
Dertil kommer den lånefinansiering, som måtte følge af  

 bestemmelsen i lovens § 62 h, stk. 2.
Støttede andelsboliger opført med tilsagn før 1. juli 1986 er imidlertid  

 ikke dækket af Byggeskadefonden.
Der foreslås derfor indført en hjemmel for  

 kommuner svarende til den nævnte § 62 h, stk. 3, omfattende finansiering af  

 ekstraordinære byggeskader i støttede andelsboliger opført med tilsagn før 1.  

 juli 1986.
 Kommunalbestyrelsen vil ikke for så vidt angår udgifter til udbedring af  

 byggeskader i andelsboligforeninger med tilsagn før 1. juli 1986 have  

 mulighed for at opnå en regaranti på halvdelen af det garanterede beløb fra  

 Byggeskadefonden, således som det er tilfældet for garantier efter § 62 h,  

 stk. 3.
Der foreslås i tilknytning bertil en ændring af realkreditloven, jf.  

 bemærkningerne til § 3 samt de almindelige bemærkninger ad.
IV.
Til nr. 6 Det foreslås, at boligministerens mulighed for at kræve udbetalt støtte  

 helt eller delvis tilbage ved opløsningen af en andelsboligforening opført  

 med støtte efter boligbyggeriloven, også omfatter den driftsstøtte i form af  

 andelsboligbidrag, som vil blive udbetalt efter den foreslåede ordning under  

 nr. 4.
Til nr. 7 Det foreslås, at det overlades til Kongeriget Danmarks Hypotekbank og  

 Finansforvaltning at forestå hele administrationen af driftsstøtteordningen  

 omhandlet under nr. 4, herunder modtagelsen af ansøgninger, afgivelsen af  

 støttetilsagn, rammestyring og udbetaling af støtte.
Til nr. 8 Det er fundet rimeligt, at der bliver mulighed for med bøde at straffe  

 den, der afgiver urigtig erklæring om, hvorvidt betingelserne for at opnå  

 tilsagn om tilskud er tilstede, idet denne erklæring er afgørende for, om der  

 udbetales tilskud.
 Desuden foreslås, at der bliver mulighed for med bøde at straffe den  

 andelsboligforening, som ikke anvender tilskuddet til betaling af  

 terminsydelser eller til på anden måde økonomisk at sikre foreningens  

 beståen.
Til § 2 Til nr. 1 Efter den gældende bestemmelse kan en andelshaver, når boligministeren i  

 henhold til § 56 a i lov om boligbyggeri har påbudt en omprioritering af  

 realkreditlån, hvortil der ydes rentesikring, beregne prisen for andelen i  

 foreningens formue uden hensyntagen til forskellen mellem det nye låns  

 pantebrevsrestgæld og det gamle låns pantebrevsrestgæld, når formuen opgøres  

 efter prisfastsættelsesmetode a (anskaffelsesprisen) i andelsboliglovens § 5,  

 stk. 2.
 Muligheden eksisterer således kun for de foreninger, der anvender  

 anskaffelsesprisen som grundlag for opgørelsen af værdien af foreningens  

 ejendom.
 Hvis foreningen bruger seneste ejendomsvurdering som grundlag, kan man med  

 den gældende bestemmelse ikke se bort fra den gældsforøgelse, som følger af  

 omprioriteringen.
 I bemærkningerne til lovforslaget i 1992, hvorved bestemmelsen blev  

 medtaget i andelsboligloven, var anført, »at andelsboligforeninger, der  

 anvender lovens øvrige bestemmelser (litra b, c og d), vil i praksis have den  

 samme nettoformue før og efter konverteringen«.
Da det imidlertid har vist sig, at visse andelsboligforeninger, som bruger  

 litra b og c, har fået forringet andelsværdierne som følge af en påbudt  

 omprioritering, foreslås det, at andelsboligforeningerne kan se bort fra  

 gældsforøgelsen uanset hvilken opgørelsesmetode, foreningerne anvender.
Dette  

 gælder uanset, at påbudet om omprioritering måtte være givet inden denne lovs  

 ikrafttræden.
Efter andelsboliglovens § 5, stk. 4, 2. pkt., skal foreningens  

 realkreditgæld opgøres som kursværdien af obligationsrestgælden, når  

 ejendommens værdi opgøres efter stk. 2, litra b og c.
Da der også vil kunne  

 være forholdsvis stor afvigelse mellem obligationsrestgælden opgjort til  

 kursværdi på det gamle lån (dvs. før konverteringen) og det nye lån, skønnes  

 det rimeligt, at lade foreningerne fraregne denne stigning i  

 obligationsrestgældens kursværdi.
Det bemærkes, at en forøgelse af  

 obligationsrestgældens kursværdi i alt væsentligt vil bero på kurstabet på  

 det nye lån samt konverteringsomkostningerne.
Til nr. 2 Den gældende ordning, hvorefter andelsboligforeningen har pligt til at  

 stille garanti for lån i et pengeinstitut, hvis en erhverver forlanger det,  

 kan især for mindre foreninger indebære en betydelig risiko for tab for de  

 øvrige andelshavere, hvis et garanteret lån misligholdes.
 Det foreslås derfor at nedsætte garantiprocenten fra 80 pct. til 60 pct.  

 Ved ændringen mindskes foreningens risiko, samtidig med at pengeinstituttet  

 foretager en mere individuel vurdering af erhververens betalingsevne.
Det foreslås videre, at det garanterede lån skal afdrages over 15 år i  

 stedet for 10 år.
Herved opnås, at erhververen i højere grad opnår lån på  

 vilkår, som svarer til vilkårene for boliglån iøvrigt.
Ved forlængelse af  

 løbetiden nedsættes den løbende ydelse på lånet, hvilket gør  

 tilbagebetalingen lettere for andelshaveren.
For at opnå en formindskelse af foreningens risiko foreslås herudover, at  

 værdien af forbedringer i lejligheden udgår af beregningsgrundlaget.
Herved  

 undgås, at foreningen stiller garanti for en finansiering, som rækker ud over  

 det finansierede godes restlevetid, hvorved foreningen løber en risiko for  

 tab ved misligholdelse.
 Hertil kan endvidere bemærkes, at foreningen er uden indflydelse på  

 omfanget af forbedringer i lejlighederne og dermed på størrelsen af de  

 garantier, foreningen eventuelt vil blive pålagt at stille vedrørende de  

 enkelte lejligheder.
Til § 3 Forslaget til ændring af § 28, stk. 5, i realkreditloven giver mulighed  

 for, at realkreditinstitutterne mod kommunal garanti kan yde nominallån til  

 udbedring af byggeskader i private andelsboliger, der er opført med tilsagn  

 før 1. juli 1986, og hvor lånet ikke har sikkerhed inden for 80 pct. af  

 ejendommens værdi.
Størrelsen af det lån, realkreditinstitutter kan yde til  

 udbedring af byggeskader i støttede andelsboliger, afhænger således af  

 garantiens omfang, jf. den foreslåede bestemmelse i § 64 a, stk. 1, sidste  

 pkt., jf. i øvrigt bemærkningerne til lovforslagets § 1, nr. 5. Lovforslagets  

 garantiordning svarer til de garantiordninger, der forudsættes i de tilfælde,  

 hvor realkreditinstitutter efter den gældende lovgivning har adgang til at  

 yde lån ud over lånegrænsen.
 For lån til udbedring af byggeskader i andelsboliger, der er opført med  

 tilsagn efter den 30. juni 1986, er der hjemmel i realkreditlovens § 32 a til  

 at yde lån ud over lånegrænsen på 80 pct. mod kommunal garanti, jf.  

 boligbyggerilovens § 62 h, stk. 3.
Til § 4 Loven foreslås at træde i kraft den 1. april 1996.
 Bestemmelsen i boligbyggerilovens § 63, stk. 3, 1. pkt., som affattet ved  

 lovforslagets § 1, nr. 2, omkring bortfald af opsamlet bevillingskvote fra  

 tidligere år, foreslås dog at træde i kraft den 1. januar 1996. Det samme  

 foreslås for § 2, der vedrører andelsboligforeningernes garantiforpligtelse  

 samt opgørelse af formue og gæld efter en påbudt konvertering.
 Den hidtil gældende bestemmelse i § 63 a, stk. 2, i lov om boligbyggeri  

 bevarer sin gyldighed for byggeri med støttetilsagn inden udgangen af 1995.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1.
 I lov om boligbyggeri, jf. lovbekendtgørelse nr. 668 af 4. august 1995,  

 foretages følgende ændringer:
 1. § 63, stk. 2, affattes således:
 »Stk. 2. Støtte kan gives til opførelse af indtil 1.200  

 andelsboliger i finansåret 1996. Fordelingen af bevillingskvoten til  

 kommunerne foretages af boligministeren.«.
Stk. 2. Støtte kan gives til opførsel af indtil 3.000  

 andelsboliger i finansåret 1995. Fordelingen af støtten til boligerne til  

 kommunerne foretages af boligministeren.
Udnyttes bevillingskvoten i et  

 finansår ikke fuldt ud på grund af bortfald af tidligere meddelte tilsagn,  

 overføres et hertil svarende antal boliger til et følgende finansår bortset  

 fra tilsagn meddelt i 1989.
 2. § 63, stk. 3, affattes således:
 »Stk. 3. Uudnyttet bevillingskvote fra finansåret 1995 samt  

 overført bevillingskvote fra tidligere finansår bortfalder den 1. januar  

 1996. Meddeles der i finansåret 1996 ikke tilsagn til det i stk. 2 anførte  

 antal boliger, overføres et hertil svarende antal boliger til finansåret  

 1997.«.
 Stk. 3. Meddeles der i et finansår ikke tilsagn om støtte til det  

 i stk. 2 anførte antal boliger, kan indtil 10 pct. af årets kvote tillægges  

 kvoten for det følgende finansår.
 3. § 63 a, stk. 2, 1. pkt., affattes således:
 »Låntagers betaling af ydelser på indekslån sker første gang ved  

 lånets 2. termin og udgør et beløb, som svarer til 2,500 pct. af den  

 regulerede bogførte hovedstol for boliger med tilsagn efter den 31. marts  

 1996.«.
Stk. 2. Låntagers betaling af ydelser på indekslån sker første  

 gang ved lånets 2. termin og udgør et beløb, som svarer til 2,588 pct. af den  

 regulerede bogførte hovedstol for boliger med tilsagn i 1990, 2,661 pct. for  

 boliger med tilsagn i 1991, 2.734 pct. for boliger med tilsagn i 1992 og  

 2,807 pct. for boliger med tilsagn i 1993 samt tiden herefter.
Betalingen  

 reguleres 2 gange årligt pr. 1. januar og 1. juli efter samme retningslinier,  

 som gælder for regulering af afdrag på indekslån, type IS, ifølge  

 realkreditloven.
Reguleringen sker, indtil låntagers betaling svarer til de  

 samlede ydelser på lånet.
 4. Efter § 63 a indsættes som ny paragraf:
» § 63 b.
Boligministeren kan i perioden 1. april 1996 til 31.  

 marts 1997 på statskassens vegne give tilsagn om tilskud til nedbringelse af  

 boligafgiften i andelsboliger opført efter lov om boligbyggeri med tilsagn i  

 perioden 1. januar 1989 til 31. december 1995. Tilsagn kan gives indenfor en  

 samlet ramme for et årligt driftstilskud på 5 mill. kr.
Stk. 2. Tilskud kan ydes til andelsboligforeninger, hvor der er  

 konstateret så alvorlige økonomiske vanskeligheder, at disse vil kunne hindre  

 foreningens videreførsel.
En statsautoriseret ejendomsmægler afgiver  

 erklæring om, at betingelserne for tilsagn om tilskud er opfyldt.
 Stk. 3. Tilskud efter stk. 1 ydes som en løbende driftsstøtte i  

 form af andelsboligbidrag til andelsboligforeningen.
Stk. 4. Andelsboligbidraget fastsættes som et årligt beløb pr. m2  

 støtteberettiget areal i den enkelte andelsboligforening.
De første 8 år  

 efter støttetildelingen udbetales 100 pct. af det fastsatte beløb.
Fra det 9.  

 til det 12. år aftrappes andelsboligbidraget årligt med 20 pct. af det  

 oprindeligt fastsatte bidrag, således at støtteudbetalingen ophører i det 13.  

 år.
 Stk. 5. Andelsboligbidrag, der som følge af aftrapningen kommer  

 til at udgøre mindre end 500 kr. halvårligt, bortfalder helt.
Stk. 6. Andelsboligbidraget udbetales 2 gange årligt umiddelbart  

 forud for forfaldsdagen for terminerne for indeksbelåningen.
Første  

 udbetaling finder sted ved den førstkommende termin efter tilsagnsdatoen.
 Stk. 7. Boligministeren kan helt eller delvist bringe betaling af  

 andelsboligbidrag til ophør, såfremt andelsboligforeningens økonomi forbedres  

 eller ændrede forhold for byggeriet taler derfor, herunder at der indtræder  

 en stigning i handelspriserne for andelsboliger.
 Stk. 8. Andelsboligforeningen skal på forlangende give  

 boligministeren alle nødvendige oplysninger til belysning af foreningens  

 økonomiske forhold.
 Stk. 9. Boligministeren kan fastsætte nærmere regler om de i stk.  

 1-8 nævnte forhold, herunder de nærmere regler for andelsboligbidragets  

 beregning.«.
 5. Efter § 64 indsættes som ny paragraf:
» § 64 a.
Udover den i § 62 h, stk. 3, omhandlede garanti kan  

 kommunalbestyrelsen yde garanti for nominallån optaget til finansiering af  

 udgifter til udbedring af ekstraordinære byggeskader i andelsboliger opført  

 med tilsagn før 1. juli 1986. Garantien omfatter den del af lånet, der på  

 tidspunktet for lånets optagelse har pantesikkerhed ud over 80 pct. af  

 ejendommens værdi.
Garantien beregnes efter reglerne i § 51, 2. og 3. pkt.
 Stk. 2. Andelsboligforeningen skal på forlangende give  

 kommunalbestyrelsen alle nødvendige oplysninger til belysning af  

 byggeskadernes omfang og de med udbedringen heraf forbundne udgifter.«.
 6. I § 66 a, 1. pkt., indsættes efter  

 »rentebidrag«: », andelsboligbidrag«.
§ 66 a.
Opløses en andelsboligforening, hvortil staten har ydet  

 rentesikring, rentebidrag eller ydelsesstøtte, kan den ydede støtte kræves  

 helt eller delvist tilbagebtalt efter boligministerens nærmere bestemmelse.  

 Tilbagebetalingskravet påhviler de andelshavere, der er medlemmer af  

 andelsboligforeningen på tidspunktet for foreningens opløsning.
 7. I § 89 indsættes efter stk. 2 som nyt stykke:
 » Stk. 3. Administrationen af den i § 63 b omhandlede  

 tilskudsordning foretages af Kongeriget Danmarks Hypotekbank og  

 Finansforvaltning.«.
 Stk. 3-4 bliver herefter stk. 4-5.
 § 89. Den kasse- og regnskabsmæssige forvaltning af offentlig  

 støtte og statslige garantier samt den efterfølgende administration heraf  

 udføres af Kongeriget Danmarks Hypotekbank og Finansforvaltning.
Stk. 2. I det omfang kommunalbestyrelsen yder en del af den  

 offentlige støtte, kan Kongeriget Danmarks Hypotekbank og Finansforvaltning  

 foretage en samlet udbetaling af støtten til det långivende  

 realkreditinstitut.
Kommunalbestyrelsen indbetaler på opkrævning andelen af  

 den offentlige støtte til Kongeriget Danmarks Hypotekbank og  

 Finansforvaltning.
 Stk. 3. Boligministeren kan til Kongeriget Danmarks Hypotekbank og  

 Finansforvaltning helt eller delvis henlægge de beføjelser, som er tillagt  

 ministeren i henhold til denne lov.
 Stk. 4. Boligministeren kan fastsætte regler om adgangen til at  

 påklage afgørelser, der er truffet i henhold til stk. 3, herunder at  

 afgørelserne ikke skal kunne indbringes for ministeren.
 8. I § 93, stk. 1, indsættes efter nr. 5, som nyt nummer:
»6) § 63 b, stk. 9, jf. stk. 1 og 2, om afgivelse af erklæring om  

 opfyldelse af betingelserne for tilsagn, og om at tilskuddet ikke anvendes  

 efter dets formål,» Nr. 6-7 bliver herefter nr. 7-8.
 § 93. Boligministeren kan fastsætte straf af bøde for overtrædelse  

 af bestemmelser i forskrifter, der er udstedt i medfør af:
1) § 1 om regulering af bygge- og anlægsvirksomheden, 2) § 5, stk. 6, jf. stk. 1, om de almennyttige boligselskabers formål, 3) § 6 om opdeling i afdelinger og om disses økonomiske uafhængighed  

 indbyrdes og i forhold til selskabet, 4) § 12, stk. 4, jf. stk. 1, om anvendelse af midler, der er henlagt til  

 en dispositionsfond, 5) § 12, stk. 4, jf. stk. 3, og § 76, stk. 3, om anvendelse af midler, der  

 er henlagt til fornyelse af tekniske installationer, til hovedistandsættelse  

 og til afholdelse af visse istandsættelses- og vedligeholdelsesudgifter, 6) § 76, stk. 4, om føring af indtægter og udgifter over en særskilt  

 konto, og 7) § 89 a, stk. 2, om lønindeholdelse for midligholdte statslån.
 Stk. 2. For overtrædelser, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 2.
 I lov om andelsboligforeninger og andre boligfællesskaber, jf.  

 lovbekendtgørelse nr. 917 af 10. november 1994, som ændret ved § 4 i lov nr.  

 306 af 17. maj 1995, foretages følgende ændringer:
 1. § 5, stk. 8, affattes således:
» Stk. 8. Har boligministeren i henhold til § 56 a i lov om  

 boligbyggeri påbudt en omprioritering af realkreditlån, hvortil der ydes  

 rentesikring, kan en andelshaver beregne prisen for andelen i foreningens  

 formue uden hensyntagen til den forøgelse af foreningens prioritetsgæld, der  

 alene kan henføres til selve omprioriteringen.
Foreningens prioritetsgæld  

 opgøres efter stk. 4.«.
 Stk. 8. Har boligministeren i henhold til § 56 a i lov om  

 boligbyggeri påbudt en omprioritering af realkreditlån, hvortil der ydes  

 rentesikring, kan en andelshaver beregne prisen for andelen i foreningens  

 formue uden hensyntagen til forskellen mellem det nye låns pantebrevsrestgæld  

 og det gamle låns pantebrevsrestgæld, når formuen opgøres efter stk. 2, litra  

 a.
 2. § 5, stk. 12, affattes således:
» Stk. 12. Erhververen af en andel, hvortil der alene er  

 knyttet retten til en bolig, kan forlange, at foreningen yder en garanti for  

 lån i et pengeinstitut til dækning af den del af prisen, der betales for  

 andelen, bortset fra værdien af forbedringer i lejligheden.
Garantien ydes  

 til 60 pct. af den del af prisen for andelen, der overstiger 40.000 kr.
Det  

 garanterede lån skal afdrages over 15 år og forfalder ved videresalg af  

 andelen.
Udeblivelse af betaling af renter og afdrag på det garanterede lån  

 betragtes som misligholdelse med betaling af boligafgift og kan medføre  

 eksklusion og ophævelse af brugsretten til boligen.«.
Stk. 12. Erhververen af en andel, hvortil der alene er knyttet  

 retten til en bolig, kan forlange, at foreningen yder en delvis garanti for  

 lån i et pengeinstitut til dækning af den del af prisen, der betales for  

 andelen, herunder værdien af forbedringer i lejligheden.
Garantien ydes til  

 80 pct. af den del af prisen for andelen, der overstiger 40.000 kr.
Det  

 garanterede lån skal afdrages over 10 år og forfalder ved videresalg af  

 andelen.
Udeblivelse af betaling af renter og afdrag på det garanterede lån  

 betragtes som misligholdelse med betaling af boligafgift og man medføre  

 eksklusion og ophævelse af brugsretten til boligen.
§ 3 I realkreditloven, jf. lovbekendtgørelse nr. 802 af 5. oktober 1995,  

 foretages følgende ændring:
 I § 28, stk. 5, indsættes som 3. punktum:
 »Til det i § 64 a, stk. 1, i lov om boligbyggeri nævnte formål kan  

 der ydes lån ud over en lånegrænse på 80 pct. mod garanti fra  

 kommunalbestyrelsen for den del af långivningen, der ligger ud over denne  

 lånegrænse.«.
 § 28. Lån til private andelsboliger ydes efter bestemmnelserne i  

 stk. 2-5.
Stk. 2. Til opførelse, herunder af forsøgsbyggeri i henhold til §  

 65, stk. 1, i lov om boligbyggeri, kan ydes nominallån eller indekslån. type  

 IS, inden for en lånegrænse på 80 pct.
Den maksimale løbetid er 30 år for  

 nominallån og 50 år for indekslån.
 Stk. 3. (Ophævet).
 Stk. 4. Til de i § 63, stk. 1, 2. pkt., i lov om boligbyggeri  

 nævnte formål kan ydes indekslån, type IS, inden for en lånegrænse på 80 pct.  

 og med en løbetid på maksimalt 50 år.
Stk. 5. Til andre formål kan ydes nominallån inden for en  

 lånegrænse på 80 pct.
Den maksimale løbetid er 30 år.
 Stk. 6. Indekslån efter stk. 2 og 4 må alene ydes, såfremt der er  

 givet tilsagn om støtte i henhold til lov om boligbyggeri.
 § 4.
 Stk. 1. Loven træder i kraft den 1. april 1996, jf. dog stk. 2.
 Stk. 2. § 63, stk. 3, 1. pkt., i lov om boligbyggeri, som affattet  

 ved denne lovs § 1, nr. 2, og § 2 træder dog i kraft den 1. januar 1996.
 Stk. 3. Bestemmelsen i § 63 a, stk. 2, i lov om boligbyggeri  

 bevarer sin gyldighed for så vidt angår byggeri, hvortil der er givet tilsagn  

 om støtte inden udgangen af 1995.
Bilag 2 Folketingsforhandlinger vedrørende lov om boligbyggeri Folketingsåret 1982-83:
Sp. 9505, 10062, 12299, A 3973, B 2689.
 Loven ikke vedtaget.
 Sp. 12368, 12531.
 A 4519, B 2817.
 Folketingsåret 1983-84 (1. samling):
 Sp. 73, 428, 1155, 1351.
 A 89, B 31, C 53.
 Loven stadfæstet 16. november 1983.
 (Lovtidende nr. 532).
 Folketingsåret 1983-84 (2. samling):
 Sp. 3095, 3555, 6484.
 A 3513, B 567 C 559.
 Loven stadfæstet 6. juni 1984.
 (Lovtidende nr. 283).
 Folketingsåret 1984-85:
 Sp. 6290, 6876.
 A 3603.
 Loven ikke vedtaget.
 Sp. 8902, 9247, 10800, 11070.
 A 4775, B 1805, C 625.
 Loven stadfæstet 6. juni 1985.
 (Lovtidende nr. 248).
 Folketingsåret 1985-86:
 Sp. 4325, 770, 4098, 4647.
 A 837, B 323, C 141.
 Loven stadfæstet 19. december 1985.
 (Lovtidende nr. 577).
 Sp. 5959, 6618.
 A 3647.
 Loven ikke vedtaget.
 Sp. 10757, 10949, 12153, 12504.
 A 5951, 2193, C 1093.
 Loven stadfæstet 4. juni 1986.
 (Lovtidende nr. 303).
 Folketingsåret 1986-87:
 Sp. 2522, 2949, 4417, 4812.
 A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128.
 A 2345, B 1795, B 2343, C 733.
 Lovforslaget stadfæstet 10. juni 1987.
 (Lovtidende nr. 379).
 Sp. 6863, 7870, 10965, 11097.
 A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
 Folketingsåret 1987-88:
 Sp. 2210, 3211, 3914, 4236.
 A 2019, B 197, C 163.
 Loven stadfæstet 23. december 1987.
 (Lovtidende nr. 843).
 Sp. 4501, 5257, 7622, 7976.
 A 2933, B 453, C 337.
 Loven stadfæstet 23. marts 1988.
 (Lovtidende nr. 161).
 Folketingsåret 1988-89:
 Sp. 1893, 2189, 3580, 4327.
 A 2647, B 397, B 561, C 503.
 Loven stadfæstet 21. december 1988.
 (Lovtidende nr. 830).
 Sp. 1912, 2667, 7494, 7834.
 A 2685, B 791, C 639.
 Loven stadfæstet 29. marts 1989.
 (Lovtidende nr. 192).
 Folketingsåret 1989-90:
 Sp. 2851, 3198, 3458, 4051.
 A 2325, B 197, B 451, C 233.
 Loven stadfæstet 20. december 1989.
 (Lovtidende nr. 843).
 Sp. 2426, 4855, 8326, 8369.
 A 3637, B 679, C 437.
 Loven stadfæstet 25. april 1990.
 (Lovtidende nr. 248).
 Folketingsåret 1990-91:
 Sp. 829.
 A 1499.
 Folketingsåret 1990-91 (2. samling):
 Sp. 904, 1646, 4083, 4235.
 A 2017, B 295, C 255.
 Loven stadfæstet 13. april 1991.
 (Lovtidende nr. 229).
 Sp. 5080, 5362, 6818, 7179.
 A 5771, B 1439, C 819.
 Loven stadfæstet 6. juni 1991.
 (Lovtidende nr. 380).
 Folketingsåret 1991-92:
 Sp. 462, 1045, 4131, 4566.
 A 945, B 133, 371, C 177.
 Loven stadfæstet 27. december 1991.
 (Lovtidende nr. 930).
 Sp. 9307, 9623, 10046, 10304.
 A 6633, B 1495, 2227, C 1273.
 Loven stadfæstet 20. maj 1992.
 (Lovtidende nr. 380).
 Folketingsåret 1992-93:
 Sp. 3184, 3443, 3815, 4152.
 A 5777, B 373, C 367.
 Loven stadfæstet 23. december 1992.
 (Lovtidende nr. 1047).
 Sp. 3577, 4380, 6964, 7584.
 A 5879, B 925, C 903.
 Loven stadfæstet 14 april 1993.
 (Lovtidende nr. 181).
 Sp. 7017, 7561, 9027, 9363.
 A 8033, B 1377, C 1199.
 Loven stadfæstet 9. juni 1993.
 (Lovtidende nr. 347).
 Sp. 9179, 9726, 11192, 11227.
 A 10069, B 2091.
 Loven stadfæstet 30. juni 1993.
 (Lovtidende nr. 439).
 Sp. 9180, 9740, 11193, 11227.
 A 10085, B 2093.
 Loven stadfæstet 30. juni 1993.
 (Lovtidende nr. 440).
 Sp. 9182, 9759, 11198, 11228.
 A 10137, B 2103.
 Loven stadfæstet 30. juni 1993.
 (Lovtidende nr. 441).
 Folketingsåret 1993-94:
 Sp. 1263, 2050, 3475, 3744.
 A 985.
 Loven stadfæstet 22. december 1993.
 (Lovtidende nr. 1071).
 Sp. 1263, 2057, 3764, 4149.
 A 1009.
 Loven stadfæstet 22. december 1993.
 (Lovtidende nr. 1072).
 Sp. 5238, 6215, 8322, 8755.
 A 6063, B 697, 811, C 673.
 Loven stadfæstet 27. april 1994.
 (Lovtidende nr. 280).
 Sp. 6688, 7455, 8956, 9425.
 A 7141, B 817, C 741.
 Loven stadfæstet 27. april 1994.
 (Lovtidende nr. 282).
 Folketingsåret 1994-95:
 Sp. 755, 973, 2458, 2882.
 A 586, B 235, 1125, C 239.
 Loven stadfæstet 8. februar 1995.
 (Lovtidende nr. 87).
 Sp. 2536, 2872, 4698, 4961.
 A 1912, B 434, C 362.
 Loven stadfæstet 17. maj 1995.
 (Lovtidende nr. 306).
 Sp. 3646, 3942, 5957, 6062.
 A 2364, B 644, 723, C 459.
 Loven stadfæstet 14. juni 1995.
 (Lovtidende nr. 361).
 Sp. 4749, 5252, 6082, 6216.
 A 3013, B 670, C 489.
 Loven stadfæstet 14. juni 1995.
 (Lovtidende nr. 362).
Bilag 3 Folketingets forhandlinger vedrørende lov om andelsboligforeninger og andre boligfællesskaber Folketingsåret 1978-79:
 Sp. 5476, 6787, 11237, 11594.
 A 2385, B 1009, C 577.
 Loven stadfæstet 8. juni 1979.
 (Lovtidende nr. 239).
 Folketingesåret 1980-81:
 Sp. 65, 442, 1006, 1382.
 A 199, B 71, C 41.
 Loven stadfæstet 5. november 1980.
 (Lovtidende nr. 486).
 Folketingsåret 1981-82:
 Sp. 374, 674, 2905, 2959.
 A 199, B 129, C 103.
 Loven stadfæstet 17. marts 1982.
 (Lovtidende nr. 80).
 Folketingsåret 1982-83:
 Sp. 9508. 10091, 11006, 11280 (Fortryk).
 Loven stadfæstet 25. maj 1983.
 (Lovtidende nr. 194).
 Folketingsåret 1984-85:
 Sp. 5064, 5618, 9581, 9932.
 A 4037.
 Loven stadfæstet 22. maj 1985.
 (Lovtidende nr. 206).
 Folketingsåret 1989-90:
 Sp. 72, 400, 5465, 5892.
 A 429, B 527.
 Loven stadfæstet 7. marts 1990.
 (Lovtidende nr. 138).
 Folketingsåret 1991-92:
 Sp. 7635, 8114, 9768, 10299.
 A 5981, B 1315, 2217.
 Loven stadfæstet 20. maj 1992.
 (Lovtidende nr. 379).
 Sp. 9623, 10046, 10304.
 A 6633, B 1495, 2227.
 Loven stadfæstet 20. maj 1992.
 (Lovtidende nr. 380).
 Folketingsåret 1993-94:
 Sp. 1263, 2057, 3764, 4149.
 A 1009.
 Loven stadfæstet 22. december 1993.
 (Lovtidende nr. 1072).
 Sp. 8146, 8678, 10403, 10632.
 A 7557, B 1011, C 849.
 Loven stadfæstet 10. maj 1994.
 (Lovtidende nr. 335).
 Sp. 10822, 12082, 12300.
 A 8713, B 1865.
 Loven stadfæstet 1. juni 1994.
 (Lovtidende nr. 445).
 Folketingsåret 1994-95:
 Sp. 2536, 2872, 4698, 4961.
 A 1912, B 434, C 362.
 Loven stadfæstet 17. maj 1995.
 (Lovtidende nr. 306).
Bilag 4 Folketingets forhandlinger vedrørende realkreditloven Folketingsåret 1989-90:
 Sp. 386, 662, 3297, 4060.
 A 843, B 135, B 429, C 129.
 Loven stadfæstet 20. december 1989.
 (Lovtidende nr. 841).
 Sp. 1989, 2790, 8314, 8734.
 A 1795, B 665, B 772, C 461.
 Loven stadfæstet 2. maj 1990.
 (Lovtidende nr. 269).
 Sp. 95556, 9944, 10593, 11165.
 A 5705, B 1877, B 2171, C 1039.
 Loven stadfæstet 8. juni 1990.
 (Lovtidende nr. 367).
 Sp. 8856, 9011, 10202, 10798.
 A 5461, B 1423, B 1841, C 899.
 Loven stadfæstet 13. juni 1990.
 (Lovtidende nr. 417).
 Sp. 11260, 11262, 11351, 11378.
 A 5911, B 2277, C 1057.
 Loven stadfæstet 20. august 1990.
 (Lovtidende nr. 584).
Folketingsåret 1990-91 (2. samling) Sp. 37, 72, 130, 155.
 A 7, B 25, B 337, C 1.
 Loven stadfæstet 28. december 1990.
 (Lovtidende nr. 900).
 Sp. 199, 874, 4235, 4509.
 A 891, B 329, B 337, C 267.
 Loven stadfæstet 24. april 1991.
 (Lovtidende nr. 254).
 Sp. 6069, 6393, 6785, 7234.
 A 6403, B 1461, B 1677, C 869.
 Loven stadfæstet 6. juni 1991.
 (Lovtidende nr. 377).
Folketingsåret 1991-92 Sp. 779, 1408, 4271, 4568.
 A 1279, B 233, C 185.
 Loven stadfæstet 27. december 1991.
 (Lovtidende nr. 932).
Folketingsåret 1992-93 Sp. 822, 1203 4028, 4353.
 A 2007, B 5559, B 643, C 571.
 Loven stadfæstet 23. december 1992.
 (Lovtidende nr. 1042).
 Sp. 7015, 7693, 8487, 9008.
 A 891, B 329, B 337, C 267.
 Loven stadfæstet 6. maj 1993.
 (Lovtidende nr. 253).
 Sp. 7017, 7554, 8627, 9018.
 A 8023, B 1175, C 1151.
 Loven stadfæstet 6. maj 1993.
 (Lovtidende nr. 255).
 Sp. 9180, 9740, 11193, 11227.
 A 10085, B 2093, C 1509.
 Loven stadfæstet 30. juni 1993.
 (Lovtidende nr. 440).
 Sp. 9182, 9759, 11198, 11228.
 A 10137, B 2103, C 1509.
 Loven stadfæstet 30. juni 1993.
 (Lovtidende nr. 441).
Folketingsåret 1993-94 Sp. 2820, 3592, 8322, 8440.
 A, B, C.
 Loven stadfæstet 27. april 1994.
 (Lovtidende nr. 279).
Folketingsåret 1994-95 Sp. 4708, 6081, 6215.
 Loven stadfæstet 6. juni 1995.
 (Lovtidende nr. 353).
 Sp. 4776, 6081, 6215.
 Loven stadfæstet 6. juni 1995.
 (Lovtidende nr. 354).
 Sp. 5544, 6082, 6216.
 Loven stadfæstet 14. juni 1995.
 (Lovtidende nr. 363).
Efter 2. behandling den 27. februar 1996 § 1 I lov om boligbyggeri, jf. lovbekendtgørelse nr. 668 af 4. august 1995,  

 foretages følgende ændringer:
 1. I § 62 h, stk. 1, indsættes efter »støtte«:  

 »i medfør af § 62 d, stk. 1,».
 2. I § 62 h, stk. 3, udgår »indekslånet« og  

 »lånets«, og i stedet indsættes: »indekslånene« og  

 »lånenes«.
 3. § 62 h, stk. 4, ophæves.
 4. § 63, stk. 2, affattes således:
»Stk. 2. Støtte kan gives til opførelse af indtil 1.200  

 andelsboliger i finansåret 1996. Fordelingen af bevillingskvoten til  

 kommunerne foretages af boligministeren.« 5. § 63, stk. 3, affattes således:
»Stk. 3. Uudnyttet bevillingskvote fra finansåret 1995 samt  

 overført bevillingskvote fra tidligere finansår bortfalder.
Meddeles der i  

 finansåret 1996 ikke tilsagn til det i stk. 2 anførte antal boliger,  

 overføres et hertil svarende antal boliger til finansåret 1997.« 6. § 63 a, stk. 2, 1. pkt., affattes således:
»Låntagers betaling af ydelser på indekslån sker første gang ved  

 lånets 2. termin og udgør et beløb, som svarer til 2,500 pct. af den  

 regulerede bogførte hovedstol for boliger med tilsagn efter den 31. marts  

 1996.« 7. Efter § 63 a indsættes som ny paragraf:
»§ 63 b.
Boligministeren kan i perioden 1. april 1996 til 31.  

 marts 1997 på statskassens vegne give tilsagn om tilskud til nedbringelse af  

 boligafgiften i andelsboliger opført efter lov om boligbyggeri med tilsagn i  

 perioden 1. januar 1989 til 31. december 1995. Tilsagn kan gives inden for en  

 samlet ramme for et årligt driftstilskud på 5 mio. kr.
Stk. 2. Tilskud kan ydes til andelsboligforeninger, hvor der er  

 konstateret så alvorlige økonomiske vanskeligheder, at disse vil kunne hindre  

 foreningens videreførelse.
En ejendomsformidler efter lov om omsætning af  

 fast ejendom afgiver erklæring om, at betingelserne for tilsagn om tilskud er  

 opfyldt.
 Stk. 3. Tilskud efter stk. 1 ydes som en løbende driftsstøtte i  

 form af andelsboligbidrag til andelsboligforeningen.
Stk. 4. Andelsboligbidraget fastsættes som et årligt beløb pr. m2  

 støtteberettiget areal i den enkelte andelsboligforening.
De første 8 år  

 efter støttetildelingen udbetales 100 pct. af det fastsatte beløb.
Fra det 9.  

 til det 12. år aftrappes andelsboligbidraget årligt med 20 pct. af det  

 oprindeligt fastsatte bidrag, og således at støtteudbetalingen ophører i det  

 13. år.
 Stk. 5. Andelsboligbidrag, der som følge af aftrapningen kommer  

 til at udgøre mindre end 500 kr. halvårligt, bortfalder helt.
Stk. 6. Andelsboligbidraget udbetales 2 gange årligt umiddelbart  

 forud for forfaldsdagen for terminerne for indeksbelåningen.
Første  

 udbetaling finder sted ved den førstkommende termin efter tilsagnsdatoen.
 Stk. 7. Boligministeren kan helt eller delvis bringe betaling af  

 andelsboligbidrag til ophør, såfremt andelsboligforeningens økonomi forbedres  

 eller ændrede forhold for byggeriet taler derfor, herunder at der indtræder  

 en stigning i handelspriserne for andelsboliger.
 Stk. 8. Andelsboligforeningen skal på forlangende give  

 boligministeren alle nødvendige oplysninger til belysning af foreningens  

 økonomiske forhold.
Stk. 9. Boligministeren kan fastsætte nærmere regler om de i stk.  

 1-8 nævnte forhold, herunder de nærmere regler for andelsboligbidragets  

 beregning.« 8. Efter § 64 indsættes som ny paragraf:
»§ 64 a.
Kommunalbestyrelsen kan yde garanti for nominallån  

 optaget til finansiering af udgifter til 1) opretningsarbejder i andelsboligforeninger, hvortil der er meddelt  

 tilsagn om offentlig støtte efter den 30. juni 1986, 2) udbedring af byggeskader i andelsboligforeninger, hvortil der er  

 meddelt tilsagn om offentlig støtte før den 1. juli 1986, og 3) ekstraordinære renoveringsarbejder i andelsboligforeninger opført med  

 offentlig støtte efter denne lov eller tidligere boligbyggerilove.
Garantien omfatter den del af lånet, der på tidspunktet for lånets  

 optagelse har pantesikkerhed ud over 80 pct. af ejendommens værdi.
Garantien  

 beregnes efter reglerne i § 51, 2. og 3. pkt.
Stk. 2. Andelsboligforeningen skal på forlangende give  

 kommunalbestyrelsen alle nødvendige oplysninger til belysning af  

 byggeskadernes omfang og de med udbedringen heraf forbundne udgifter.« 9. I § 66 a, 1. pkt., indsættes efter  

 »rentebidrag«: », andelsboligbidrag«.
 10. I § 89 indsættes efter stk. 2 som nyt stykke:
»Stk. 3. Administrationen af den i § 63 b omhandlede  

 tilskudsordning foretages af Kongeriget Danmarks Hypotekbank og  

 Finansforvaltning.« Stk. 3 og 4 bliver herefter stk. 4 og 5.
 11. I § 93, stk. 1, indsættes efter nr. 5 som nyt nummer:
 »6) § 63 b, stk. 9, jf. stk. 1 og 2, om afgivelse af erklæring om  

 opfyldelse af betingelserne for tilsagn og om, at tilskuddet ikke anvendes  

 efter dets formål,».
 Nr. 6 og 7 bliver herefter nr. 7 og 8.
§ 2 I lov om andelsboligforeninger og andre boligfællesskaber, jf.  

 lovbekendtgørelse nr. 917 af 10. november 1994, som ændret ved § 4 i lov nr.  

 306 af 17. maj 1995, foretages følgende ændringer:
 1. § 5, stk. 8, affattes således:
»Stk. 8. Har boligministeren i henhold til § 56 a i lov om  

 boligbyggeri påbudt en omprioritering af realkreditlån, hvortil der ydes  

 rentesikring, kan en andelshaver beregne prisen for andelen i foreningens  

 formue uden hensyntagen til den forøgelse af foreningens prioritetsgæld, der  

 alene kan henføres til selve omprioriteringen.
Foreningens prioritetsgæld  

 opgøres efter stk. 4.« 2. § 5, stk. 12, affattes således:
»Stk. 12. Erhververen af en andel, hvortil der alene er  

 knyttet retten til en bolig, kan forlange, at foreningen yder en garanti for  

 lån i et pengeinstitut til delvis dækning af den del af prisen, der betales  

 for andelen i foreningens formue.
Garantien ydes til 60 pct. af den del af  

 prisen for andelen i foreningens formue, der overstiger 40.000 kr.
Det  

 garanterede lån skal afdrages over 15 år og forfalder ved videresalg af  

 andelen.
Udeblivelse af betaling af renter og afdrag på det garanterede lån  

 betragtes som misligholdelse med betaling af boligafgift og kan medføre  

 eksklusion og ophævelse af brugsretten til boligen.« § 3 I realkreditloven, jf. lovbekendtgørelse nr. 802 af 5. oktober 1995,  

 foretages følgende ændring:
 1.  I § 28, stk. 5, indsættes som 3. pkt.:
»Til det i § 64 a, stk. 1, i lov om boligbyggeri nævnte formål kan  

 der ydes lån ud over en lånegrænse på 80 pct. mod garanti fra  

 kommunalbestyrelsen for den del af långivningen, der ligger ud over denne  

 lånegrænse.« § 4 Stk. 1. Loven træder i kraft den 1. april 1996, jf. dog stk. 2.
 Stk. 2. § 63, stk. 3, 1. pkt., i lov om boligbyggeri, som affattet  

 ved denne lovs § 1, nr. 5, og § 2 træder dog i kraft dagen efter  

 bekendtgørelsen i Lovtidende.
 Stk. 3. Bestemmelsen i § 63 a, stk. 2, i lov om boligbyggeri som  

 affattet ved lovbekendtgørelse nr. 668 af 4. august 1995 bevarer sin  

 gyldighed, for så vidt angår byggeri, hvortil der er givet tilsagn om støtte  

 inden udgangen af 1995.
