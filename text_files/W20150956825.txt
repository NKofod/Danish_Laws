Ligestillingsnævnets afgørelse J.nr.
E. 2.2.0041 Det var i strid med ligestillingsloven og ligebehandlingsloven, at et amt ikke tilbød edb-undervisning for mænd på samme vilkår, som man tilbød for kvinder. ¬¬Klager klagede over Fyns Amts tilbud om en åben datastue for kvinder, da der ikke blev stillet lignende tilbud om edb-undervisning til mænd til rådighed i amtet.
Indklagede har erkendt, at det var korrekt, at der i amtet ikke fandtes tilbud til mænd på samme vilkår, som der fandtes i den åbne datastue for kvinder.
Da indklagede ikke har søgt dispensation hos vedkommende ressortminister, jf. ligebehandlingslovens § 13, til at udbyde kurser, der udelukkende er forbeholdt kvinder, fandt nævnet, at indklagede havde overtrådt ligestillingslovens § 2 og ligebehandlingslovens § 3, stk. 2.
