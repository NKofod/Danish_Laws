 Direktoratet traf afgørelser om, at medlemmet var selvforskyldt  

 ledig, idet hun ikke havde en gyldig grund til arbejdsophøret, hvorfor  

 hun heller ikke opfyldte betingelserne for dispensation fra kravet om  

 tilmelding til AF 4 uger før afrejsen, og derfor ikke var berettiget  

 til en attest E 303.
 Ankenævnet ændrede direktoratets afgørelser.  

 Ankenævnet fandt, at medlemmet havde en gyldig grund til  

 arbejdsophøret i og med dette var sket i forbindelse med, at hun  

 ønskede at flytte med sin ægtefælle: Ankenævnet  

 fandt, at der var den fornødne sammenhæng mellem  

 ægtefællens flytning og overtagelse af varigt arbejde og  

 medlemmets arbejdsophør og flytning.
 Ankenævnet lagde vægt på, at årsagen til, at  

 medlemmet først flyttede i maj 1998, var, at ægtefællens  

 arbejde først udviklede sig til et fast ansættelsesforhold i  

 marts 1998.
Dispensation, attest E 303,  

 ægtefælleflytning Direktoratet modtog den 21. april 1998 en ansøgning fra medlemmet  

 om en attest E 303 til brug for bevarelsen af hendes danske dagpenge under  

 arbejdssøgning i Frankrig.
Hun ønskede at rejse den 31. maj  

 1998. Ved sin ansøgning anmodede medlemmet samtidig om dispensation  

 fra kravet om at stå tilmeldt Arbejdsformidlingen som ledig og  

 arbejdssøgende i mindst 4 uger inden afrejsen.
 Direktoratet anmodede ved brev af 23. april 1998 medlemmet om at fremsende  

 dokumentation for hendes ægtefælles ansættelse i Frankrig -  

 herunder oplysninger om fra hvilken dato stillingen blev påbegyndt.
Medlemmets ægtefælle anførte i telefax af 27. april  

 1998, at han havde arbejdet i virksomheden siden maj 1997. Der fandtes ingen  

 formel ansættelseskontrakt.
Efter det oplyste skulle ansættelsen  

 oprindelig have været af 8-10 måneders varighed.
Medlemmet oplyste på annsøgningen, at hun havde opsagt sin  

 stilling i en af kommunens daginstitutioner til fratræden pr. 31. maj  

 1998 for at følge sin ægtefælle.
Afrejsetidspunktet blev  

 ligeledes angivet til den 31. maj 1998. Dette var begrundelsen for  

 ønsket om dispensation.
 I ansøgningen var det endvidere oplyst, at medlemmet selv havde  

 opsagt stillingen med begrundelsen " Ægtefælles arbejde i  

 Frankrig".
Af bilagene til ansøgningen havde ægtefællens  

 arbejdsgiver bekræftet, at Medlemmets ægtefælle var ansat i  

 virksomhedens hovedkontor i Frankrig.
Erklæringen var dateret den 2.  

 april 1998.
 Tilsvarende havde medlemmets ægtefælle anført, at  

 stillingen nu havde udviklet sig til varigt arbejde.
 Hendes ægtefælle havde suppleret oplysningerne med, at det  

 ikke ville have tjent noget formål, hvis medlemmet var flyttet til  

 Frankrig fra begyndelsen, idet ægtefællen havde været  

 på rejse i forretningsmæssigt øjemed i mere end halvdelen  

 af tiden.
 Medlemmet havde siden - ved brev af 18. juli 1998 - kommenteret  

 direktoratets indberetning i sagen af 26. juni 1998.
Hun havde blandt andet anført, at hendes ægtefælles  

 nuværende arbejde blev til et varigt ansættelsesforhold i marts  

 1998, og at det var den direkte årsag til hendes opsigelse.
I perioden  

 frem til den 31. maj skulle hun således afvikle praktiske  

 gøremål med afhændelse af bil og bolig samt flytning i  

 øvrigt.
 Medlemmet fremførte endvidere, at hun ikke så noget  

 formål med at følge sin ægtefælle til Frankrig,  

 førend hun var sikker på, at han havde varig ansættelse.
I brev af 23. juli 1998 svarede kassen på direktoratets  

 indberetning.
Kassen anså medlemmet for at have en gyldig grund til at  

 bringe ansættelsesforholdet ved kommunen til ophør.
 Kassen havde derved ikke fundet anledning til at træffe  

 afgørelse i sagen.
 Direktoratet traf afgørelse den 12. august 1998. Direktoratet  

 anså medlemmet for at være selvforskyldt ledig, idet hun opsagde  

 sit job ved kommune uden en gyldig grund.
 Hun blev derfor pålagt 5 ugers effektiv karantæne fra den 1.  

 juni 1998.
 Endvidere var hun ikke berettiget til at modtage dagpenge i perioden fra  

 sit arbejdsophør frem til sin udrejse.
 Direktoratet henviste til § 14, § 21, stk. 1, § 23, stk. 1, nr. 12, § 25  

 og § 28, stk. 1, i direktoratets dagældende bekendtgørelse nr.  

 667 af 10. juli 1996 om rådighed og selvforskyldt ledighed samt  

 vejledningen hertil.
 Det var direktoratets vurdering, at medlemmet måtte anses for  

 selvforskyldt ledig som følge af sin opsigelse af  

 ansættelsesforholdet ved kommunen.
 Ved vurderingen heraf havde direktoratet lagt vægt på, at  

 medlemmet ikke havde en gyldig grund til at bringe ansættelsesforholdet  

 til ophør ved opsigelsen.
 Medlemmet havde på ledighedserklæringen anført, at hun  

 selv opsagde stillingen, og at hun som årsag anførte  

 "Ægtefælles arbejde i Frankrig". Hun havde ved sit brev af 18.  

 september 1998 kommenteret direktoratets indberetning, idet hun fortsat var  

 af den opfattelse, at hun opfyldte betingelserne for anvendelse af den  

 gyldige grund "ægtefælleflytning".
 Direktoratet bemærkede, at den gyldige grund  

 "ægtefælleflytning" - som nævnt i  

 rådighedsbekendtgørelsens § 23, stk. 1, nr. 12 - forudsatte, at  

 der var såvel årsagssammenhæng som en tidsmæssig  

 sammenhæng mellem ægtefællens flytning og det aktuelle  

 ophør.
 Direktoratet havde lagt vægt på, at medlemmets  

 ægtefælle påbegyndte arbejde i og flyttede til Frankrig i  

 maj måned 1997. Direktoratet havde endvidere lagt vægt på,  

 at medlemmet først var ophørt med arbejdet pr. 31. maj 1998.  

 Det var i den forbindelse oplyst, at hendes ægtefælle oprindeligt  

 fik midlertidig ansættelse i 8-10 måneder, men at  

 ansættelsen udviklede sig til et varigt arbejde, og at det ikke ville  

 have tjent noget formål at medlemmet flyttede, idet hendes  

 ægtefælle var på forretningsrejse mere end halvdelen af  

 tiden.
 Det var derfor direktoratets opfattelse, at hun havde bragt sit  

 ansættelsesforhold til ophør uden en gyldig grund.
 Dette indebar, at hun blev anset for at være selvforskyldt  

 ledig.
Direktoratet bemærkede endvidere, at virkningen af at opsige sit  

 ansættelsesforhold med den begrundelse - at man flyttede fordi ens  

 ægtefælle overtog varigt arbejde eksempelvis i udlandet - var, at  

 en såkaldt mellemperiode indtrådte.
Det fulgte af  

 rådighedsbekendtgørelsens § 14, stk. 2, jf. stk. 1 g).
 Det indebar, at medlemmet ikke kunne få dagpenge fra ledighedens  

 indtræden og frem til det tidspunkt, hvor hun flyttede.
 Kassen klagede i brev af 25. september på vegne af medlemmet over  

 direktoratets afgørelse af 12. august 1998.
 Kassen anførte, at baggrunden for medlemmets opsigelse den 31. maj  

 1998 var, at hun ønskede at følge med sin  

 ægtefælle, som fra maj 1997 havde boet og arbejdet i  

 Frankrig.
Ægtefællens franske arbejdsgiver havde bekræftet, at  

 ægtefællen var ansat i virksomheden.
Arbejdsgiveren havde ikke  

 udtalt sig om omfanget af ansættelsen, samt fra hvilken dato denne  

 fandt sted.
Det var kassens opfattelse, at direktoratet ikke automatisk kunne  

 lægge til grund, at stillingen ikke var af varig karakter, da  

 arbejdsgiveren ikke havde afkræftet, at der var tale om en midlertidig  

 ansættelse.
Kassen bemærkede i den forbindelse, at varigt arbejde  

 normalt defineres som "arbejde i Danmark eller udlandet, der forventedes at  

 blive af mere end 5 ugers varighed". Dette var opfyldt i denne sag.
 Baggrunden for, at medlemmet først fulgte efter den 31. maj 1998,  

 skyldtes, at hendes ægtefælle de første 10 måneder  

 af ansættelsen i Frankrig var på forretningsrejse mere end  

 halvdelen af tiden.
 Det var således kassens opfattelse, at medlemmet havde haft en  

 fyldestgørende grund til at opsige sit arbejde til fratrædelse  

 den 31. maj 1998.
 Direktoratet fandt ved oversendelsen af sagen til ankenævnet den 29.  

 september 1998 ikke grundlag for at ændre afgørelsen af 27.  

 august 1998.
 Direktoratet bemærkede, at det fremgik af  

 rådighedsbekendtgørelsens § 23, stk. 1, nr. 12, at et medlem  

 kunne opsige arbejdet senest 2 år efter en flytning, der skyldtes, at  

 ægtefællen eller samleveren overtog varigt arbejde, begyndte  

 længevarende uddannelse eller begyndte eller flyttede selvstændig  

 virksomhed uden for det hidtidige hjemsted.
 Bestemmelsen betød, at medlemmet kunne opsige sit arbejde med en  

 fyldestgørende grund senest 2 år efter sin egen - ikke  

 ægtefællens/samleverens - flytning.
 Ankenævnet ændrede Direktoratet for  

 Arbejdsløshedsforsikringens afgørelse.
