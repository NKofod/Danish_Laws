Revisor henviste til  

  

 SKM2003.360.LR  

  

 , hvor der  

 blev givet dispensation for en fristoverskridelse på 3 dage.
Revisor henviste  

 til, at fristoverskridelsen i denne sag også var kort.
 Ligningsrådet meddelte efter en  

 konkret vurdering af sagen afslag, bl.a. fordi der i denne sag, i modsætning  

 til  

  

 SKM2003.360.LR  

  

 ,  

 ikke var tvivl om, at indsendelse af selvangivelse var foretaget for sent og  

 den sene modtagelse hos den skatteansættende myndighed kunne derfor ikke  

 henregnes  

 til en træg postbesørgelse.
For sent indgivet selvangivelse  dispensation for nægtet sambeskatning Ved skrivelse af  

 30. juni 2003, blev der anmodet om tilladelse til sambeskatning mellem X A/S  

 og  

 dettes datterselskab Y ApS.
Den skatteansættende myndighed modtog anmodningen  

 om sambeskatning den 1. juli 2003.
 Den 7. juli 2003  

 modtog den skatteansættende myndighed selvangivelser for ovennævnte  

 selskaber.  

 Selvangivelsesblanketterne var underskrevet og dateret den 4. juli  

 2003.
 Anmodningen og  

 selvangivelserne skulle senest være modtaget af den skatteansættende  

 myndighed  

 den 1. juli 2003, for at de havde været anset for rettidige.
 På denne baggrund  

 meddelte den skatteansættende myndighed, at anmodningen om sambeskatning ikke  

 kunne imødekommes.
Ved brev af 29.  

 oktober 2003 påklagede revisor på vegne af selskabet den skatteansættende  

 myndigheds  

 afgørelse.
Revisor anførte, at anmodningen om sambeskatning var dateret den  

 30.  

 juni 2003 (mandag i uge 27), mens selvangivelserne først blev indsendt den 4.  

 juli 2003 (fredag i uge 27) og derfor først blev modtaget den 7. juli 2003  

 (mandag i uge 28).
Revisoren nævnte,  

 at sidste frist for indsendelse af selvangivelserne var tirsdag den 1. juli  

 2003. Indsendelsen skete således 3 dage for sent.
Når selvangivelserne ikke  

 blev overbragt om fredagen - men derimod fremsendt med posten - skyldtes det,  

 at den skatteansættende myndighed lukker for ekspedition kl. 12.00 om  

 fredagen  

 og derfor var lukket, da selvangivelserne var klar.
 Revisor bemærkede  

 yderligere, at der ikke var søgt om udsættelse af fristen for rettidig  

 indgivelse af selvangivelserne.
Om årsagen til  

 fristoverskridelsen blev det oplyst, at den af Y ApS drevne virksomhed bestod  

 i  

 at eje en anpart på 95 % af et kommanditselskab, hvilket selskab drives og  

 administreres af Z A/S.
På grund af uoverensstemmelser mellem administratoren  

 og hovedanpartshaveren, havde administratoren tilbageholdt regnskabsmateriale  

 med den konsekvens, at regnskabsmaterialet først kunne færdiggøres i sidste  

 øjeblik.
I stedet for at indgive en foreløbig selvangivelse med en anslået  

 resultatandel valgte man derfor, at udskyde færdiggørelsen af selvangivelsen  

 til  

 regnskabet forelå.
Revisor bemærkede  

 på den baggrund, at man ud fra en konkret vurdering af sagen, herunder især  

 den  

 korte fristoverskridelse, burde kunne meddele dispensation fra fristen for  

 rettidig indsendelse af selvangivelse og anmodning om sambeskatning jf.  

 TSS-cirkulære  

  

 2003-40  

.  

 Der blev henvist til  

  

 SKM2003.360.LR  

  

 ,  

 hvor der blev givet dispensation for en fristoverskridelse på 3 dage.
Revisor  

 henviste til, at fristoverskridelsen i dette tilfælde også var 3 dage og at  

 den  

 i virkeligheden var til skattemyndighedernes fordel - fordi man afventede  

 færdiggørelsen af regnskabet i stedet for at indsende en selvangivelse med et  

 anslået resultat.
Den  

 skatteansættende myndighed fandt ikke på baggrund af de foreliggende  

 oplysninger grundlag for at dispensere fra indsendelsesfristen.
Indsendelse  

 den  4. juli 2003 må anses som værende for sen, hvorfor cirkulærets  

 betingelse 1.4 ikke var opfyldt.
 Told- og  

 Skattestyrelsen fandt, at fristen for rettidig selvangivelse udløb den 30.  

 juni  

 2003. Anmodningen om sambeskatning ville efter styrelsens opfattelse havde  

 været indgivet rettidigt, hvis den skatteansættende myndighed havde modtaget  

 selvangivelserne den 1. juli 2003. I denne sag var selvangivelserne indsendt  

 den 4. juli 2003 og modtaget hos den skatteansættende myndighed 7. juli 2003.  

 Selvangivelserne var dermed ikke indsendt rettidigt.
Told- og  

 Skattestyrelsen fandt at den aktuelle sag ikke kunne sammenlignes med SKM  

 2003.360 LR ved en sammenligning af fristoverskridelsens længde, da det af  

 revisor i  

  

 SKM2003.360.LR  

  

 blev anført, at indsendelse af selvangivelse vedlagt anmodning om  

 sambeskatning  

 var sket rettidigt.
I denne sag var der ikke tvivl om, at indsendelse af  

 selvangivelse var sket for sent, og derfor kunne en forsinket modtagelse af  

 selvangivelserne ikke henregnes til en træg postbesørgelse.
Revisor bemærkede,  

 at det ikke efter Ligningsrådets referat i SKM 2003.360 LR kunne lægges til  

 grund, at det var af afgørende betydning, at sambeskatningsanmodningen var  

 dateret rettidigt.
Told- og Skattestyrelsen var ikke enig heri, da man var af  

 den klare opfattelse, at afgørelsen primært var motiveret af, at det ikke  

 kunne  

 udelukkes, at forsinkelsen skyldtes en træg postbesørgelse.
 Styrelsen fandt  

 det godtgjort, at det skyldtes det manglende bidrag fra kommanditselskabet,  

 at  

 selvangivelse først blev indsendt den 4. juli 2003.
 Styrelsen fandt  

 imidlertid ikke, at der på det grundlag burde gives dispensation for for sen  

 anmodning om sambeskatning, da det fortsat ikke var godtgjort, at det ikke  

 havde været muligt at indhente oplysningerne fra kommanditselskabet  

 tidligere.  

 Det måtte derfor tilskrives uhensigtsmæssig arbejdstilrettelæggelse, at der  

 samlet set ikke var foretaget rettidig anmodning om sambeskatning.
Der forelå  

 mulighed for at anmode om udsættelse af selvangivelsesfristen med henvisning  

 til, at særlige omstændigheder besværliggjorde overholdelse af fristen.
Hvis  

 revisor anså de forsinkede regnskaber for et forhold, der burde berettige til  

 udsættelse af fristen for indgivelse af selvangivelse, burde denne mulighed  

 være forsøgt udnyttet.
Der var imidlertid ikke gjort forsøg herpå.
Det var  

 derfor styrelsens opfattelse, at det manglende forsøg på at opnå henstand  

 yderligere talte for, at der ikke burde gives dispensation.
Alt i alt fandt  

 styrelsen ikke, at anmodningen om sambeskatning samlet set var indgivet  

 rettidigt.
Styrelsen fandt det samtidig ikke godtgjort, at det ikke havde  

 været  

 muligt at fremskaffe kommanditselskabets regnskabsmateriale betids.  

 Overskridelse af fristen for indsendelse af selvangivelse måtte følgelig  

 henregnes til en uhensigtsmæssig arbejdstilrettelæggelse.
Herudover var der  

 ikke  

 er gjort bestræbelser på at opnå udsættelse med hensyn til rettidig  

 indsendelse  

 af selvangivelse.  På den baggrund blev det indstillet, at Ligningsrådet  

 med de ovenfor anførte bemærkninger tilsluttede sig at meddele afslag på  

 tilladelse til sambeskatning.
 Ligningsrådet  

  

 tiltrådte Told-  

 og Skattestyrelsens indstilling.
