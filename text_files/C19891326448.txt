STATENS HERKOMSTKONTROL MED SKOVFRØ OG -PLANTER JOURNAL NR. 95 SKOVBRYNET 16 - DK-2800 LYNGBY DEN 23.05.1989 TELEFON: 02 93 13 15 GIRO: 7 00 77 44 Skovfrøavlere, som har egen salgsplanteskole Eget avlet frø til egen salgsplanteskole.
Anmeldelse til  

 Herkomstkontrollen, certificering, indsendelse af halvårlige  

 listeoplysninger, betaling af gebyr.
 Under henvisning til Landbrugsministeriets bekendtgørelse nr. 150 af 31.  

 marts 1981 om handel med forstligt formeringsmateriale samt ny bekendtgørelse  

 af 3. maj 1989 om betaling af gebyr for kontrol med forstligt  

 formeringsmateriele, og under henvisning til generelle regler for indsamling  

 af skovfrø under frøavlerens kontrol i kårede frøavlsbevoksninger og frøhaver  

 samt for salg af dette frø, samt til Herkomstkontrollens skrivelse af  

 23.05.1989 om halvårlige indberetninger om frøsalg/frøforbrug m.v., jorunal  

 nr. 93, fastsættes følgende regler:
1. Skovfrøavlere, som har egen salgsplanteskole,  

 anmelder al høst af frø i egne, forstligt kårede frøavlsbevoksninger til  

 stamcertificering i Herkomstkontrollen, uanset om frøet påtænkes solgt til  

 anden side, eller om det påtænkes udsået i egen salgsplanteskole.
Også det  

 frø, som udsåes i egen salgsplanteskole, skal derfor være omfattet af et  

stamcertifikat,   uanset om de deraf producerede planter senere  

 anvendes helt eller delvist på egen ejendom, eller om planterne senere sælges  

 til anden side.
2. Ved salg af det i pkt. 1 nævnte frø til anden side  

 eller ved udsåning i egen salgsplanteksole skal der udstedes gult A-bevis for  

 pågældende parti.
Ved salg af frøet samt ved udsåning af frøet i egen  

 salgsplanteskole med uspecificerede formål, dvs. i alle andre tilfælde end  

 omtalt under pkt. 3, udstedes de  gule A-beviser  efter sædvanlige  

 retningslinjer, og fakturabeløbene, som anføres for de pågældende partier på  

 de halvårlige indberetninger om frøsalg/frøforbrug m.v., kalkuleres efter  

 sædvanlige forretningsmæssige principper.
3. Ved udsåning af det i pkt. 12 nævnte frø i egen  

 salgsplanteskole med det specificerede formål udelukkende at producere  

 planter til anvendelse på egen ejendom udstedes der gule A-beviser med  

 påskriften i øverste højre hjørne:  »Planter udelukkende til egen  

 skov«,  jvf. bilag 1. På de halvårlige indberetning om  

 frøsalg/frøforbrug m.v. for pågældende partier anføres fakturabeløbet 0 kr.  

 Efterhånden som planterne produceres og udleveres, skrives den aftagende  

skovparts navn  i kolonnnen »Sted eller køber« under  

 »Kontrolblad for planteskoler«, foruden dato, faktura nr.,  

 plantealder og møngdeoplysninger.
Alle planter, som produceres på sådanne  

 gule A-beviser, forudsættes benyttet til det specificerede formål.
4. Såfremt planterne, der produceres med det i pkt. 3  

 specificerede formål, alligevel senere helt eller delvist sælges til anden  

 side, skal der erlægges frøgebyr for hele frøpartiet, som hører til  

 pågældende gule A-bevis.
Frøgebyret opkræves i så fald af Herkomstkontrollen  

 efter anmeldelse, senest når det udskrevne herkomstbevis indsendes dertil.
I  

 sådanne tilfælde betragtes udstedelsesdatoen for det gule A-bevis som  

 forfaldsdag, og der betales ud over frøgebyret en rente svarende til  

 procentsatsen ifølge ovennævnte bekendtgørelse om gebyr, §3.
 Ovenstående regler træder i kraft straks.
p.
H. v.
Søren Fl.
Madsen Bilag 1: Gult A-bevis med påskriften.
