Kundgørelse om disciplinærsagers  

 behandling En vejledning til kundgørelsen findes i  

 personalehåndbogen.
1.  INDLEDNING 1.1 Justitsministeriets cirkulæreskrivelse af 18. juni 1973 bestemmer,  

 at "...disciplinærsager angående politiets (tjenestemandsansatte)  

 kontorpersonale og polititjenestemænd henlægges til  

 Rigspolitichefen.
Mindre disciplinære forseelser kan dog afgøres  

 af Politidirektøren/Politimesteren med advarsel eller  

 irettesættelse i tilfælde, hvor der ikke har været afholdt  

 tjenstligt forhør.
Bemyndigelsen til Rigspolitichefen omfatter ikke forseelser, der  

 skønnes at burde medføre afskedigelse..." 1.2 Denne kundgørelse finder direkte anvendelse for behandlingen af  

 disciplinærsager mod tjenestemandsansat personale i politiet.
 Punkterne 2.1 og 3.9 omhandler imidlertid situationer, uden for det  

 egentlige disciplinære system.
 Tjenestemænd på prøve er særlig omtalt under  

 punkt 3.5.
 Tjenestemænd stationeret hos Rigspolitichefen er særlig omtalt  

 under punkt 3.6.
 Overenskomstansat personale er omtalt under punkt 3.4.
Personale, der gør tjeneste i anklagemyndigheden, er omtalt under  

 punkt. 3.7 Juridisk personale er omtalt under punkt 3.8.
1.3 Politidirektøren/Politimesteren kan sædvanligvis  

 afgøre disciplinærsagen, Rigspolitichefen afgør andre disciplinærsager.
 Afsked som disciplinær sanktion kan dog kun foretages af  

 Justitsministeren (TL § 26, stk.2).
1.4 Disciplinærsager skal altid behandles med størst mulig  

 hurtighed.
2. SAGSBEHANDLING I ALMINDELIGHED 2.1Oplysningspligt,  

 sandhedspligt og vejledningspligt før der er truffet afgørel-  

 se om, hvorvidt disciplinær forfølgning skal  

 indledes.
2.1.1 En tjenestemand har som udgangspunkt pligt til over for ledelsen at  

 fremkomme med oplysninger om forhold vedrørende tjenesten.
(Tjenestemanden har som udgangspunkt oplysningspligt og sandhedspligt) 2.1.1.1 En tjenestemand har dog alligevel ikke pligt til at fremkomme med  

 sådanne oplysninger, hvis den pågældende derved - konkret  

 vurderet - risikerer at udsætte sig selv eller sine nærmeste for  

 et retligt ansvar.
Med retligt ansvar menes straf eller disciplinær  

 sanktion.
 (Tjenestemanden har i disse situationer ikke oplysningspligt).
2.1.1.2 Hvis en tjenestemand alligevel vælger at fremkomme med sådanne  

 oplysninger, selvom pågældende ikke har pligt hertil, kan der  

 ikke stilles krav om, at indholdet skal være i overensstemmelse med  

 sandheden.
(Tjenestemanden har i disse situationer  ikke sandhedspligt) 2.1.2 I situationer, hvor Politidirektøren/Politimesteren ønsker  

 oplysninger om forhold vedrørende tjenesten, og hvor det (endnu) er  

 uvist, om der skal indledes disciplinær forfølgning, skal denne  

 vejlede tjenestemanden om ovennævnte regler.
 Det samme er tilfældet, så længe det er uvist, om et  

 forhold skal føre til straffesag eller adfærdsklagesag.
2.2 Indledning af  

 disciplinær forfølgning 2.2.1 Politidirektøren/Politimesteren på tjenestestedet har normalt  

 initiativet til at indlede disciplinær forfølgning.
2.2.2 Hvis en Politimester/Politidirektøren i en anden kreds bliver  

 bekendt med et forhold, der kan indeholde en tjenesteforseelse, skal denne  

 snarest underrette tjenestestedet.
 Eventuelle akter oversendes.
2.2.3 Politidirektøren/Politimesteren indleder normalt en  

 disciplinærsag ved at udfærdige og udlevere en skriftlig  

 fremstilling af sagens faktiske omstændigheder (§ 20-sagsfremstilling).  

 Hvis der, til grund herfor, foreligger en skriftlig indberetning skal  

 tjenestemanden også have kopi af denne.
 Politidirektøren/Politimesteren skal vejlede tjenestemanden om, at  

 denne har ret til at afgive en skriftlig udtalelse herom, men ikke har pligt  

 hertil (TL § 20, stk. 1). Tjenestemanden skal samtidig vejledes om muligheden  

 for at søge bistand hos sin organisation.
 Det skal dokumenteres, at tjenestemanden er vejledt.
2.2.4 Politidirektøren/Politimesteren kan i særlige tilfælde  

 bestemme, at tjenestemanden foreløbigt sættes fra tjeneste  

 (cirkl. om suspension mv. § 3). En sådan afgørelse kan kun  

 træffes, hvis sagen samtidig indberettes til Rigspolitichefen med  

 indstilling om suspension eller midlertidig overførelse til andet  

 arbejde. (Se punkt 2.2.5.2).
2.2.5 Disciplinærsager skal indberettes til Rigspolitichefen.
2.2.5.1 I sager, der uden tvivl kan afgøres af  

 Politidirektøren/Politimesteren, kan indberetning til Rigspolitichefen  

 normalt afvente den endelige afgørelse.
2.2.5.2 I andre disciplinærsager skal indberetning til Rigspolitichefen ske  

 hurtigst muligt.
 Denne første indberetning til Rigspolitichefen skal efter  

 omstændighederne bl.a. indeholde:
2.2.6 Politidirektøren/Politimesteren skal give tjenestemanden en kopi af  

 sin indberetning til Rigspolitichefen.
2.2.7 Politidirektøren/Politimesteren kan på ethvert tidspunkt  

 beslutte at indstille den disciplinære forfølgning (slutte  

 sagen). Indberetning til Rigspolitichefen kan da normalt undlades,  

 medmindre Rigspolitichefen tidligere er underrettet.
 2.3 Viderebehandling af sager  

 som kan afgøres af  Politidirektøren/Politimesteren.
2.3.1 Inden Politidirektøren/Politimesteren træffer  

 afgørelse, skal tjenestemanden have lejlighed til at fremkomme med en  

 skriftlig udtalelse om sagens faktiske og retlige grundlag samt den  

 forventede sanktion (Forvaltningslovens § 19 m.v.) På tilsvarende måde skal personaleorganisationens lokale  

 repræsentant have lejlighed til at udtale sig, medmindre tjenestemanden  

 modsætter sig dette.
2.3.2 Afgørelsen skal være skriftlig.
Den skal indeholde:
2.3.3 Personaleorganisationens lokale repræsentant skal underrettes om  

 afgørelsen, medmindre tjenestemanden modsætter sig dette.
2.3.4 Afgørelsen skal indberettes til Rigspolitichefen og kan  

 påklages til denne.
 2.4 Viderebehandling af sager  

 som afgøres af Rigspolitichefen/Justitsministeriet.
2.4.1 Generelt 2.4.1.1 I fortsættelse af den under punkt 2.2.5.2 nævnte første  

 indberetning til Rigspolitichefen skal Politidirektøren/Politimesteren  

 løbende underrette Rigspolitichefen, herunder navnlig om sigtelse,  

 tiltale, berammelsesdatoer  og  domme i straffesager samt afgørelser i  

 klagesager.
2.4.1.2 Politidirektøren/Politimesteren skal - så snart sagen giver  

 anledning dertil - afgive indstilling om:
 Indstillingen skal efter omstændighederne indeholde den under punkt  

 2.4.3.1.b nævnte skriftlige tilståelse, samt den under punkt  

 2.4.3.1.d nævnte vurdering.
2.4.1.3 Politidirektøren/Politimesteren skal give tjenestemanden en kopi af  

 indstillingen.
 2.4.2 Suspension og midlertidig  

 overførelse til andet arbejde mv.
2.4.2.1 En tjenestemand kan suspenderes eller midlertidigt overføres til  

 andet arbejde, når han har pådraget sig grundet mistanke om et  

 forhold, der fratager ham den tillid, som bestridelsen af stillingen  

 kræver, eller som i øvrigt gør det betænkeligt, at  

 han fortsat udfører sit hidtidige arbejde (TL § 19, stk.1).
2.4.2.2 Rigspolitichefen træffer afgørelse om suspension efter  

 indstilling fra Politimesteren/ Politidirektøren og efter  

 høring af tjenestemanden.
 Suspension kan som altovervejende hovedregel og efter høring af  

 tjenestemanden kun finde sted, når sagen skønnes at føre  

 til disciplinær afsked.
 Særligt om suspension i forbindelse med straffesager henvises til  

 punkt 3.1.2.
2.4.2.3 Rigspolitichefen træffer afgørelse om midlertidig  

 overførelse til andet arbejde efter indstilling fra  

 Politidirektøren/Politimesteren og efter høring af  

 tjenestemanden. (cirkl. om suspension mv. § 2) 2.4.3 Tjenstligt forhør.
2.4.3.1 Rigspolitichefen træffer afgørelse om tjenstligt  

 forhør efter indstilling fra Politimesteren/ Politidirektøren.
 Tjenstligt forhør skal afholdes:
 Tjenstligt forhør er dog ikke nødvendigt, hvis forholdet er  

 fastslået ved dom (TL § 24, 3. pkt).
For så vidt angår sager, omfattet af b.1 og b.2 er  

 tjenstligt forhør heller ikke nødvendigt, hvis der foreligger en uforbeholden skriftlig  

 tilståelse (TL § 24, 2. pkt.).
-  tjenestemanden efterfølgende begærer det, og -  det anbefales af CO II (TL § 22, stk. 4).
2.4.3.2 Rigspolitichefen udpeger forhørslederen.
2.4.3.3 Enhver ansat har pligt til at give møde under tjenstligt  

 forhør og afgive forklaring (TL § 21, stk.4). Reglerne i punkt 2.1  

 finder tilsvarende anvendelse.
2.4.3.4 Forhørslederen afgiver en beretning (TL § 21, stk. 6), som sendes  

 til Rigspolitichefen og tjenestemanden (samt dennes eventuelle bisidder).
 Rigspolitichefen sender herefter sagen til  

 Politidirektøren/Politimesteren med anmodning om indstilling til  

 sagens afgørelse.
 2.4.4 Sagens afgørelse.
2.4.4.1 Rigspolitichefen træffer afgørelse efter indstilling fra  

 Politidirektøren/Politimesteren.
 Indstillingen skal bl.a. indeholde oplysninger om relevante tjenstlige og  

 personlige forhold.
2.4.4.2 Inden Rigspolitichefen træffer afgørelse får  

 tjenestemanden lejlighed til at afgive en skriftlig udtalelse om  

 sagens faktiske og retlige grundlag samt den forventede sanktion  

 (Forvaltningslovens § 19 m.v.).
 På tilsvarende måde får personaleorganisationen  

 lejlighed til at afgive en skriftlig udtalelse.
 Hvis Rigspolitichefen agter at afgøre en sag med overførelse  

 til andet arbejdssted/anden stilling eller degradation får også  

 CO II lejlighed til at udtale sig (TL § 22, stk. 1).
Hvis Rigspolitichefen agter at indstille til Justitsministeriet, at  

 tjenestemanden afskediges som disciplinær sanktion, følges samme  

 fremgangsmåde (TL § 31 m.v.) 2.4.4.3 Afgørelser truffet af Rigspolitichefen kan påklages til  

 Justitsministeriet.
3. SÆRLIGE FORHOLD 3.1 Særligt om  

 disciplinærsager i anledning af straffesag eller  

 klagesag.
3.1.1 En Politimester/Politidirektøren, der indleder strafferetlig  

 forfølgning mod en tjenestemand fra en anden politikreds, skal snarest  

 (og i øvrigt løbende) underrette tjenestestedet.
 Tjenestestedet skal herefter foretage eventuelle indberetninger til  

 Rigspolitichefen i overensstemmelse med punkt 2.2.5.
 Straffesagens akter medsendes.
3.1.2 Ved mistanke om strafbare forhold, der er så alvorlige, at det  

 skønnes at medføre disciplinær afsked, skal indstilling  

 om suspension sædvanligvis afvente anklagemyndighedens afgørelse  

 om tiltalerejsning.
Hvis der er tale om en bestyrket sigtelse, eller hvis  

 forholdene i øvrigt taler derfor, kan der dog ske indstilling om  

 suspension på et tidligere tidspunkt.
3.1.3 Når strafferetlig forfølgning eller klagesag er indledt, skal  

 den disciplinære forfølgning - ud over eventuel suspension og  

 andre foreløbige retsskridt - som hovedregel afvente resultatet heraf.  

 Der skal normalt ikke udfærdiges sagsfremstilling (se punkt 2.2.3).
3.1.4 Rigspolitichefen kan dog i helt særlige tilfælde fremme  

 disciplinærsagen og afholde tjenstligt forhør uden at afvente en  

 strafferetlig afgørelse.
3.1.5 Specielt for så vidt angår klager over politipersonalets  

 adfærd i tjenesten er reglen, at disciplinær forfølgning  

 ikke indledes, før statsadvokaten har truffet afgørelse i  

 adfærdsklagen (rpl. § 1019, stk. 2).
 3.2 Særligt om  

 disciplinærsager som følge af alkoholproblemer.
3.2.1 Hvis en adfærd ville kunne bebrejdes tjenestemanden som en  

 tjenesteforseelse, men den må ses som en følge af  

 tjenestemandens alkoholproblemer, kan disciplinærforfølgningen  

 sættes i bero på betingelse af, at der i stedet indgås en  

 kontrakt om et behandlingsforløb.
3.2.2 Kontrakten indgås mellem tjenestemanden og Rigspolitichefen efter  

 indstilling fra Politidirektøren/Politimesteren.
3.2.3 Hvis kontrakten overholdes, og der ikke opstår nye alkoholproblemer  

 inden for 2 år fra kontraktens indgåelse, er  

 disciplinærsagen sluttet.
 Hvis tjenestemanden bryder kontrakten, genoptages  

 disciplinærforfølgningen.
3.2.4 I 2-års perioden - og senest ved periodens udløb - skal  

 Politidirektøren/Politimesteren give Rigspolitichefen de  

 nødvendige oplysninger til vurdering af, om kontrakten overholdes.
 3.3 Forhold under  

 suspension.
 Særlige bestemmelser om løn under  

 suspension, ferie og suspension, efterbetaling m.v. findes i Cirkulære  

 om suspension mv. , der er medtaget som bilag til  

 kundgørelsen.
 3.4 Overenskomstansat  

 personale.
3.4.1 Reglerne om disciplinær forfølgning gælder ikke direkte  

 for overenskomstansat personale.
 Politidirektøren/Politimesteren skal dog foretage indberetning til  

 Rigspolitichefen, hvis en overenskomstansat udviser en adfærd, som  

 ville kunne bebrejdes en tjenestemand som tjenesteforseelse.
 Der afgives indstilling om eventuel reaktion.
 For så vidt angår forhold, der skønnes at burde  

 medføre bortvisning, skal indstilling ske  

 omgående.
 3.5 Tjenestemænd på  

 prøve.
3.5.1 Reglerne om disciplinærforfølgning gælder også  

 for tjenestemænd på prøve.
Alle disciplinærsager mod prøveansatte behandles og  

 afgøres dog af Rigspolitichefen.
Ved mistanke om tjenesteforseelse  

 skal Politidirektøren/Politimesteren straks foretage indberetning til  

 Rigspolitichefen uden indstilling.
 3.6 Tjenestemænd  

 stationeret hos Rigspolitichefen.
3.6.1 Hvis Politidirektøren/Politimesteren får kendskab til et  

 forhold, der kan indeholde en tjenesteforseelse, begået af en  

 tjenestemand stationeret i en af Rigspolitichefens afdelinger, skal  

 Politidirektøren/Politimesteren løbende meddele  

 Rigspolitichefen alle relevante oplysninger.
Herunder medsendes eventuelle  

 akter i straffe- eller klagesager.
3.7 Personale der gør  

 tjeneste i anklagemyndigheden 3.7.1 Hvis Rigsadvokaten/Statsadvokaten ønsker at indlede  

 disciplinærforfølgning mod en (ikke-juridisk) ansat i  

 anklagemyndigheden følges reglerne i denne Kundgørelse.
 Rigsadvokaten/ Statsadvokaten kan træffe afgørelser i samme  

 omfang som beskrevet for Politidirektøren/Politimesteren.
 Indberetninger og indstillinger efter denne Kundgørelse foretages  

 af Rigsadvokaten/Statsadvokaten til Rigspolitichefen.
 Hvis Politidirektøren/Politimesteren bliver bekendt med et forhold,  

 der kan indeholde en tjenesteforseelse, skal denne snarest underrette  

 tjenestestedet.
 Eventuelle akter oversendes.
 3.8 Juridisk  

 personale.
3.8.1 Denne kundgørelse gælder ikke for juridisk ansat personale.  

 Indberetninger om denne personalegruppe sker direkte til  

 Justitsministeriet.
3.9 Om  

 politiklagenævnssager, som ikke fører til indledning af  

 disciplinær for- følgning.
3.9.1 Hvis en politiklagenævnssag efter retsplejelovens kap. 93b eller 93c  

 afgøres med, at Statsadvokaten/Rigsadvokaten udtrykkeligt kritiserer  

 eller beklager en polititjenestemands adfærd, skal  

 Politidirektøren/Politimesteren skriftligt underrette Rigspolitichefen  

 om, hvilke tjenstlige konsekvenser afgørelsen har fået for den  

 pågældende.
 3.10  

 Ikrafttræden.
3.10.1 Kundgørelsen træder i kraft den 1. august  

 1999. Samtidig ophæves Kundgørelse I nr. 10 af 24. januar 1990  

 og rundskrivelse af  7. september 1994 (RIS: RPCIS 1994-09-07).
4. Bilag 4.1  Cirkulære  nr.109 af  

 26. september 1988 om suspension m.v. og ulovlig udeblivelse.
 4.2  Rundskrivelse af  8. juli  

 1998 vedrørende uretmæssig brug af kriminalregistret.
 Bilagene er ikke vedlagt idet de er indlagt i  

 Retsinformation.
