(Svømmelærerprøven) I henhold til § 10 i lov nr. 235 af 8. juni 1966 om uddannelse af lærere  

 til folkeskolen fastsættes:
I.
Svømmelæreruddannelsen på seminarierne § 1.  Undervisningen i svømning i henhold til  

 bekendtgørelse om uddannelse af lærere til folkeskolen tilrettelægges  

 således, at studerende kan indstille sig til svømmelærerprøven, når de har  

 deltaget i 1. grunduddannelsen i faget legemsøvelser efter § 50  

 og i den frivillige undervisning i svømning efter § 31 eller 2. undervisningen i linjefaget idræt efter § 51 og i  

 den frivillige undervisning i svømning efter § 31.
 Stk. 2.  Undervisningen efter § 31 skal i stk. 1, nr. 1,  

 omfatte ca. 100 timer, heraf 28 timers børneundervisning, og i nr. 2 ca. 70  

 timer, heraf 28 timers børneundervisning.
 § 2.  Uddannelsens formål er, at den studerende  

 erhverver sig forudsætninger for at begrunde og anvende svømning i  

 forskellige pædagogiske sammenhænge samt gennem bevægelseserfaringer  

 erhverver sig indsigt i de emner, der er angivet i § 3.
Indhold § 3.  Der arbejdes med sammenhænge mellem teori og  

 praksis inden for emnerne 1. tilvænningsaktiviteter - vandet som element, 2. lege, boldspil og andre aktiviteter i vand, 3. svømmearterne, 4. selvredning, 5. forskellige bjærgeformer, 6. dykning og andre aktiviteter under vand, 7. livredning, 8. udspring, 9. hjælpemidler og deres anvendelse, 10. kendskab til funktionshæmmedes muligheder i vand, 11. idrætsteoretiske emner - fysiologiske,  

 biomekaniske og træningsmæssige forhold, 12. idrætspædagogiske emner - didaktiske, metodiske,  

 psykologiske og samfundsmæssige forhold, 13. sikkerhedsmæssige emner - faremomenter ved  

 dykning, udspring og undervandssvømning - livredning og faremomenter ved  

 genoplivning i forbindelse med fritidsaktiviteter i og på vand - specielle  

 krav til svømmelærerens funktion - cirkulærer og forskrifter.
 § 4.  Svømmelærerprøven omfatter en vurdering af den  

 studerendes undervisningsfærdighed samt en prøve i praktiske færdigheder, jf.  

 § 5.
 Stk. 2.  Vurderingen af undervisningsfærdigheden  

 foretages af læreren på grundlag af den studerendes arbejde i  

 børneundervisningen og udtrykkes som Bestået/ikke bestået.
Færdighedsprøven § 5.  Prøven i praktiske færdigheder omfatter  

 følgende:
1. distancesvømning - 1000 meter fri svømning (under  

 30 min.), 2. hurtigsvømning - 25 m og 50 m, to forskellige  

 svømmearter på begge distancer, 3. udspring fra kant og vippe - der kræves 6  

 forskellige selvvalgte spring, idet spring på hovedet med og uden tilløb dog  

 skal indgå i spring fra vippe, 4. selvredning - flydning, vandtrædning, hvilesvømning  

 og afklædning i vand, 5. den studerende viser et alsidigt program udvalgt  

 inden for de emner i § 3, som ikke er omfattet af de øvrige prøver efter stk.  

 1, og hvor de svømmearter, som ikke er anvendt ved prøverne efter nr. 1-2,  

 skal være repræsenteret, 6. livredning, hvor den studerende skal vise sikkerhed  

 i a. dykning fra vandtrædning (mindst 3 m) efter sandpose eller lign. (5  

 kg), som derefter bjærges 25 m (traditionel bjærgeform), b. dykning fra udspring efter sandpose eller lign. (5 kg) på mindst 3  

 meters dybde ca. 10 m fra udspringsstedet og derefter bjærgning tilbage til  

 udspringstedet, c. 50 m bjærgning af forestillet bevidstløs person med selvvalgt  

 bjærgemetode (under 3 min.), hvor bjærgeren skal være påklædt, d. forskellige bjærgeformer, herunder bjærgning af træt svømmer og urolig  

 svømmer, e. praktiske færdigheder i genoplivning, herunder kendskab til anvendelse  

 af sikkerhedsudstyr.
 Stk. 2.  Undervisningsministeriet, direktoratet for  

 folkeskolen og seminarier m.v. fastsætter nærmere regler om prøvens  

 afholdelse.
 § 6.  Anerkendelse som svømmelærer kan for studerende,  

 der har gennemført undervisningen efter § 1, stk. 1, nr. 1, kun gives, hvis  

 grunduddannelsen i faget legemsøvelser er afsluttet med mindst karakteren 6,  

 og for studerende, der har gennemført undervisningen efter nr. 2, kun, hvis  

 linjefaget idræt er afsluttet med mindst karakteren 6.
 Stk. 2.  Hele undervisningsforløbet skal normalt  

 varetages af seminariets idrætslærere.
§ 7.  Efter afslutningen af uddannelsen udstedes der  

 bevis for svømmelærerprøven til studerende, der efter disse bestemmelser har  

 kvalificeret sig til at blive anerkendt som svømmelærere.
Beviset  

 underskrives af den, der har forestået undervisningen, og af seminariets  

 rektor.
 § 8.  Direktoratet for folkeskolen og seminarier m.v.  

 fastsætter nærmere regler om undervisningens organisation.
II.
Svømmelæreruddannelse på særlige kursus § 9 .  Svømmelærerkursus for lærere kan afholdes af  

 direktoratet for folkeskolen og seminarier m.v., Danmarks Lærerhøjskole,  

 Danmarks Højskole for Legemsøvelser og Odense Universitet.
 Stk. 2.  Andre institutioner kan med tilladelse fra  

 direktoratet for folkeskolen og seminarier m.v. afholde svømmelærerkursus.
Stk. 3.  Seminarierne kan endvidere efter tilladelse fra  

 direktoratet afholde særlige svømmelærerkursus, jf. § 1 i lov om kursus,  

 virksomhed m.v. ved seminarier, der uddanner lærere til folkeskolen.
Kursus  

 skal omfatte ca. 130 timer, heraf 28 timers børneundervisning.
 § 10.  Med hensyn til uddannelsens gennemførelse og  

 afslutning gælder de krav, der er anført i afsnit I.
 Stk. 2.  Bevis for svømmelærerprøven underskrives af  

 den, der har forestået undervisningen, og af institutionens leder.
III.
Ikrafttræden § 11.  Bekendtgørelsen har virkning fra 1. august  

 1982.
 Stk. 2.  Bekendtgørelse nr. 445 af 26. juli 1973 om  

 uddannelse af svømmelærere på seminarier og kursus uden for Danmarks Højskole  

 for Legemsøvelser ophæves.
