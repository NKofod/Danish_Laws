 I medfør af §§ 11, stk. 1, 26, 47, stk. 3, og 51, stk. 2, i lov nr.
 330 af 14. maj 1992 om ferskvandsfiskeri fastsættes følgende:
§ 1.  Fiskeri i søer er forbudt uden særlig adkomst  

 inden for en afstand af 50 m fra ethvert vandløbs indløb i og udløb fra søer,  

 når vandløbets bredde ved ind- eller udløb mindst er 1 m.
Fiskeri er  

 ligeledes forbudt indenfor en afstand af 50 m fra gennemløb i broer og  

 dæmninger.
Bestemmelserne gælder dog ikke i søer under 10 ha.
Stk. 2.  Inden for de i stk. 1 nævnte  

 beskyttelsesområder må der dog anvendes ruser til fangst af ål i tiden 1.  

 juni til 30. november samt drives lystfiskeri med stang og snøre, sidstnævnte  

 uden tidsbegrænsning.
Rusernes fangståbning og arme skal vende mod strømmen.
 Stk. 3.  En liste med søer, der er omfattet af  

 bestemmelserne i stk. 1 og stk. 2, er optaget som bilag til bekendtgørelsen.  

 Listen er ikke udtømmende.
 § 2.  Fiskeri er forbudt i en fisketrappe eller anden  

 tilsvarende form for kunstigt anlagt fiskepassage herunder stryg.
 Stk. 2.  Fiskeri er forbudt i vandløb inden for en  

 afstand af 50 m fra indgangen til henholdsvis udgangen fra fisketrapper og  

 tilsvarende kunstigt anlagte fiskepassager herunder stryg.
 Stk. 3.  Når der efter den tidligere gældende lovgivning  

 er truffet afgørelse om mere vidtgående bestemmelser end de i stk. 2 nævnte,  

 gælder de mere vidtgående bestemmelser.
 § 3.  Der må fortsat drives fiskeri inden for de i §§  

 1 og 2 nævnte vandområder med lovligt bestående faste fangstindretninger  

 (ålekister o.lign.).
 § 4.  Når der træffes afgørelse om etablering af de i  

 § 2 nævnte fiskepassager, kan vandløbsmyndigheden beslutte, at faststående  

 redskaber, der har været anvendt erhvervsmæssigt i et mere betydende omfang,  

 fortsat vil kunne benyttes i fiskerirettens ejers levetid, dog højst i 25 år.
 Stk. 2.  Pågældende myndighed kan tilsvarende tillade,  

 at der må fiskes med stang og snøre i de i § 2, stk. 2, nævnte  

 fredningsbælter.
§ 5.  I vandområder, som i henhold til anden  

 lovgivning er inddraget under ferskvandsfiskeriloven, er fiskeri uden særlig  

 adkomst forbudt nærmere end 500 m fra åers, bækkes og indvandes naturlige  

 eller ved kunst frembragte udløb eller udmunding ved almindeligt dagligt  

 højvande, når åen, bækken eller indvandet ved udløbet eller udmundingen har  

 en bredde af mindst 2 m.
I lige retning ud for vandløbets eller indvandets  

 udløb eller udmunding skal der altid være uhindret gennemgang til  

 fredningsbæltet på en strækning, der har en bredde af mindst 500 m og en  

 længde af mindst 100 m.
 Stk. 2.  De i stk. 1 nævnte bestemmelser kommer også til  

 anvendelse ved udløbet af vandløb samt indvandes udløb eller udmunding, når  

 bredden ved udløbet eller udmundingen er mindre end 2 m, fra 2 måneder før  

 den for farvet laks og havørred fastsatte fredningstids begyndelse til  

 fredningens udløb.
 § 6.  Fiskeriministeren kan i særlige tilfælde og på  

 nærmere vilkår tillade, at bestemmelserne i §§ 1 og 2 fraviges, bl.a. med  

 henblik på at indfange fisk til klækkeanstalters forsyning med rogn.
 § 7.  Overtrædelse af bestemmelserne i §§ 1, 2 og 5 og  

 de afgørelser, der er truffet i medfør af bekendtgørelsen, straffes med bøde.
 § 8.  Bekendtgørelsen træder i kraft den 1. januar  

 1995 og samtidig ophæves §§ 28-30 i lov nr. 66 af 23. marts 1965 om  

 ferskvandsfiskeri.
